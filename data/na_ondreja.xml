<tei:TEI xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0" xml:id="slk1883730" xml:lang="slk">
 <tei:teiHeader>
  <tei:fileDesc>
   <tei:titleStmt>
    <tei:title>
     Na Ondreja : ELTeC edícia
    </tei:title>
    <tei:author ref="viaf:19713382">
     Kukučín, Martin (1860 - 1928)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     3955
    </tei:measure>
   </tei:extent>
   <tei:publicationStmt>
    <tei:p/>
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Kukučín, Martin
     </tei:author>
     <tei:title>
      Na Ondreja
     </tei:title>
     <tei:pubPlace>
      Turčiansky Sv. Martin
     </tei:pubPlace>
     <tei:publisher>
      Kníhtlačiarsky účastinársky spolok
     </tei:publisher>
     <tei:date>
      1883
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p/>
  </tei:encodingDesc>
  <tei:profileDesc>
   <tei:langUsage>
    <tei:language ident="slk"/>
   </tei:langUsage>
   <tei:textDesc>
    <eltec:authorGender key="M"/>
    <eltec:size key="short"/>
    <eltec:canonicity key="unspecified"/>
    <eltec:timeSlot key="T3"/>
   </tei:textDesc>
  </tei:profileDesc>
  <tei:revisionDesc>
   <tei:change when="2025-08-21">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     Na Ondreja.
    </tei:head>
    <tei:head/>
   </tei:div>
  </tei:front>
  <tei:body>
   <tei:p>
    ﻿
   </tei:p>
   <tei:p>
    ﻿Dnes, sotvaže sa zvečerilo, Vrtielka sadol si k peci na lavičku.   „Hja, teplá pec, a to ešte v zime, nie je na zavrhnutie“, poviete vy   všední ľudia. No gazda Vrtielka tu nedrží s vami. Ak by v zime gazda   sedel vždy len pri peci, to by krásne pochodil! Cez celý deň dosť sa   navrtí na dvore: tu mlátiť, tu riadiť statok, i nedostane sa   hriešnemu gazdovi sadnúť len práve na ten obed k božiemu stolu. No   večer, keď tamvon mlynári sa bijú, i on rád utiahne sa k teplej peci,   aby sa zohrial a podriemal si; lebo keď sa najedený sedliak zohreje   pri peci, hneď zadrieme: to je jeho druhá nátura. Ale načo mu hriať   sa i vo dne, keď musí shodiť so seba i kožuch pri cepoch od horúčosti   ? NáŠ Vrtielka neoddychuje ani večer, ako azda iní chlapi; on i teraz   chce byť užitočným: preto jeho žena ešte pred večerom nadela mu kúdeľ   hrubými zrebami, z ktorých on snaží sa ukrútiť nití. No, sú to niti!   Budú z nich papuče psíkovi. Sú hrubé, nemotorné, sťa tie prsty   neobyčajnej priadky. Na kúdeli nadeté zrebe sú mocne sviazané, lebo   inak ten nesvorný, nezmestný tovar roztriasol by sa. Preto, hľa,   Vrtielka poťahuje vlákna celou silou mohutnej lavice. Biedna, slabá   ženská iste by o ruky prišla v takejto práci, veď i sám silný   Vrtielka až sa potí prílišným namáhaním. Poťahuje on tie zrebe silne,   až praštia; i vynorujú sa hrubé niti z objemnej kúdele. Ale vlákna   nechcú ísť hladko: niekedy tratí sa súvis medzi nimi, inokedy zas až   príliš ochotne sa núkajú v podobe veľkej hľuzy. No Vrtielka nenechá   tieto
   </tei:p>
   <tei:p>
    ﻿60
   </tei:p>
   <tei:p>
    nerozriešené, lež keď ani ruky nedostačujú, zdravé zuby jeho   zasiahnu do diela. Ako hladko plynie vlákno hebkého lanu k prstom   priadky, ako rovná niť tvorí sa z neho! Plynie ako strojné myšlienky   poetu. Ale robota Vrtielkova je ťažká, hrudovitá, sťa hlboké bádania   filozofa. Koľko ráz divné problémy zastavia niť trúdov učenca, a tie   je ťažšie riešiť, než Vrtielkovi zrebné hľuzy. Nuž dostihli sme   Vrtielku pod kúdeľou. Hrozné: mužský a — priasť! Vrtielka, Vrtielka,   čo to len robíte! Ved vás vytrú z (obecného výboru, ved ztratíte   autoritu v obci. O, iste, iste všetci občania zlomia palicu nad vami.   Viem, že všetci tí, ktorých ženy prinúťa sadnúť pod kúdeľ, len na vás   budú vzdychať, že váš zhubný príklad priniesol ich o pokoj večerných   hodín. Ved ste sa vy zbabili, úplne zbabili, odhodiac svoj klobúk a   siahnuc po ženinom čepci. Ľudia boží, Vrtielkovi poctivosť! On sa ani   nezbabil, ani nezadal výbornícku česť. A že vraj, pradie! To len v   tom umení nezbehlý laik môže tvrdiť. Ved on nepradie, ale drugd.   Pozrite na jeho kúdeľ: či je ženská, rezbársky tak ozdobná a obitá   olovom, aké mládenci darúvajú dievkam? Nie. Ona je bez všetkej   okrasy, i bez kotúľky. A načo Vrtielkovi kotúľka, patriaca len   vretenu? On nemá v ruke vreteno, ale príručný kolovrátok. No a medzi   príručným kolovrátkom a vretenom je asi taký rozdiel, ako medzi   klobúkom a čepcom. Ovšem, ak by si tak vretenom zasukoval, mohli by   ho právne napadnúť v obecnom výbore, ale o príručný kolovrátok   rozdrtí sa každý nápad utrhačného sveta. Na kozúbku práska si veselý   ohník. Praskot nie mocný, veštiaci svadu v dome; praskot milý,   pochodiaci z nakálaných, presušených triesok a
   </tei:p>
   <tei:p>
    ﻿61
   </tei:p>
   <tei:p>
    smoliarov. Z kozuba svetlo-červená žiara rozlieva sa po všetkých   kútoch priestrannej chyže, mocne sa odrážajúc od radu bielych mís a   tanierov, povešaných na dlhočiznom starožitnom ráme, ktorý visí na   štítnej stene, pod samou povalou. Vo vyšnom rade sú o rámovú latku   opreté plytké biele misky, v druhom cifrované krčiažky visia na   drevených storočných klincoch. Krčiažky sú medzi sebou rovné, ako by   jeden druhému bol z oka vypadol. Riad tento nemá pamätníka. Prežil i   toho, kto ho kupoval, i dlhý rad potomkov jeho. Ale ani nie div, že   tak dlho trvá; veď Vrtielka ešte nikdy nejedol z tých misiek, ani   nepil z tých cifrovaných krčiažkov. Len žena jeho, keď má niesť   radostník na svadbu alebo krštenie, sníme s rámu primeraný počet   misiek a krčiažkov. Riad, ako i chyža, je čistučký, mohol by si sa   nazrieť doňho, ako by bol len dnes vyšiel z hrnčiarovej ruky: poznať,   že tu majú i dievčence. A naozaj: sú tu dve. Pri kozúbku, v izbenom   kúte odkrytá poste! Z nej ťažké stony ozývajú sa chvíľkami. Tam leží   Vrtielkova mať. Jej vráslcovitá tvár javí už síce zošlý vek; no živé,   po izbe stále blúdiace oko hlása, že ešte nevyrovnala účet so   životom. Ako jej divno chorieť; jej, ktorú ani len zub nikdy   nezabole! Ešte popoludní bola zdravá ako orech, a teraz... Či to ozaj   už smrteľná choroba ? Ach, nie, veď nevesta má ešte toľko ľanu! Ktože   to všetko popradie? Čo budú mať dievčence na vydaj, ak nebude v   truhle nič plátna? Stará si vzdychla, ťažko vzdychla. Predstavila si,   ako nemohli by sa tu obísť bez nej, ako by plakala za ňou nevesta s   vnučkami. Veď i ona sama ako ľútostivé vykladala nad rakvou nebožkej   testinej — Pán Boh jej daj slávu večnú! Ale čo sa stalo tej   Vrtielkovej tak napo-
   </tei:p>
   <tei:p>
    ﻿62
   </tei:p>
   <tei:p>
    náhle? Nuž o pol večier schytilo ju zívanic a veľká ťažoba šla jej   na srdce. Slovom: prišlo jej z očú. Lekári-teoretici radi by   ignorovať túto chorobu, no nejde to. Napríklad už Vrtielkovci a s   nimi hodná väčšina smrteľníkov veria v ňu; nuž či by Vrtielková   chorela, keby tej choroby nebolo? Lekári, teda poďte do Vrtielkov,   viďte a — verte! Co sa vzniknutia tejto choroby týka, je to už celkom   vyskúmané. Divní ľudia sú na svete; medzi nimi i takí, ktorých obočia   sú ponad nos srastené. Tých sa chráň každá kresťanská duša! Ten len   pozrie na teba, a už ti príde z očú. Príznaky tejto choroby sú také   obyčajné — teda zívanie a ťažkosť na srdci — že ľahko ju konštatovať.   I stará Vrtielková poznala ju hneď; no nebola ešte na čistom, kde a   od koho ju dostala, čo zvedieť je nevyhnutne potrebné, jestli chceme   liečiť radikálne. Konečne po dlhom rozmýšľaní zišlo jej to na um.   Pred večerom totiž šla dolu cestou pre vodu, stretla Jožka Rúbanovie.   Šuhaj ako kus chleba, no majiteľ inkriminovaných obočí. Prihovoril sa   jej, pozrel na ňu, a ona hneď striasla sa pred ním, vidiac jeho   chybné obočie. Azda z hnevu, že ho s prázdnym prešla, azda nechtiac,   chudák, zapríčinil jej z očú. Domáce konzílium po takomto preskúmaní   choroby a s ňou súvisiacich okolností chytro sa dohodlo ohľadom   liekov. Mariena, Vrtielková žena, práve vchodí s nimi do chyže. Na   jej hlave zahodená belasá šatka posiata je páperím kyprého, mladého   snehu. Otrasúc ho v kúte, zavesila šatku na žŕďku. „Mara, doniesla si   všetko, čo treba?“ pýta sa starostlivý manžel. „Áno, lieky sú tu,   bohdaj sa viac ráz nezišly. Jožko nevie nič o ničom. Ani som nevošla   do izby, aby to nezbadal; len v kuchyni rozpovedala
   </tei:p>
   <tei:p>
    ﻿63
   </tei:p>
   <tei:p>
    som všetko jeho materi. Tá vošla dnu, ale ja čakala som ju pod   stenou, pozerajúc oblokom, čo sa bude robiť v izbe. Jožko práve sedel   pred kozubom na stolčeku a plietol opálku, ked jeho mať odstrihla mu   chlp vlasov i kúsok galúna z košele. Vyniesla mi to von, a ja som šla   domov, vytiahnuc z ich strechy i tieto tri slamky. Lieky budú osožné,   keď Jožko nevie o ničom.“ „Veď i božechráň, aby šípil niečo. Načo by   nám boly?“ I sama chorá obzerala donesené lieky, oprúc šedivú hlavu o   lakeť. Mladá chcela ich položiť na stôl, no svokra ju okríkla: „   Mara, neklaď to na stôl 1 Pre Boha, ešte nevieš, že lieky sa ta   nedávajú?“ Mariena sa zlakla; až teraz jej prišlo na um, že lieky   ztratia svoju moc, ako prídu na stôl. Ona nebola ešte dostatočne   zbehlá v domácom hospodárstve, keďže dosial viedla tú rubriku svokra:   v celom okolí hľadaná vedomkyňa. Nevesta teraz už želie, že sa od   nej, nenaučila tomu umeniu: kto bude liečiť chorých, keď zo svokry   duša vyletí ? Vrtielka, bojac sa, že jeho Mariena urobí zasa nejakú   chybu, sám prevzal liečenie. Vyhľadal negliedený čriepok, vložil naň   päť žeravých uhľov, sňal s trámu v papieri zakrútené odpadky s   vianočného stola: kúsok opekanca, piroha, cesnaku, k tomu omrvinu   oplátky. Tieto relikvie, od Vianoc už náležíte vyschlé, dal na   uhlíky, priložil k nim i od Rúbanov prinesené a mocne to rozdúchal,   až zápach z toho šíril sa po celej izbe. Stará nadchýlila hlavu nad   ten liečivý dym a vťahovala ho silne do seba. Nad hlavou rozostreli   jej široký obrus, aby sa dym neroztratil. Keď už všetko stlelo,   obviazali jej hlavu tým obrusom. Vrtielka vyniesol čriepok von. Keď   vstúpil do izby, stará ešte raz zodvihla hlavu:
   </tei:p>
   <tei:p>
    ﻿64
   </tei:p>
   <tei:p>
    „Kde je popol a čriepok? Vysypal si to na krížné cesty? Ale si mu   dal!“ „Nie, mamo, už je to v potoku.“ „No, dobre. Aby sa niekto tým   neokaličil. S takými vecmi pozor.“ Iba potom, keď už bola uspokojená   dotyčné popola, poprikrývala a utíšila sa, a hneď i zaspala,   ukolíbaná pevnou nádejou, že zajtra vstane celkom zdravá. Ťažko   presvedčiť lud, a to ešte starších, o prednostiach riadneho liečenia.   Povie ti: proti smrti niet lekára, berúc to doslovne. Ochorejúc,   radšej sa obráti na dedinských vedomcov, ktorých lieky sú mystické, s   čarami a poverami spojené, než na riadnych lekárov. A keď týchto i   pozve, je už neskoro liečiť, no ešte dosť času dať posledné   pomazanie. Takýto lekárom nezavinený nezdar siúži za dôvod, aby ich   nevolali. Tam je už zle, kam vezú lekára. On je už nie viac darcom   zdravia, ale kuvikom, predzvestujúcim smrť. No, nedivme sa tomu. To   plynie celkom prirodzene z povahy nášho ľudu, ešte vždy k čarám   Inúceho. Veď aký je kontrast medzi moderne oblečeným lekárom a   mlčanlivou vedomkyňou, radiacou sa v začadenej izbe so svojím čiernym   kocúrom! Ona nepokladá za hodné ustávať sa k chorému, lež podlá opisu   choroby pošle svoje zelinky. Veď lekár je len obyčajný človek, či ten   môže vedieť niečo zvláštneho; veď ten hovorí riadne, ako aj iní   ľudia, kdežto vedomkyňa alebo mlčí, alebo prehodí len pár   nesúvislých, tajom čarov a povier páchnucich slov, uchvátiac tým   svojho klienta. Sedliak chce hojiť zlé zlým, preto jemu horké lieky   čarodejnice skôr zodpovedajú, než slabé prášky lekárove. Liek, aby   osožil, podľa mienky nášho človeka má byť silný a vo veľkom množstve   užívaný. Preto nejeden chorý s opovržením usmeje sa nad práškami,   ktoré
   </tei:p>
   <tei:p>
    ﻿65
   </tei:p>
   <tei:p>
    má užívať len hodinami. Len šesť mizerných práškov, a toľko   komédie s nimi! Ech, čo, vsypme a vypime to naozaj, nech sa to   nakrátko odbaví. Takto azda skôr osoží. Keď stará už olympicky   chrápala, ozvala sa vrava na dvore. Do chyže vošlo razom mnoho   dievčat. Izba sa až preplnila nimi; už je nie svetlá a vidná, ako   predtým, lež stemnela od mnohých čiernych šatiek. Ktorým sa dostalo,   posadaly si; ostatné šly si na dvor pre stolce, aby nimi celú izbu   zabarikádovaly. Vrtielka zadusil oheň na kozúbku, lebo dievčatá už   zapálily spoločnú lampu. Vrtielka poshrebal žeravé uhlíky do malej   hromádky a prihrnul ich popolom, aby zážeh vytrval na nich až do   rána. Každé dievča rozkrútilo šatku, vynúc z nej kužeľ, nadetý   česaným ľanom. Doma dali všetkým po dve prázdné vretená, ktoré majú   byť tohoto večera zaplnené. Na to každý otec prísne dozerá. Každá   dievka musí doručiť zajtra ráno dve plné vretená svojmu otcovi, aby   to zmotal na pradeno. Ak jedno chybí, alebo ak priadza je nečistá, na   vreteno slabo skrútená, otec neodpustí, ale tvrdo karhá nesporú   priadku. Ba jeho bezohľadnosť siaha tak ďaleko, že očierni ju, áno,   ju, vlastnú svoju dcéru, pred mládenci ako lenivú priadku. Keby tak   mamička viedla dozor nad dcérinou prácou, iste by prižmúrila očko nad   jej slabosťou; no takto obmedzuje sa len na odrážanie silných útokov   mužových, namerených proti dievčaťu. Ach, nejedna mamička vzdychne   nad kamenným srdcom svojho muža, čujúc, akovsvoju dcéru hreší alebo   ohovára pred mládenci. Či potom div, že oni obídu jej dcéru na   fašiangy, nechajúc ju čakať za čepcom 365 dní a tých niekoľko hodín a   minút. Ale darmo je, treba nám vyznať, že táto tvrdosť otcovská i   osoží. Keby nie ona, pýtam sa:
   </tei:p>
   <tei:p>
    Martin Kukučín : Sobrané Spisy X. 5
   </tei:p>
   <tei:p>
    ﻿66
   </tei:p>
   <tei:p>
    či by tieto dievčatá u Vrtielkov sedely takto ticho a priadly tak   pilne? Pochybujem. Tu nečuť, len hvizd zasúknutých vretien a šum   voľného poťahovania vlákien. Celý dom je ako vymretý, ako by víly   priadly zlaté nitky v ňom. Poďte sem, barbarskí otcovia, viďte   pilnosť svojich dievčat a netrápte ich viac svojou tvrdosťou! Hľa, už   i kotúľky sú zbytočné, lebo miesto nich tenká lanová priadza ťaží   vreteno. S vretien odňaté kotúľky visia už na kúdeliach. Menších   dievčat sú z olova, starších z mosadze. Tie olovené otcovia kúpili,   mosadzné ktosi iný... Hej, mamička netrpelive čaká, kedy už odvisne   mosadzná kotúľka na dcérinej kúdeli. Ach, a keď sa to stane,   podrastie o dve hlavy nad muža. Gazda Vrtielka je smiešny medzi tou   mladou čeliadkou, no smiešnejší ešte jeho kolovrátok medzi vretenami.   Tieto sa vrtia rovno, súmerne a ticho, jeho kolovrátok drgá, hádže sa   a vŕzga na poľutovanie. Kým on krvopotne ukrúti krátku, hrubú niť,   dievča hravé usúka tenkú, siahodlhú. No i jeho kolovrátku už   priťažieva, zapríčiňuje to povážlivá hrúbka jeho priadze. Beh vretena   podobá sa rýchlosti parného rušňa, druganie kolovrátka vlečeniu sa   vrzgotavej žobráckej taligy. No Vrtielkovi nie je náhlo. On stačí   nadrugať cez zimu na tých pár povrazov. Teda nie na plátno, lež na   povrazy potrebuje svoje niti. Nuž nehovorte mu, že sa zbabil, keď   koná výlučne mužskú prácu. Dievčatá už odkladajú po plnom vretene.   Každá bedlive obzrie si ho a poťažká na dlani. Sú s prácou spokojné.   Ale tamto Katra už má dve plné, ba i Zuzka — i všetky. To sa neprace   do Vrtielkovej hlavy, hoci je dosť hodná. Veď i on drugá pilne, ako   Pán Boh prikázal, a iba teraz je kolovrátok plný. No, sú v tont akési   čary! Začína sa i ostýchať pred chytrými dievčatmi pre
   </tei:p>
   <tei:p>
    ﻿67
   </tei:p>
   <tei:p>
    svoju nezručnosť. Ale my nesmejme sa z chudáka! Dievčatá tiež len   po jednom napriadly, po druhom dostaly ešte doma od mamičiek. Bože   môj, je to také hriešné? Dnes je Ondreja, dievča sa zabaví, napradie   len jedno vreteno, a otec bude zasa zajtra hrešiť. O, ten neuzná, ako   mať! Ale takto úskočná ženička aspoň mu nasype piesku do očú.   Mužovia, myslíte, že prevediete ženské? -Ó, nenamáhajte sa! A tak   svedomitá práca sa už končí. Dievčatá, poopierajúc kúdele o stenu,   zastanú naprostred izby a vyťahujú sa. Stolce sú už vynesené na dvor.   Predtým taká tichá izba obživia: začal sa smiech a živé besedovanie.   Ako dobre cítil sa Vrtielka v tej tichosti, aký protivný mu je tento   štebot! Už sa sberá, že ide preč: no zíde mu na um, že prevráťa mu   dom na ruby v jeho neprítomnosti. Voľky-nevoľky pochytil opäť prázdny   kolovrátok. Ako ľutoval, že prijal priadky do svojho domu. A.le čo   mal robiť? Každý rok u iného dievčaťa sa držia priadky. Toho roku   prišiel rad na jeho dievky, či sa mohol starým obyčajom sprotiviť ?   On sa podrobil starým poriadkom. Radšej vynáša každé ráno stolce,   ktoré dievčatá potrebovaly; radšej nech jeho dcéry umývajú každú   sobotu do týždňa zablatenú dlážku, než aby sa on, výborník Vrtielka,   stal rušiteľom takých krásnych ustanovizní. Ale on by zniesol všetky   tieto nepríjemnosti, vďaka jeho stoickej resignácii,   charakterizujúcej i náš ľud, no teraz vie, že dnes treba sa mu ňou   ozbrojiť, lebo Katra rozkladá už na kozúbku ohník. Ľúto je Vrtielkovi   tej krásne zariadenej pahraby, ktorú rozhrebla po ohnisku. Slabý,   belaskavý plamienok kmitá sa už na žeravých uhľoch, ktorý Katra   obživuje fakľami a smoliarmi, pripravenými Vrtielkovou rukou, ale   nie
   </tei:p>
   <tei:p>
    5*
   </tei:p>
   <tei:p>
    ﻿68
   </tei:p>
   <tei:p>
    na tento ciel. Triesky kladie na oheň zpakruky: teda čary!   Plamienok veselo tancuje na kozúbku, paralyzujúc, ba už zatieňac   matné svetlo začadenej lampy. Tiene sem-tam chodiacich dievčat   zaľudňujú protejšiu stenu nemými postavami, živo posunkujúcimi. Katra   drží v ruke olovo; hodný ho je síce kus, no ztratil už lesk kovu.   Poznať, že poneviera sa oddávna. Prvotne bolo ho ešte viac, za pár   liet stopil sa až na toľkoto. Veď koľko ráz už zvestoval budúcnosť   Katre a jej družkám. Biedne olovo! Iným máš odhaliť závoj skrytej   budúcnosti, ale samo za tú cenu uspokojiť sa istotou hynutia! Ale:   načo meníš v každom ohni svoju podobu? Načo sa tak chabo roztápäš už   v slabom plamienku ? Načo zahaľuješ sa šedým plášťom hrdze už na   obyčajnom povetrí ? Dobre, aspoň v ohni ukáž pravú farbu, prirodzený   lesk! Nehádajme, ako prišla k nemu Katra; tá história končí sa v   prečine, ktorého meno je: krádež. Dievčatá môžu na Ondreja upotrebiť   len ukradetié olovo; preto mladšie starostlivé skryly kotúľky, aby   nestály sa cenou, za ktorú majú obdržať slamené proroctvo. Tu je,   hľa, i cínová lyžica. Už nevidíš na nej cínu: zvonku občadená dymom,   dnu krytá troskou olova. Dievčatá zdedily ju od svojich babičiek,   ktoré tiež na nej topievaly ondrejské olovo. Olovo sa už topí, čistí.   Hrdza i kal a všetko, čo ho bridilo, čmíri sa na povrchu ťažkej   roztopenej masy. Myslel by si, že na lyžici je len samá troska; no to   je len povrch, na dne je bieloskvúci, čistý kov. Predsa je dobrý ten   oheň, keď tak vie čistiť! Hrdza, brid nepatrí k čistej mase, preto v   ohni zradne opúšťa ju. No ty, kov, nezúfaj! Len sa čisť; nech ťa je   radšej menej čistého, než mnoho zabrideného! Čo /.tratíš na objeme,   stonásobne
   </tei:p>
   <tei:p>
    ﻿69
   </tei:p>
   <tei:p>
    vyhráš na cene. Top sa, top, ty nedvižná masa, nech ťa aspoň oheň   vytrhne z lenivej nečinnosti! Vri, zovri, nech oheň vzpruží tvoju   spiacu silu! Roztopené olovo rezko sa húpa na lyžici, držanej   trasúcou sa rukou Katry. Po izbe tancujúce dievčatá nebadajú to   rozčúlenie, ktoré zmocnilo sa tejto ich družky. Ona cíti hlboký   význam prítomnej chvíľky: veď má prorokovať najprv sebe. Bože, ak   uleje sa jej niečo smiešneho. Či ozaj Miško Skrútava príde s vojny ?   Ak ho tam zastrelia, ak pozabudne na sľuby a, vráťac sa domov,   niektorú z mladších si vyberie? Mráz jej prešiel telom. „Vylej,   Katra, už sa roztopilo“, volaly netrpelive čakajúce družky. „Sem vodu   a kľúč!“ volala Katra, snímajúc lyžicu s plameňa. Žiadané veci sú už   na lavici. Katra, držiac ľavou rukou kľúč, vliala cezeň olovo do   vody. Kov jasajúc sobliekol kepienok stariny a cudzoty, sám bielučký   živosťou rtute čľupnúc do vody. Dievčence zatajily dych v napnutom   očakávaní. Ba nečuť ani len jednotvárneho vrzgotu gazdovho   kolovrátka. Vrtielka pozabudol trochu na výbornícku auktoritu;   spustil ruky do lona, pozerajúc tiež, premožený zvedavosťou, na   Katrino dielo. Z mládeneckých čias jedna pozostalá spomienka kmitla   mu hlavou, totiž: ako i on držal svojej Mariene kľúč nad vodou. A   iste by odtajil túto vtedajšiu slabosť svoju, keby ju nehlásal veľký   švík na jeho ľavej ruke. On držal kľúč, jeho Mariene práve sviezol sa   vrkoč ponad plece, prekážajúc im v diele. On chcel jej ho dobrodušne   napraviť pravicou; no Mariena, nečakajúc nič dobrého od Vrtielku,   trhla sa: i poď milé olovo po jeho ruke. Od tých čias silno zanevrel   na ondrejský večer. Katra vyníma z hrnka stuhnutý, prečistený
   </tei:p>
   <tei:p>
    ﻿70
   </tei:p>
   <tei:p>
    kov. Farbou a leskom podobá sa striebru. No premena farby je   vedľajšia, keď treba zpytovať podobu. Ostatné dievčence naťahujú   hrdlá ponad jej plecia, túžiac už raz vidieť, čo sa jej ulialo. Jedny   zvolaly: „Kladivko! Pozrite, i nákova. Bude kováč!“ „Čo, kováč?“   odporovala Katra. Proroctvo sa jej nezdalo. Podala kov iným. „Horký   kováč! To je švec. Kladivko i šidlo je tu! Či nie?“ opytovaly sa   Katry. No tej ani tento výklad sa nepáčil. Veď Skrútava nie je ani   kováč, ani švec. Zišlo jej na um, že dievčatá chcú ju len prekárať s   takými, akých ona nechce. I podala olovo najvyššiemu fóru:   Yrtielkovej žene, sediacej pod pecou. Táto znaleckým okom skúmala   nevdojaký útvar olova. Ani nezabudla pozrieť na Katru a videla, ako   srdce úbohej zmieta sa trápnou neistotou pre Miška Skrútavu. Vezmúc   do ohľadu i túto okolnosť, s múdrou, vážnou tvárou vyniesla nález: v   „Dietky, verte mi: to bude gazda.. Že je to kladivko ? O, nie, to je   svoreň. Šidlo znamená, že bude konníkom, lebo ním bude obšívať   chomúty pre kone. A toto má byť nákova ? Vidíte, že je to ostré; to   je čerieslo. A pamätajte moje reči, že bude tak.“ Katre sa poľahčilo.   Jej túžba dostala pečať istoty. Olovo je zasa na ohni. Roztopilo sa   vo chvíľočke. Katra podala lyžicu vrstovnici Žofke, lebo rad bol na   nej. Konečne žblnklo olovo do hrnčeka. Hľa, zasa nový tvar. „Súdok i   pobíjačka. Bude debnár!“ rozhodly napochytre dievčatá. „Nie, to je   súdok i merťuk. Bude krčmár. Debnár má i oberučný nôž, a ten vám je   tu?“ okríkly ich druhé.
   </tei:p>
   <tei:p>
    ﻿71
   </tei:p>
   <tei:p>
    A oberučného noža niet! Zplesala Žofka, lebo nechce debnára. Predo   dvermi dupot. To budú mládenci. Olovo vbehlo do Katrinej kešene.   Dievčatá rozbehaly sa od ohniska ku kúdeliam. Hrnok prevalil sa v tej   trme-vrme a jeho obsah podlial Vrtielku, sediaceho pod kúdelou.   Zacítil vlhkosť, bol by zahrešil silno; ale slovo prischlo mu kdesi v   hrdle, vidiac čosi čudného vchodiť do izby. Dievčatá vykríkly úžasom,   odhádzaly kúdele, vyskákajúc na lavice. Niektoré hladaly záštitu u   dobrého Vrtielku, utiahnuc sa zaňho ku kozúbku. Katra i objala ho   mocným ramenom, trasúc sa od strachu. Naprostred izby postava, o   akých už len fantázia ľudu blúzni. Biely plášť ju kryje, ktorého   krýdla desno odvisnú k zemi, keď postava rozovrie náruč. Tvár bledá,   zohyzdená dlhými zubmi, až sa pod pery nepracú, vyškierajúc sa na   zdesené dievčatá. Kostnaté prsty na pol rífa dlhé. Slovom: smrť   prišla. I ohromný baran doknísal sa za ňou. Tiež zastal si naprostred   izby, obzeral sa, tu i tu povedome kývajúc rohatou hlavou. Rozovrúc   širokú papuľu, vypustil z nej protivný, bľakotu podobný hlas, až celá   izba zvrela od neho. Tu i tu poklepal ďasnami ako bocian. Smrť ešte   vždy nepohnute stojí, ako by rozmýšľala, ktorú má prv uchytiť. Baran   šiel až k stolu a, postaviac sa na zadné behy, zabľačal na dievčatá,   utiahnuvšie sa do kúta za stôl, ku samej armarike. Keď • baran   prišiel až k nim, prebehly izbou a už boly na širokej Vrtielkovej   peci. Tento prečin bojazlivých dievčat priviedol i Vrtielku k   rezolútnosti. Nahneval sa na ne, že mu chcú pec svaliť; jeho vlastnú   pec, čo mu je taká milá. Chytil Katru, ktorá ho už bola pustila, a   vliekol ju rovno k smrti. Keď smrť vytrčila na ňu dlhé pazúry, Katra   vymkla sa šmahom Vrtielkovi
   </tei:p>
   <tei:p>
    ﻿72
   </tei:p>
   <tei:p>
    z rúk a utiekla na mocnú hradbu, pec. Rohatý baran napokon prišiel   i sem. Dievčatá mlely sa dolu prípeckom ako z pytľa a stály si za   chrbát Vrtielkov, cíťac sa tam najbezpečnejšie. Keď pec osvobodená   bola takto od povážlivej ťarchy, i Vrtielkovi prišlo srdce na miesto   a celý výjav začal ho už baviť. Dievčatá boly preľaknuté len práve v   momente zjavenia sa mátoh; pozdejšie prišly k sebe, poznajúc v nich   mládencov. Ony ľahko mohly objaviť na mátohách, kto sú, lebo mátohy   sú len dve, kdežto dievčat mnoho. No pravidlá dedinskej slušnosti   nakladajú, aby sa dievča bálo mátoh, a čo by hneď vedelo, že sú to   len preoblečení mládenci. Preto každá ešte i teraz vkúzľuje na tvár   výraz najväčšej bázne, len aby ju neohovárali potom ako prismelú.   Bolo by to nešťastie pre ňu. A naozaj, tak svedčí im bázeň! Katra sa   konečne odhodlala konať úprimne, strhnúc papierové palúchy s rúk   strašnejvsmrti, práve keď nimi zasa chcela siahnuť na ňu. Čierna,   vyrobená mládencova ruka objavila sa zpod odtrhnutých palúchov. Keď   Katra za družky vytiahla z pahraby horúce gaštany, aj iné dievčatá   popustily tak dlho na úzde držanú smelosť: chytiac barana za rohy,   strhly mu ich dolu i s kožou, vlastne na ruby obrátenou čiapkou. Tu   stojí bezrohý baran: holohlavý, uchlpený mládenec. Na ústach má   dosial motúzkami priviazané doštičky, ktorými len nedávno tak hrozivé   klepal. Všetky sa smialy nad jeho prestrojením, ba i on sám usmieval   sa v rozpakoch. V smrti poznaly tiež dobre známeho mládenca, keď mu s   tvári odotrely múku a z úst vyrazily dlhé, z hlúba vyrezané zuby.   Poznané a vyzradené strašidlá sobraly sa a odišly i k dospelým ženám   na priadky, aby i tie ako mak postrašily.
   </tei:p>
   <tei:p>
    ﻿73
   </tei:p>
   <tei:p>
    Sotva mátohy vyšly z izby, miesto nich vhrnula sa metelica   mládencov. Títo oblokom pozerajúc za celý ten čas, videli, aký strach   dostaly dievčatá pred ich kamarátmi. Dievčatá posadaly si znova pod   kúdele, lebo pred mládenci ostýchaly sa pokračovať v ondrejskom   prorokovaní. Chytily sa i do tretieho vretena; ale stavím sa, že tá   priadza neprevážila kotúľku.
   </tei:p>
  </tei:body>
 </tei:text>
</tei:TEI>