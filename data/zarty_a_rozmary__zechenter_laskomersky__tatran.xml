<?xml version="1.0" encoding="utf-8"?>
<tei:TEI xml:id="slk1988526" xml:lang="slk" xmlns="http://www.tei-c.org/ns/1.0" xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0">
 <tei:teiHeader>
  <tei:fileDesc>
   <tei:titleStmt>
    <tei:title>
     Žarty a rozmary : ELTeC edícia
    </tei:title>
    <tei:author ref="viaf:49245103">
     Zechenter-Laskomerský, GustávKazimír (1824 - 1908)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     73148
    </tei:measure>
   </tei:extent>
   <tei:publicationStmt>
    <tei:p/>
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Zechenter-Laskomerský, Gustáv Kazimír
     </tei:author>
     <tei:title>
      Žarty a rozmary
     </tei:title>
     <tei:pubPlace>
      Bratislava
     </tei:pubPlace>
     <tei:publisher>
      Tatran
     </tei:publisher>
     <tei:date>
      1988
     </tei:date>
    </tei:bibl>
    <tei:bibl type="firstEdition">
     <tei:author>
      Zechenter-Laskomerský, Gustáv Kazimír
     </tei:author>
     <tei:title>
     </tei:title>
     <tei:pubPlace>
     </tei:pubPlace>
     <tei:publisher>
     </tei:publisher>
     <tei:date>
      18677
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p/>
  </tei:encodingDesc>
  <tei:profileDesc xmlns:eltec="http://distantreading.net/eltec/ns">
   <tei:langUsage>
    <tei:language ident="slk"/>
   </tei:langUsage>
   <tei:textDesc>
    <eltec:authorGender key="M"/>
    <eltec:size key="medium"/>
    <eltec:canonicity key="unspecified"/>
    <eltec:timeSlot key="T4"/>
   </tei:textDesc>
  </tei:profileDesc>
  <tei:revisionDesc>
   <tei:change when="2025-02-14">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head/>
    <tei:head/>
   </tei:div>
  </tei:front>
  <tei:body>
   <tei:div type="chapter">
    <tei:head>
     <tei:hi>
      Žarty a rozmary
     </tei:hi>
    </tei:head>
   </tei:div>
   <tei:div type="chapter">
    <tei:head>
     Malý omyl
    </tei:head>
    <tei:p>
     Bolo už pozde popoludní, keď ma zavolali ku chorému — rozprával mi   dr. Červienka, lekár dobrej vôle, postrebujúc si v chládku dobrého   hericovského piva#POZ#1;Hericov pivovar a pivnice v Banskej Bystrici   sú na široko—ďaleko vychýrené po výbornom tam varenom pive.#-POZ#.   Opytujem sa paholka, čo vlastne chybí chorému, aby vedel, aké lieky a   nástroje vziať so sebou. Paholok odpovedal, že veru chorého v ušiach   šklbe tak náramne, že to až druhí počujú. Píska, vrieska vraj, skacká   na jednej nohe, krúti sa dookola; čert vraj zná, či napokon nemá   motolice.
    </tei:p>
    <tei:p>
     No to! — Z toho som ja, pravda, nezmúdrel, ale som sa predsa   koľko—toľko spamätal; vzal som teda najpotrebnejšie ručné ránhojičské   nástroje a sadol som medzi rebriny. Milý paholok, stojac opretý o   rebrinu, s opratou v ruke a so začmudenou zapekačkou v zuboch,   vyklebetil mi cestou, že ten chorý je veľmi nezbedné, samopašné   chlapčisko. Papľuh, hockedy si vraj strčí porisko z biča do ucha a   letí s ním ako jednorožec za husami. Akože ho potom nemá v ušiach   trhať?! Hm! — dokončí, vyjme fajku z úst a crkne slinu štrbavým   zubom.
    </tei:p>
    <tei:p>
     V susednej obci Lázny prikamarátil sa mi prísažný Dúha, prehodil   cez plecia hunku a sčiastky zo zvedavosti a z dlhej chvíle, sčiastky,   že mi bude pomáhať pri operácii, vyškriabal sa na voz.
    </tei:p>
    <tei:p>
     Jeho ťarbavé driapanie sa na voz, jeho ako klampiarova veža   blyštiaci sa nos, zúžené žmurkavé očičká, zajakanie sa dostatočne   prezradzovali, že je pán polgár v stave obleženia.
    </tei:p>
    <tei:p>
     Mútne oči mu ustavične slzili a slzy, kradnúc sa jedna za druhou   dolu nosom, pri každom drgnutí voza cupkali mu do lona. Ale nebol to   výsledok plaču, lež roztomilý destilačný aparát užitého špiritusu. A   tak s touto, na veľmi slabých nohách stojacou pomocou, došli sme   peknerúče do obce Bedárky.
    </tei:p>
    <tei:p>
     Zosadli sme pred domom, pri ktorom sa nemohlo zahádať, že „Sedí   pani na dachu, kúri sebe tabaku” — alebo „Sedí pán na streche, fajčí   a nekreše”, lebo tmavomodrý dym valil sa dvermi, oknami, a kde akú   škáru našiel, len nie komínom. Aby mi oči nevyhrýzlo, zohol som sa a   takmer štvornožky prešmýkal dverami do pitvora. Tu tma ako v rohu,   kašeľ ma dobre nezadusil a takmer ako šunka zaúdený hapkal som za   motúzom Ariadny, aby z labyrintu von vyviazol, to jest, hapkal som za   motúzom záporovým na chyžných dverách. Aha, tu si!
    </tei:p>
    <tei:p>
     Chmatnem akýsi mastný vlhký motúz. Ťahám, ťahám do chuti. A tu len   nič a nič. Hm—hmhm, — lapím oboma rukami a vyzváňam ozaj netrpezlive.   Vtom sa mi z výšin obklopujúcich ma oblakov ohlási patelátový ženský   hlas:
    </tei:p>
    <tei:p>
     „Ej, pán doktor, hľadteže, vedže mi fiertušku neodväzujte, už mi   hen letí.” Akoby ma bol had uštipol, tak som odskočil. Namiesto   dvier, chcel som otvoriť gazdinú. — Upravila ma dobrá gazdiná k   dverám, ktoré sa otvorili tak ľahko, keď som motúzok potiahol, že ma,   čo som sa ich držal, až k samému stolu zastrčili.
    </tei:p>
    <tei:p>
     V chyži mračno, nerozhorený oheň na kozube len slabo, neisto   osvecuje izbu a čo je v nej. Stojím na mieste prikutý a nevidím v   prvom okamihu ničového nič. A čím menej roboty mali oči, tým viac jej   mal nos. Okrem výparu onúc, sušených na peci, kvasnej kapusty páchol   celý svet bryndzou. Len keď som sa už horko—ťažko rozhľadel, uzrel   som hlavné žriedlo toho štipľavého zápachu, a to pred samým mojím   nosom. Videl som okolo stola viac osôb sedieť a akúsi bielu kopu   naprostred neho prehŕňať. Myslel som sprvu, že perie párajú. Nahnem   sa a vidím bryndzu. Prizriem sa ešte pilnejšie, a čo vidím, že tá   bryndza skáče, a že každého takého smelého úskoka o hlavu skrátili a   s masou do gelety vtlačili. Šlo to ako na klavíri tichá hudba.   Pomyslel som si, že to veru dosť nevinná a gustiózna zábava…
    </tei:p>
    <tei:p>
     „Nechže sa páči sadkať,” — povie stryná, vstala od bryndzového   rákoša a začala mi slušné miesto priprávať. Utrela holou dlaňou čosi   z lavice, čo malý Janík v nevinnosti bol tam stratil. Ostýchavo si   sadnem, akoby som sa na žeravé uhlie mal spustiť; ale i tak bol môj   odpočinok veľmi krátky. Tu ma čosi začalo za nohu štípať a z druhej   strany za rukáv šklbať.
    </tei:p>
    <tei:p>
     Pomknem sa ďalej a pozerám, čo to za rebelanti. Pod lavicou sedela   hus na vajciach, mňa uznala za cudzieho dotieravca, nuž sipela ako   had a štípala ako kliešte. No a to druhé bolo teľa, ktoré ma v sivej   halienke ukrúteného bezmála za svoju mamičku uznávalo a tak za rukáv   mlgať začalo. Gazda sa vyhováral, že je choré. Keď som upozornil, že   v okolí panuje dúl, aby reku do škody neupadol, naľakaný dal teľa   vyniesť do záčinka…
    </tei:p>
    <tei:p>
     „Nuž ale,” reku, „takto medzi besedou, nože mi už teraz ukážte   toho vášho chorého synáčika.”
    </tei:p>
    <tei:p>
     „Števo! Števo! — Nuž ale kdeže si, ty šúplata nepodarená?!” zavolá   gazda.
    </tei:p>
    <tei:p>
     „Hou!” ozve sa temný hlas spoza kachieľ.
    </tei:p>
    <tei:p>
     „Nuž ale ho ideš dolu! Aha, si ho ty za pecúch. Či pán doktor vari   taký mamľas ako ty, nazdáš sa vari, že bude za tebou čakať!” Nato   prikročí ňaňka k peci, a ťahá deti za pecou ako polená nakopené,   jedno za druhým za nohy dolu. A bolože ti ich tam, bisťudade!   Posledný, samý spodný bol Števo. Postavil ho na nohy pred kozub.
    </tei:p>
    <tei:p>
     „A terazže stoj, ty mumák.”
    </tei:p>
    <tei:p>
     Malže ten Števo za kyjanicu! A uši, tie mu odstávali ako dva   lopúchy. Môj spolucestovateľ polgár tvrdil, že to dobrá hlava. No,   veľká bola dosť. Otec Ďuro svietil mu lúčivom do ucha. Ja chytím oba   lopúchy, natiahnem ich náležite dolu, aby do nich mohol nazrieť. Tu   potom vidím na ploche bubníka čosi zelenkavého. — Čo je, to som   rozoznať nemohol. Vytiahnem z vrecka svoje štipce. Prísažný, keď ich   videl, povedá, že to veru škoda bolo so sebou vláčit, lebo že by vraj   v takých ušiach i obyčajným kutáčom mohol šparchať.
    </tei:p>
    <tei:p>
     Kutám, ťahám, morím, usilujem sa, ale toho čerta z ucha vytiahnuť   predsa nemôžem. Števo vreští ako nenamastené koleso na pluhu. Znoj sa   mu z čela cedí ako srvátka z tvarožnej homôlky. Ale sa i ja hrejem.   Nuž ale keď kumšt nevystačil, pomohla náhoda. Starostlivý otec   priveľmi sa priblížil s lúčivom, to zrazu pukne, a fuk, milému   Števovi žeravý uhlík na šňupák!
    </tei:p>
    <tei:p>
     Ten mykne hlavou, a ja držím v štipcoch vytiahnutý veľký svinský   bôb. Už počal kľuvať, a preto tá zelená farba; ešte pár dní a bol by   korene pustil, a ešte pár dní pozdejšie, bol by na teple za pecou   kvitol. Otec, rozhorlený pohľadom na bôb, chmatne Števa za šticu a   otriasa mu hlavu ako dohánový miešok. Ale čo sa stalo! Ako ho tak   omáľa, začnú z uší pršať olovené gombičky, šošovica, hrach a tým   podobné maličkosti. Učinilo to asi za hrsť a — chlapec bol   spasený.
    </tei:p>
    <tei:p>
     Rodičia, natešení nad šťastným výsledkom, čoho, pravda, polovicu   energickej operácii otcovej treba pripísať, hotoví boli i svoju   povďačnosť preukázať. — I strčil mi gazda Ďuro namáhavou prácou dva   oštiepky (malé syrce) do vačku. Matka však, utrúc si rúče nos do   zásterky, povolala ma k večeri, a to k praženici a bryndzovým   haluškám. No ale spomienka na bryndzu ma už nasýtila, i poďakoval som   sa pekne—krásne za večeru, a pretože sa už hodne bolo zmrklo, pýtal   som nocľah, a to pre čisté čerstvé povetrie na šope.
    </tei:p>
    <tei:p>
     Paholok ma viedol a ja som vyšiel rebrom na šopu, kde mi hneď pod   nohami zašušťalo voňavé seno. Mojím príchodom splašené kury   zakokorokali mi nad hlavou. Vyhrabem si v sene ležisko, uložím sa doň   a prikryjem halienkou. Tu ma hneď na nose škrabala materina dúška,   hneď zase ma do ucha pichal rojovník a po fúzoch mi mašíroval ucholak   — kým som konečne premohol všetky neresti, a pri melancholickom   cenganí v stajni pokojne neusnul…
    </tei:p>
    <tei:p>
     Môj spolucestovateľ prísažný Dúha bol medzitým inej mienky ako ja,   a ostal na mieste. Chutila mu praženica, chutili mu halušky a   chutilo, znamenite chutilo mu to božie
    </tei:p>
    <tei:p>
     požehnanie, tá krumpľová fľúdrovica. Už si všetci políhali, iba on   ešte sedel za stolom akurát tak, ako ho na obrázku vidíme. Dokonale   dovŕšil doma započaté dielo. Keď už všetko vycedil a vyškrabal, keď   okolo neho už všetko fučalo a chrápalo, namyslel sa, ale pozde v   noci, tiež do odpočinku. Hja, ale sa mu nohy zapletali ako pletenec,   a tvrdo ho bolo vypratať na dvor, ale ešte tvrdšie hore rebrom na   šopu! Nebolo inej pomoci, ako vyredikať ho hore na vidlách.
    </tei:p>
    <tei:p>
     Vysadený horko—ťažko na šopu, postavil sa a klátil neistý ako otep   slamy na vetre, pričom mu hneď hlava buchla o rohy, hneď rohy o   hlavu, až sa naostatok, ukolembaný ako vlny morské, zvalil. Vtom ma   začne moriť ťažký sen, že ma zbojníci hrdúsia. Nedalo mi dýchať.   Prebudím sa. Tu leží čosi chlpatého na mne, akási krumpľovicou   namočená handra. Či ma, reku, mora dlávi, a či ký beťah! Vrhnem   rukou, a vskutku, tá ohava sa kotúľa, až zmizne a vtom počuť voľačo   do stajne bacnúť. Prekliata mora, to jest pán prísažný Dúha, frkol do   priečinka, kde pri býkovi ostal ležať, a nedbajúc na miesto a na   kamarátstvo, spal ďalej ako to nevinné nemluvniatko v kolíske.
    </tei:p>
    <tei:p>
     Prešla noc, prišlo ráno. Zavčasu, ešte za šera, vstúpi do stajne   rozospatý Martin a detto taká Zuzka, zívajú ako o stávku. Zuzka,   rozťahujúc rukami, kladie statku za rebrinu. Martin preglguje lačné   sliny a kydá triezvym srdcom hnoj.
    </tei:p>
    <tei:p>
     Zuza zívne: „Ho—hohó! Bodaj by bol zhorel i s polgárom, keď tak   dlho paskaloval#POZ#2;Vyčíňal#-POZ#.
    </tei:p>
    <tei:p>
     A ešte som ti musela s ním spievať. ´Ej, tá Dora naša,´ — a   napokon ma chcel za to ešte vyklbčiť.”
    </tei:p>
    <tei:p>
     Martin crkne slinu, štrbavým zubom. – „Ech, čo ma tam po   polgárovi. Podstav radšej to teľa pod kravu, ak ešte nezdochlo. Z   toho, bodaj som skamenel, tiež nebude riavko!”
    </tei:p>
    <tei:p>
     „No nie,” — odpovie Zuza, poberajúc sa do priečinka.
    </tei:p>
    <tei:p>
     „Bodaj, a bodaj by aj bolo vykapalo, aké je ťažké! Hľaďteže, veď   to už ani na nohách stáť nevládze.”
    </tei:p>
    <tei:p>
     S tým ho teperí pod kravu. Ale to veru cecok brať nijako   nechcelo.
    </tei:p>
    <tei:p>
     „Nuž kýchže ti je sto hrmených striel — tento hlaváň hlavatý!”
    </tei:p>
    <tei:p>
     Martin nato: „A veru, hľaďže, Zuza, choď ty len po gazdu, nech ho   radšej doreže; lebo ak sa doktor zobudí, dá mu ho Cigáňom. Vieš, že   sa vraj dúl ukazuje.”
    </tei:p>
    <tei:p>
     Kým Zuza s gazdom a tento s lampášom a ostrým nožom príde, zviazal   starostlivý paholok potme, ako vedel, povrázkom teľaťu nohy a zavesil   ho na klin. Vtom sa začne teľa metať a zvíjať — a stobohovat, ba i   teremtetovať#POZ#3;(maď.) Nadávať#-POZ#. — Krik, strach a smiech…
    </tei:p>
    <tei:p>
     Pred pokračovaním rozprávky si pán doktor Červienka akurátne   zapije čerstvo doneseného piva, utrie fúzy a pokračuje ďalej. Na ten   krik sa prebudím, chcem oči otvoriť, tu oči zalepené. Po krátkom   namáhaní ich vytriem a poberám sa chytro dolu rebrom a práve vbehnem   do stajne, keď prísažného z klina zberali. Bola to skupina veľmi   smiešna.
    </tei:p>
    <tei:p>
     Gazda sa škrabal za uchom, Martin krútil opaskom, Zuza si šatku do   očí naťahovala, všetci traja prestrašení. A prísažný stál, stál s   otvorenou papuľou, naozaj ako teľa.
    </tei:p>
    <tei:p>
     Keď Zuza pomútená vybľabotala, že prísažného miesto teľaťa zo   záčinku pod kravu redikala, že ho Martinom na klin zaveseného gazda   mal zarezať, musel som sa oprieť o dvere, aby som sa od smiechu na   zem neskydol.
    </tei:p>
    <tei:p>
     „Škoda,” reku, „že som takto o zadnú štvrtku teľaciny   prišiel.”
    </tei:p>
    <tei:p>
     „A ja o mechúr,” ohlási sa od bôbu oslobodený Števo, namrzený nad   tým, že ho očakávanie sklamalo.
    </tei:p>
    <tei:p>
     Keď som si nad tým „malým omylom” brucho potriasal, čiahnem po   vlasoch, a tu celá kopa guána, ktoré natrúsili kury, čo mi nocovali   nad hlavou. Len vtedy mi svitlo, prečo som mal zalepené oči…
    </tei:p>
   </tei:div>
   <tei:div type="chapter">
    <tei:head>
     Nohavice alebo pravda zvíťazí
    </tei:head>
    <tei:p>
     V jednej odľahlej obci P. breznianskeho okolia bol veľmi požehnaný   rok na kapustu. Ako to na Dolnej zemi pri požehnanom vinobraní býva,   i tu teraz nestačili sudy. Po pitvoroch, komorách, holohumniciach   ležali celé hole nakopenej modrej kapusty. Nuž a v Krupine sme ešte   sparorez#POZ#4;sparorez — dielňa na sudy, ktorá zakrátko zanikla pre   nesvedomitosť niektorých funkcionárov, ako i pre nedostatok solídneho   odborného základu#-POZ# nemali. V každom kúte, na každom násype videl   si sedieť zapískané deti hlúby chrúmať, až im močka dolu kútikami   tiekla.
    </tei:p>
    <tei:p>
     U Vraniaka čistia, drobia a tlačia do sudov kapustu. Pri veľkom   požehnaní málo bolo pomoci. Ženy na potoku preberali listy,   vyhadzujúc húseničný trus a vtieravých slimákov.
    </tei:p>
    <tei:p>
     Cez nože rozkročený sedí mladý Vraniak, drobiac šajhalky; jeho   matka prekrajuje krížalky na stole. Maco Lasica, starý, ale silný   valach, miesi sa v sude zľava napravo i zase naopak. Keď mu kapustná   polievka, premývajúc otlaky, počína čvrkať medzi prstami, pribehne s   náramným, drobenou kapustou naplneným vahanom jeho ohybná žena Dora,   vrhne kapustu do suda, rukami rozchráni, posype soľou, rascou,   sem—tam strčí kus cvikly, ostrúhaných kapustných hlúbov a čerstvé   plánky, jedinkého to reprezentanta šľachetnej ovociny, lahôdky dievok   a ježať poctivej obce. Maco v barančinovej čiapke a s cedidlom   oviazanými kečkami šliape sťa tyran tyranský po kapustných hlavách,   uložených k budúcej kotlovine.
    </tei:p>
    <tei:p>
     Kapusta v sude rastie, s kapustou i postava Maca povýšená krúti sa   ďaleko nad smrteľníkmi priestrannej chyže.
    </tei:p>
    <tei:p>
     Neprajným osudom, a či vari pričinením lucifera, viseli v   susedstve Maca koncom žŕdky prehodené, vyše kolien bohato zamastené   biele nohavice s remeňom a cifrovanou žltou prackou.
    </tei:p>
    <tei:p>
     Keď unavený Maco po dlhom drobčení, a temer do povaly hlavou dieru   vyvŕtajúc, zamýšľal po doplnení suda z katedry dolu zostúpiť, začal   domov prišlý gazda neslýchanú surmu. Vrátiac sa z úradu s palicou v   ruke a v nových sviatočných hábach, chcejúc sa prezliecť, hľadá staré   chološne. Ale tých na žŕdke nebolo. Hľadali ich všetci, a hľadali   všade, nohavice však zmizli a boli fuč. Ale na tých Vraniakovi moc   záležalo, on rástol v nich a s nimi; boli mu milé ako verný priateľ,   a mastné k tomu, že by im stotridsať funtový stojak sotva bol chytil.   Vraniak prosí, Vraniak volá, Vraniak hreší — no nič sa nedá robiť.   Chološne boli na žrdi, áno, a teraz ich už niet! Veru niet — teda? No   i menej predpojatý a do svojich
    </tei:p>
    <tei:p>
     nohavíc zaľúbený človek, ako náš Vraniak, bol by musel prísť na   zlé myšlienky. Jeho podozrivé oko padlo prirodzene na nášho Maca a   spoločnicu Doru. Hm! Náš energický vrchnák dal podozrivým myšlienkam   drsný hlasitý výraz. Súc milovníkom krátkeho sumárneho pojednania,   vzal Doru, na môj dušu, natvrdo.
    </tei:p>
    <tei:p>
     Hja, ale kosa udrela o kameň. Lora zaprela ramená o boky,   vyzerajúc úpravno ako dvojušistý hrniec, mlela jazykom ani holender v   papierni#POZ#5;holender v papierní — stroj na mletie handier pri   výrobe papiera#-POZ#, dušiac, božiac a prisahajúc sa, že ona so   žiadnymi nohavicami, a nič do činenia nemala. Hlúpa výhovorka pána   vrchnáka obce nadmieru napálila, a to potom šlo takto a takto, toľko   a toľko bohov do matere jeden druhému napárali. Maco, obúvajúc si   práve krpce na kapustnicou vymočené nohy, bol až do dna srdca   bodnutý, ohradzujúc sa, aby Vraniak jeho ženu do svojich nohavíc   nepomiešal. V prchkosti prasol gazdu — tak ako kedysi Dávid Goliáša,   návlakom okolo seba pokrútiac — krpcom po čele.
    </tei:p>
    <tei:p>
     Keď Turka čibukom čo i dosť útle rezne, je väčšia urážka akoby ho   ojom ovalil. Za takéto zneuctenie považoval i Vraniak krpcový   prílepok valacha na svoje vrchnácke čelo.
    </tei:p>
    <tei:p>
     Akcia plodí reakciu, na vypovedanie vojny ihneď nasledovala   odveta. Brevi manu, a manu propria#POZ#6;(lat.) Hneď a   vlastnoručne#-POZ# odznakom úradnej moci — lieskovou mohutnou berlou   — vymastil chrbáty manželského páru, a po týchto dokonalých   pravotných ad captum#POZ#7;(lat.) Na pochopenie.#-POZ# kapitálnych   obradoch vysotil ich na ulicu s takým ohňom, že nepratajúci sa párik   bezmála i futro z dvier na pleciach von vyniesol. Ako ďalší následok   týchto súdnych predprác zahrmeli: odsúdenie na zaplatenie ceny   skapaných nohavíc, nevyplatenie za tlačenie kapusty, zhodenie z úradu   obecného valacha a dvojhodinová klada stavu manželského. Všetky   okolnosti svedčili proti nim, ľud, hotový vše veriť radšej zlé než   dobré o svojom blížnom, ich odsúdil, takže chudáci, poľutovaní, na   dobrom mene uškodení, prinútení boli z P. sa vysťahovať. Pobrali sa   teda ta, kde ich oči zaniesli — lebo koní nemali — a to do   najbližšieho mestečka F.
    </tei:p>
    <tei:p>
     A zase veľa vody pretieklo hutnou rimavskou dolinou, a rohoznou, a   koleso osudov valilo sa neprestajne ponad svety, krajiny, národy,   obce, ponad kapustné sudy a skapané nohavice. A takto prejdeme na   druhú kapitolu tejto ostrej a ako kanustná polievka čistopravdivej   rozprávky.
    </tei:p>
    <tei:p>
     V mestečku T. ten rok sa veľmi zle urodila kapusta, pažravé   húsenice – blaufusskí Nemci#POZ#8;blaufusskí Nemci — z okolia   Kremnice. Dnešné meno Blaufusu sú Krahule#-POZ# nazývajú ich   „súkenníci” — husné hnúsenice, čiže hnusné húsenice, nádejeplnú   kapustu v najlepšom bujarom zraste do útleho srdiečka vyžrali,   zničiac všetku nádej na kapustné halušky a červené krížalky. A   ledvaže Macom tlačená a Dorou nakladaná kapusta kysnúť začala,   spravodlivá zlosť gazdova však tíšiť sa začala, prišiel kmotor Kaniak   z T. na návštevu s tým cieľom, aby si mohol z bohatej kapustnej   zásoby potrebnú koľkosť zadovážiť.
    </tei:p>
    <tei:p>
     A kúpa sa stala. A kapusta, plachtou oviazaná, na volkoch bola   dopravená do nového príbytku T. k svojmu účelu.
    </tei:p>
    <tei:p>
     Asi štyri mesiace zatým Vraniak, cestujúci z   Rima—Séču#POZ#9;Rima-Séču — slov. Siač, malej obce v okrese   Jesenské#-POZ# zavítal ku Kaniakovcom. Po dlhom obyčajnom ponúkaní   zasadol si za stôl a po dlhom prosení dal sa konečne nakloniť stať sa   ich hosťom pri obede, hoci za tým lačný žalúdok už dávno bol zatúžil;   ale núkať a dať sa ponúkať patrí k móresom.
    </tei:p>
    <tei:p>
     Zručná územčistá pani kmotra znala si oceniť vážnu návštevu. S   červenou, vyznojenou, upečenou tvárou pražila, smažila, čo dobrého a   vzácneho jest. Zasolené baranie mäso s krúpami, potom praženica a   ďalej kapusta s údeninou túžobne čakali na audienciu a pánov kmotrov.   K tomu ako volontier#POZ#10;(franc.) Dobrovoľník.#-POZ# pridala sa   krátkohrdlá a širokoplecnatá, štvoruhlastá sklenica s hriatym.
    </tei:p>
    <tei:p>
     Na lipe konopa, na konope zelina, na zeline sviňa. A tam v tom   poriadku kúri sa dar boží pod nosom okolo stola sediacich.
    </tei:p>
    <tei:p>
     Bolo daru božieho, chvalabohu, dosť a nechybovalo ani ponúkačov, a   tak mnohovzácny a veľalačný hosť mlátil odušu, hoci sa mu znoj   cidlíkom z tváre lial, že by sa už skoro ani bez dáždnika nebol   zaobišiel. Od neho kúpenú kapustu však mietol náležite, ako sa   svedčí, nadovšetko z púhej úctivosti oproti sebe, kmotrovcom a na nej   vylepenej údenine.
    </tei:p>
    <tei:p>
     Ako už ozaj hlboko na mise upadla, vyvliekol sa na svetlo akýsi   dlhý zdrap, podobný známemu obrovskému Hejdrarchosovi. Kmotor Kaniak   chce z neho kus odrezať, ale nešlo to tak jednoducho, celou silou   mieril, pidlikoval, ocieľkou končiar poťahoval, kým krvopotne   franforec z neho odšmikol. Zostyknúc pravým palcom z vidličky tento   šklb veselo besedujúcemu Vraniakovi na mištičku, povie vľúdne: „Nože,   pán kmotor, zúbky vytrieť.”
    </tei:p>
    <tei:p>
     „Ďakujem za úctivosť,” odvetí Vraniak glgnúc si hriateho.
    </tei:p>
    <tei:p>
     A potom ak ho myká, tak ho myká — ten kúštik kundrlíka, chytí   medzi obe ruky, druhý koniec zuby a nadŕľa ako mladý pes, keď starú   črievu v pysku omáľa; ale to nešlo. A keď sa mu spomedzi zubov   vyšmykol, a on búšil hlavou do steny, zavolal namrzený:
    </tei:p>
    <tei:p>
     „A kýho čerta, pán kmotor, to máte za traky v tej kapuste?”
    </tei:p>
    <tei:p>
     „Moja starká kožu zo slaninky strčila. Dobrá to býva   komedencia#POZ#11;(z lat.) Tu pochúťka#-POZ#.”
    </tei:p>
    <tei:p>
     „Ej, ale bodaj ma čerti brali, potrebuje dokonalé klovy — tvrdá je   ako vysušený krpec,” doloží Vraniak…
    </tei:p>
    <tei:p>
     „Ešteže… No, to bude nedovarený krajčok, ak práve z hrnca trčal,   snáď hlbšie bude mäkší.” A s tým ťahá corpus delicti ďalej.
    </tei:p>
    <tei:p>
     „A bodaj ma pokrčilo!” vykríkne Vraniak. „Šak tam pracka na tom   prišitá!”
    </tei:p>
    <tei:p>
     Kaniak sa zľakol, akoby bol hada chytil, hneď mu vidlička a   príchodzej pani kmotre lyžička od úst odpadla.
    </tei:p>
    <tei:p>
     Vraniak však pozorným zrakom vytiahol celú tajnú históriu úplne na   božie svetlo a jal sa ju skúmať So smiešnym zadivením vykladá: „Ľudia   boží, to je úplný parsún remeňa mojich, v jeseni skapaných   nohavíc!”
    </tei:p>
    <tei:p>
     Bez dohovoru, avšak jednou mysľou hnaní, pobrali sa všetci traja   do komory, obstanúc osudný sud kapusty asi s takým citom, s akým   obstali kedysi Jozefovi bratia studňu, keď jeho chudáka spustili do   nej.
    </tei:p>
    <tei:p>
     Kmotra skladá skaly, dienca u randu a vykasanou rukou chamrí v   kapuste, akoby raky lovila. A netrvalo dlho a zavolá hlasom ako   mornár, keď za harpúnou veľrybu za sebou ťahá:
    </tei:p>
    <tei:p>
     „Tu je!” Zaprie sa nohami o sud, a tu po krátkej manipulácii v   prítomnosti dvoch kmotrov a kmotry uzrú božie svetlo — Vraniakove   nohavice.
    </tei:p>
    <tei:p>
     Áno, ony, ony, — tie isté konstatirované#POZ#12;(z lat.)   Zistené#-POZ#, na dience šité, zeleným vyšívané. Jedno, čo im   chýbalo, bolo, že čiernu mastnú, vyše kolien nalepenú kôru ostrá   kapustná polievka načisto vyhrýzla. A ony sa skveli pred očami   onemených, zadivených divákov v tej najčistejšej bielej farbe   nevinnosti.
    </tei:p>
    <tei:p>
     Kaniak i Vraniak škrabali sa za uchom. Tento, od prírody ako   májová bryndza mäkký, so srdcom teraz hriatym premoknutým, dal si   hneď k sebe zavolať Maca i Doru.
    </tei:p>
    <tei:p>
     Kajúcne im predniesol vec tak, ako sa mala a diala v kapustnom   sude, poukazujúc na prst boží, ktorý i v kapustnej polievke riadi.   Podajúc im potom ruku, prosil o odpustenie, prijal ich do lásky a   služby, obdaroval Maca vypacovanými nohavicami, ovesiac ich Dore   miesto seba okolo krku. K tomu že bude nasledovať klobása i za sud   kapusty.
    </tei:p>
    <tei:p>
     Nato nasledovalo slzy roniace, tri hodiny trvajúce prenikavé nemé   tabló#POZ#13;(franc.) Výjav, skupinový obrázok.#-POZ# okolo   kapustného suda.
    </tei:p>
   </tei:div>
   <tei:div type="chapter">
    <tei:head>
     Peniaze vyhárali
    </tei:head>
    <tei:p>
     Machuľa, mestský pisár, stonoha na čertovom kolese krútená, sedí s   Chumajom v krčme pri pohári piva. Chumaj bol dobrý chlapík, tu i tu   zaplatil pohár piva, ale rád veril, že je vzdelaný a že kráča s   duchom času. Podľa remesla bol kotlárom, ale to nič k veci.
    </tei:p>
    <tei:p>
     Rozprávali sa o tých peniazoch, čo tam na kremnických horách   nedávno našli, ako to bolo opísané v Národných novinách. A tak zhovor   sa točil a prešiel na poklady, ako vyhárajú a ako ich možno   dostať.
    </tei:p>
    <tei:p>
     „Ja síce všetkým tým blúzneniam o vyháraní peňazí neverím; nuž   ale, ľudia vše len hudú tú starú nôtu, a blázni sa vše nájdu, čo tomu   veria,” škrabúc sa jednou rukou v kudrnavých vlasoch, rozpráva   ľahostajne Machuľa.
    </tei:p>
    <tei:p>
     „No, pravda, pletky! Ani ja tomu neverím,” odpovie naoko   ľahostajný Chumaj. Avšak oprúc obe ruky o hlavu, pomkne sa bližšie k   Machuľovi.
    </tei:p>
    <tei:p>
     „Tárandy, tárandy, hlúpy ľud tomu verí. Ale len rozprávajte ďalej,   čo ste o tom vyháraní počuli.”
    </tei:p>
    <tei:p>
     „Nuž mne rozprávala chudera moja mati a moja tetka – to nám bola   celá biblia, lenže, pravda, s vytrhnutými kartami — že ich starý otec   mal akúsi kroniku, a v tej kronike že bolo — že tam, ako sa ide zo   Zábavy hore proti Cmarovému, naľavo od Kevického lúky, asi dvadsať   krokov od čerešne…”
    </tei:p>
    <tei:p>
     „Oj, znám ju, znám, bol som na nej,” skočí do reči Chumaj.
    </tei:p>
    <tei:p>
     „No teda tam, hneď nablízku, je veľký šíp a pod tým šípom…”
    </tei:p>
    <tei:p>
     „Je kotlinka, viem, viem,” zase Chumaj. „Snáď ste tam už kop…”
    </tei:p>
    <tei:p>
     „Nie, nie, na moju vieru nie! — Ale to do smiechu. Nuž a ten   poklad?”
    </tei:p>
    <tei:p>
     „Ten poklad? Nuž ten poklad vraj tam vyhára.” S vážnou tvárou a   tichým hlasom dokladá Machuľa.
    </tei:p>
    <tei:p>
     „Veľa peňazí, prsteňov a zlatých reťazí. No má to tam byť celá   strieborná fúra!”
    </tei:p>
    <tei:p>
     „Ale, ale, bláznivosť! Keď znajú, koľko tam a čo tam, prečože to   už dávno nevybrali?” pýta sa dôkladne Chumaj.
    </tei:p>
    <tei:p>
     „Hľa, pán majster, na to je nie každý schopný. Po prvé, musí byť   ten, čo poklad má zdvihnúť — v nedeľu narodený.”
    </tei:p>
    <tei:p>
     „Ach, ba kýho?! Ha—há, a ja som sa práve v nedeľu narodil, a vraj   vo splne” odpovie Chumaj, skoro nemohúc utajiť borcujúcu v ňom   radosť.
    </tei:p>
    <tei:p>
     „Potom, neznajú vraj ľudia zachodiť… no, ako treba zakliate   poklady dvíhať.
    </tei:p>
    <tei:p>
     Neslobodno šramotiť, pri vyháraní treba čižmy vyzuť; aby miesto   nechybel, aby ho prípadne i druhý raz nájsť vedel, musí na miesto,   kde leží poklad, hodiť onucu, alebo, čo ešte lepšie — prepytujem váš   poctivý žalúdok — lajno. Jaj, veru, keď je nie opatrný — brng! Zhrknú   do priepasti a hľadač má s čertom robotu.”
    </tei:p>
    <tei:p>
     Zamyslený Chumaj prestal piť. „Kto to verí — somár, a kto vykoná —   ešte väčší.”
    </tei:p>
    <tei:p>
     „I ja tak myslím,” povie Machuľa.
    </tei:p>
    <tei:p>
     Chumaj nemal pokoja. Pod zámienkou, že musí ešte kotol plátať,   pobral sa preč.
    </tei:p>
    <tei:p>
     Machuľa sa potuteľne usmieval, dal si nalievať ďalej a nabral   hodne machu. Medzitým, kým viedli rozhovor, sedel za dvermi takmer   nepozorovaný hosť, žmurkajúc očami, akoby driemal, ale si každé   počuté slovo pilne za uši zapisoval. Bol to Tadej, starý čižmársky   tovariš, ktorý za svojho života mal viacej, oveľa viace smoly, ako mu   na jeho dratvy bolo potrebné. Niet teda divu, že chudák často   rozjímal, ako by on mohol ľahkým spôsobom k peniazom prísť a sebe bez   starosti denne dve safalátky a jeden liter piva dopriať. Lutria a   zakliate poklady bývali jeho nádejou. Načim pripomenúť, že Tadej bol   ďaleká rodina Chumajova a za malú obsluhu čistenie a v zdravotnom   stave udržanie Chumajovej obuvi mal u neho slobodné bývanie, spávajúc   s Chumajom v jednej izbe, konča jeho postele, s hlavou jeden k   obloku, druhý ku dverám. Chumaj, opustivší krčmu, uberal sa uličkami,   bočnými cestami cez Zábavu na Cmarovo, na opísané miesto. Pilným   vyhýbaním sa ľuďom ušiel zrakom ich pozornosti, a tak nikým   nezbadaný, trochu zadychčaný, vyvalil sa pod významný šíp.
    </tei:p>
    <tei:p>
     Čakal, čakal na ten modrý plameň, akým zvykli vyhárať zakliate   poklady, no ale tieto podľa tvrdenia skúsených ľudí pred polnocou   zriedka vyhárajú. Bola mu dlhá chvíľa, a trebárs
    </tei:p>
    <tei:p>
     sa to pri vyháraní nebárs svedčí, nemohol sa premôcť. — Aby   konečne nezaspal, a vyháračku neprespal, zapálil si cigarku, čo veru   tým väčším právom mohol urobiť, že grajciarová trafika navlas podobá   sa čertovmu lajnu. A tak horeznačky ležiac a očakávajúc rozhodnú   hodinu, s napnutou dušou v tichosti smudil…
    </tei:p>
    <tei:p>
     Tadej sa ešte pred Chumajovým odchodom vykradol z krčmy.
    </tei:p>
    <tei:p>
     Pošiel domov a potajmo, nikým nevidený, pojal motyku a lopatu. Na   lopatu nabral podľa návodu čo najčerstvejšieho lajna. Tak vystrojený,   kryjúc a krčiac sa popod ploty, ťahal sa na určené miesto tým istým   smerom, kade sme už Chumaja videli kráčať.
    </tei:p>
    <tei:p>
     Bolo už pozde v noci, keď sa blížil k osudnému miestu. Potkýnajúc   a búchajúc sa, kráčal pomaly z kroka na krok, ale motyku a lopatu so   zvrchovaným nákladom opatroval ako oko. Asi dvadsať krokov od pokladu   vyzul podľa pravidla, ako Turci pred mošejou#POZ#14;mošeja — mešita   (z arab.), mohamedánska modlitebnica#-POZ#, čižmy a bosý, s mačacím   lezením, blížil sa ku kotlinke.
    </tei:p>
    <tei:p>
     V meste práve odbila dvanásta hodina, ťahavým hlasom po nočnom   šere roznášal sa posledný cveng. Ľudia, vskutku! Pod šípkovým kríkom   sa svieti. Hrúza prebehla mu chrbtom, radosť a strach lomcujú mu   kosťami.
    </tei:p>
    <tei:p>
     Aj Chumajovi polnoční duchovia po mozgoch šarapatili. Zdalo sa mu,   že sa čosi pri ňom kníše, rozdrapoval oči, ale vyhárať nevidel   nič.
    </tei:p>
    <tei:p>
     „Chváľ každý duch Hospodina! Mám čisté svedomie,” tešil sa,   potiahol cigarku a zívne, ale dokonale zívne…
    </tei:p>
    <tei:p>
     Práve v tom okamihu Tadej hodí krížom po sebe, vzmuží sa, švihne   mohutným šmahom lopatou s nakopenou plneninou a prask lajno akurátne   a pravidelne na to miesto, kde sa bolo zasvietilo, a kde ho veru   najmenej očakávali. A to sa mu tak zručne, tak chytro podarilo   urobiť, že poklad ešte nikdy tak náležite nebol poznačený.
    </tei:p>
    <tei:p>
     Osamelý prvým vydareným pokusom, už chytal motyku. Avšak vtom   začul strašný, udusený, podzemný hlas, desný chrapot a akási pekelná   mamuna zvíjala sa po zemi.
    </tei:p>
    <tei:p>
     Tadeja opustila duchaprítomnosť, srdce zletelo mu hlboko—hlboko za   sáru. Živého čerta s rožkami majúc pred sebou, nechal tam motyku,   lopatu, čižmy a odporúčajúc dušu do rúk božích, cválal ako postrelený   zver domov. Strachom pomätený hodil sa, miesto do svojej, do   Chumajovej postele, a to nohami na hlavnice a hlavou tam, kde nohy   bývajú. Zunovaný konečne zaspal.
    </tei:p>
    <tei:p>
     Nuž a Chumaj? — Chumaj mal sa v prvom okamihu zadusiť, ale potom,   keď najväčšiu porciu z hrtanu vykašľal, do špiku predesený, na   nepoznanie zamazaný, s napuchnutou papuľou letel pred domnelým   diablom, ktorý mu čertovým lajnom zuby tak ohavne vyšparchal, druhou   stranou domov.
    </tei:p>
    <tei:p>
     Odpoly mŕtvy vpáli do izby a vrútil sa do postele. Neleží pol   hodiny, súkne ho nohou čosi po prsiach.
    </tei:p>
    <tei:p>
     „Tadej, Tadej!” skríkne úzkostlive, netrúfajúc sa pohnúť. Pri mne   voľakto leží!”
    </tei:p>
    <tei:p>
     Tadej sa precíti. „Aj pri mne.”
    </tei:p>
    <tei:p>
     Posmelený Tadejovou prítomnosťou zavolá Chumaj:
    </tei:p>
    <tei:p>
     „Vyhoď ho von!”
    </tei:p>
    <tei:p>
     A tak sa stalo, a Chumaj ležal na zemi.
    </tei:p>
    <tei:p>
     „Mňa vyhodil, oplan… ” , vyvolá Chumaj, a rozpálený chytí toho   druhého a jedným šmahom vyšmarí ho z postele.
    </tei:p>
    <tei:p>
     Tadej zase rozčapený jačí: „Strýko, i mňa voľaký boľvan   vyhodil!”
    </tei:p>
    <tei:p>
     Ako by sa táto zaujímavá licitácia vzájomného vyhadzovania bola   skončila, neznať. Šťastie, že práve z krčmy domov mimoidúci Machuľa,   šantou upozornený, do chyže vkročí a lampášikom tento komický výjav   osvietil.
    </tei:p>
    <tei:p>
     Pohľad na Chumaja bol prenáramne smiešny.
    </tei:p>
    <tei:p>
     Keď sa mylné vyhadzovanie vyrovnalo, vysvetlili sa i výjavy,   prihodivšie sa pri striehnutí pokladov.
    </tei:p>
    <tei:p>
     Chumaja to náramne mrzelo. Tadeja podkúpil diškréciou, aby jazyk   držal za zubami, že mu ústa zalepil tým čertovským flajstrom, a   prosil Machulu, aby to nevytrepal. Ale ten mi to predsa vyklebetil, a   ja to vyklebetím vám, lebo viem, že to ďalej nepodáte.
    </tei:p>
   </tei:div>
   <tei:div type="chapter">
    <tei:head>
     Dávid Šťubrik
    </tei:head>
    <tei:p>
     #POEZIA#
    </tei:p>
    <tei:p>
     #I#Motto:#-I# Môj otec nebohý
    </tei:p>
    <tei:p>
     mal slamenie nohy,
    </tei:p>
    <tei:p>
     a hlavu dubovú,
    </tei:p>
    <tei:p>
     chvála pánu bohu…
    </tei:p>
    <tei:p>
     #I#Kollár, Národnie spievanky#-I#
    </tei:p>
    <tei:p>
     #-POEZIA#
    </tei:p>
    <tei:p>
     Nie zriedka nachodia sa medzi lekármi jednotlivci, ktorí v   požívaní rozličných nápojov sebe zvereným chorým nie za   nasledovaniahodný, lež radšej za odstrašujúci príklad slúžia. — Či to   robia z častého ponúkania, teda danej príležitosti a tak   postupujúceho zvyku, či pre odpudenie nákazlivých nemocí, a či s   cieľom dosiahnuť vyššiu lekársku dokonalosť, cestou rozdráždených,   vínom premoknutých mozgov, a tak pijavicami sa stávajú — toho   psychologickú príčinu skúmať nejdeme.
    </tei:p>
    <tei:p>
     Podivné však pritom je to, že si obecenstvo s akousi   presvedčenosťou a šúchajúc si dlane so zadosťučinením, báječné veci   rozpráva, akoby tí a takí lekári, keď práve najväčšmi pod forgovom   stoja, tie najťažšie kúry vykonávali, ba recepty „ab   invisis”#POZ#15;(lat.) Dosl. bez videnia, bez prezretia   pacientov#-POZ# s tým najlepším výsledkom predpisovali.
    </tei:p>
    <tei:p>
     Obecenstvo je už raz také; ono vše baží za drastickým,   neobyčajným. Povšedné, bežné ho nezaujíma. A tak za neobyčajným sa   ženúc, zázraky samo si nabásni, zveličí a uverí. Zrejmým toho   príkladom sú šarlatáni, takrečení zázrační lekári ľudu. Kým sa ľud   spamätá a od nich odvráti, oni s plným vačkom pokojne hľadia na   zapadajúcu hviezdu svojej slávy.
    </tei:p>
    <tei:p>
     Dávid Šťubrik, úradný ránhojič v meste Tetrovej, bol tiež jeden z   tých, čo požíval veľké množstvo hroznového čaju, šomrajúc pritom   ustavične na svojich pacientov, že si „zúziky” len nesmiernym   slopaním pokazili.
    </tei:p>
    <tei:p>
     Divnou on bol chlapinou. Keď sa vyvolaný do okolitých obcí k   nemocnému vyredikal, a sotvaže do obce vstúpil, už traja—štyria   chlapci, držiac si ľavou rukou gatky, pravou klobúk, trtúlia ku   zvonici. „Kamže ste sa rozohnali, šarvanci?” pýta sa sused. „Pán   dochtor idú, ideme umieráčikom vyzváňať!” znela odpoveď zadychčaných   chlapcov.
    </tei:p>
    <tei:p>
     Raz ho viezli na zvlačiach ku chorému. Náš doktor vyššieho   barbierstva, dokonale ocenganý, zadriemkal. Paholok ženie kone; vletí   do dvora so saňami, ale zadnej čiastky zvlačí ani ránhojiča nebolo.   Ten sa stratil. Tašli ho hľadať a našli ho skutočne naprostred cesty,   v bunde okrúteného, cele spokojne búvať.
    </tei:p>
    <tei:p>
     Chlap on bol od hlavy až po päty dôkladný a ako on sám o sebe   hovorieval, svojej veci cele istý. Sedel raz s niektorými pánmi z   mokrej štvrti v obľúbenej miestnosti „Pod korunou” pri sklenici a   dokazoval práve dôležitosť v lekárstve zaznaného podplamenníka a   žltej spišskej borovičky, keď sa surmou dvere dokorán rozdrapia a   hajdúch, vrútivší sa dnu, vletel až do lona samého prednášajúceho   Šťubrika.
    </tei:p>
    <tei:p>
     No, ale naisto, nebol to žart: „Unížene a pokorne všetkým tu   zhromaždeným pánom oznámiť sa opovažujem,” blboce zadychčaný hajdúch,   „že sa dnes ráno pochovaná hrnčiarska majstrová a vdova pani Barbora   Facková v hrobe prebudila, tamže strašne mátoží, a pýta sa —   prepytujem pekne — von!”
    </tei:p>
    <tei:p>
     Rozpálené tváre okolosediacich machom zbledli. Pánu   kapitánovi#POZ#16;pánu kapitánovi — náčelníkovi mestskej   bezpečnostnej služby#-POZ# zuby o pohár sekali ako holender v   papierni. Všetko stŕplo. Na ulici lomoz behajúceho ľudu; spoločnosť   sa chystala do skoku, len ránhojič stál nepohnutý ako tá zápoľa v   búrnom mori.
    </tei:p>
    <tei:p>
     Vstane hore, mrdne gambou, vydvihne obočie, pokiaľ mu len   „Corrugator supercilii” (mršťavec obrvný) vystačil, pravú ruku vstrčí   do náprsníka a takto, múdrou tvárou opatrený, hľadí nepodvratne na   žltý bod na povale, z plucerového piva#POZ#17;Z plucerového piva — z   veľkého hlineného džbána na pivo, tekvicovitej formy#-POZ# pošlý, a   sebavedomým hlasom nasledujúce slová prednesie:
    </tei:p>
    <tei:p>
     „Áno, istý som svojej veci, že klebetný jazyk Barbory Fackovej —   pánboh jej daj večnú slávu — ešte päť hodín po smrti sa zvíjal, ale   že by sa tá bola prebudila, hoc non stat#POZ#18;(lat.) To nemôže   byť.#-POZ#. Uspokojte sa, páni, uspokojte národ, lebo tú som ja   liečil; za to vám dobre stojím, tá sa do súdneho dňa už viacej   nezdvihne!”
    </tei:p>
    <tei:p>
     Prestrašený pán richtár váži hlavou, že sa predsa také príklady   postávali.
    </tei:p>
    <tei:p>
     „Pst!” položí mu prst na ústa Šťubrik: „Amen! Dixi!”
    </tei:p>
    <tei:p>
     Naľakaná rodina, kým sa výrok z trojnohy vyniesol#POZ#19;kým sa   výrok z trojnohy vyniesol — Šťubrik bol v tomto prípade takou   najvyššou a „neomylnou” inštanciou, akou bývala v starogréckych   Delfách veštkyňa Pýtia, sedávajúca na trojnožke#-POZ#, mŕtvolu predsa   vykopala a našla ju ležať pekne hore končistým nosom, na očiach po   šajnovom grajciari#POZ#20;po šajnovom grajciari — grajciari z   papierovej meny, menej hodnotnom, než bol grajciar zo striebornej   meny#-POZ#, ruky pátrikami (ružencom) zaviazané, bez najmenšieho   pomyknutia. Ani jazyk sa jej vraj už netriasol.
    </tei:p>
    <tei:p>
     Ale ten krik bez príčiny nebol… Počuli v hrobe skutočne šramot, a   keď vrchnák truhly otvorili, vysadil z nej ohromný kocúr. Ľud bol   preľaknutý; ale keď pri nohách mŕtvej našli polonahryznutý oštiepok,   a čierneho kocúra siroty reklamovali, hneď sa vec vysvetlila. A to   takto: stolársky majster Lepko, prácou zamestnaný, hodil nevdojak do   truhly so stružlinami i hodný kus oštiepka, ostatok raňajok. Pred   samým pohrebom Murko vtiahol sa pod plachtu, no vtom ho prekvapili,   zaklincovali, vyniesli a pochovali. Keď už konečne videl, že to na   žart nejde a dych mu vychodil, začal na konto nebožkej surmovať, kým   podivným spôsobom z nebezpečenstva živého pochovania nevyviazol.
    </tei:p>
    <tei:p>
     Ale ľud bezpečnosť, dôkladnosť a neklamlivosť pána Šťubrika   nevedel dosť naspomínať a nachváliť.
    </tei:p>
    <tei:p>
     Mimo týchto mal však pán Šťubrik ešte i inú, a veru peknú   vlastnosť, a to osemnásťročnú dcéru, pri krste obdarenú lekárskym   menom Leokádia. Územčistá černuška so žeravým okom rozpálila   najhlbšie hlbiny srdca švárneho a veselého šuhaja, mestského notára   Jozefa Furtína. Jeho nenútené obcovanie pri úhľadnom líci, vtip pri   dobrosrdečnosti tak mohutne pôsobili na srdiečko Leokádie, že sa —   povieme to jednoducho, pretože román nepíšeme — že sa jeden do   druhého až po vyše hrdla, ak nie ďalej, buchli.
    </tei:p>
    <tei:p>
     Ani by ich šťastiu nič v ceste nebolo stálo, keby prúd poetickej   žily — ktorý nám Slovákom, najmä keď je satirou pretiahnutý, nesie   nie priam príjemné ovocie — nebol jeho nebo lásky a blaženstva   zakalil.
    </tei:p>
    <tei:p>
     Čert — ani nie dobré — pošepol Furtínovi do nešťastného   Černokňažníka#POZ#21;Černokňažník — slovenský humoristický časopis   (218621—64). Zechenter bol jeho plodným prispievateľom#-POZ#, ktorého   pilnejšie čítali tí, čo ho nedržali, než tí, čo ho predplácali,   pošepol mu, reku, čert doňho napísať veršíky o dákomsi doktorovi   Lesebuchovi. Predmet básne bol, ako doktor Lesebuch jednému murárovi   oko operuje. Mal mu z oka vybrať kus vpadnutej tehly, ale on mu   vybral oko, a tehla mu ostala tamdnu.
    </tei:p>
    <tei:p>
     Pán Dávid Šťubrik, mnoho si zakladajúc na svojom chýre, dobrom   mene, renomé, čiže reputácii, ako sme to už videli pri domnelom   zmŕtvychvstaní Barbory Fackovej, originálny básnický výtvor — a nie   bez príčiny — na seba vzťahoval a nemilo dojatý a urazený Jožkovi   hneď a hneď dom a všetko obcovanie so svojou Leokádiou zakázal.
    </tei:p>
    <tei:p>
     A tak po smiechu nastal plač, nastalo kvílenie.
    </tei:p>
    <tei:p>
     Pravda je pravda, láska má tenký pysk, prenikne ako voda i tou   najtenšou škárkou. Ale raz darmo, všetko fľochanie bolo len potajme,   keď nemali privolenie obrazeného, neústupného otca, a tak sa len   sem—tam motali ako zmokové kurčatá s pípeťom na jazyku a s ovisnutým   kochlíkom.
    </tei:p>
    <tei:p>
     Leokádia prestala spievať, Furtín prestal veršíky písať. Ach,   ktože by, útlym srdcom opatrený, nad nešťastným osudom našich   zaľúbencov nezahorekoval!
    </tei:p>
    <tei:p>
     No, ale „čo sa vlečie, neutečie”.
    </tei:p>
    <tei:p>
     Pred pár sto rokmi, keď ešte ľúty Turek nad čiernym i bielym   Uhorskom vládol#POZ#22;Turek nad čiernym i bielym Uhorskom vládol —   ide o roky tureckej okupácie (225422-22699). Viliam Pauliny - Tóth a   viacerí naši buditelia rozlišovali starú Panóniu (Zadunajsko), Biele   Uhorsko (Slovensko) a Čierne Uhorsko (Sedmohradsko). Podobne, hoci s   humoristickým nádychom, hovorí aj Zechenter o „bielom” a „čiernom”   Uhorsku.#-POZ#, napadli jeho divé tlupy i mesto Tetrovú. Ono síce   mužne, ale bez prospechu odporovalo. Nepriateľské vojsko prepadlo   mesto, pálilo a plienilo všetko napospol. Ale nie dosť na tom, lež   zlapalo i richtára s dvanástimi radnými a na náprotivnom kopci,   Pečenice rečenom, na ražne napichlo, upieklo a do fundamentu   zjedlo.
    </tei:p>
    <tei:p>
     Smutný tento príbeh obyvatelia pobožnej mysle každoročne na tom   istom mieste majálesom oslavovali, pri ktorej príležitosti na večitú   pamiatku jedného junca a dvanásť barancov piekli a strovili.
    </tei:p>
    <tei:p>
     Cinadrata bum—bum—bum! vyhrávali mestskí trubači, popravde   turnermi nazvaní, po rínku, za nimi ujúkajúca mlaď s papierovými   zástavami, potom mestská starešina, čierne s bielym pohlavím, ďalej   vozy so žertvami určenými na ražeň, s rozličnými, zo spolkov   miernosti vypuškovanými nápojmi, konečne sa tmolila všaková   nepovolaná čvarga a odfukujúce dievky s košmi naplnenými tvarožníkmi,   bosmanmi#POZ#23;vianočkami#-POZ#, pečeným hydom a tomu podobným   rárožím. Tento ostatný tu pripomenutý boží darček bol obetovaný   milosťpaniam ex privata diligentia#POZ#24;(lat.) zo súkromnej   usilovnosti#-POZ#.
    </tei:p>
    <tei:p>
     No, ale poďme ďalej. Po jednohodinovej prechádzke došiel zástup   cieľa; totiž na miesto k majálesom úplne príhodné. Nechýbal tieňavý   les, nechýbala mäkkou trávičkou porastená rovinka, aby sa vyhovelo k   zemi sa kloniacemu majálesníkovi a uchránili sa jeho údy pred úderom,   a aby sa doprialo tajné miesto zaľúbeným šeptom.
    </tei:p>
    <tei:p>
     Chlpy dymu sa valia, rázsochy na ražne do zeme bijú, sudy   chvojinou obkladajú; všetko sa rozkladá a vykladá, mažiare revú atď.   Páni bez kabátov, ženské v opleckách, tváre veselé. Zábava v   najlepšom rozmare a behu, jedlo sa, pilo, spievalo a tancovalo sa.   Prípitky sa sypali ako dážď — nad všetkých vynikal pán Šťubrik — vtip   na vtip, akoby ich bol z rukáva vytriasal. Páni padali od smiechu   sťaby hniličky, panie dostávali kŕče; ako Šťubrik len ústa otvoril,   už hrmeli mažiare ani pri obľahnutí Sevastopoľu#POZ#25;ani pri   obľahnutí Sevastopoľu — v krymskej vojne (25853 — 56), ktorú viedli   proti Rusku Turecko a jeho spojenci Anglicko, Francúzsko a Sardínia.   Sevastopoľ, mesto a vojenský prístav na Kryme, dobyli spojenci len po   349-dňovom namáhavom obliehaní.#-POZ#.
    </tei:p>
    <tei:p>
     Furtín a Leokádia, chudiatka — pánboh im daj časnej radosti —   nepriam veselí boli, a keď sa i zasmiali, nuž to bol len smiech   hrnčiara nad črepmi svojich pobitých a — notabene — nepredaných   hrncov. Ach, nebožiatka, len cez sklo med lízali.
    </tei:p>
    <tei:p>
     Ale starý pán sa cítil kapitálne. Po mnohých pripitých prípitkoch,   rozopnúc si gombíky prekážajúceho náprsníka, s červeným nosom ako v   najkrajšom kvete „kaktus speciosus”, opretý o vyprázdnený kuľač   vyvalí sa na zem a pozerá na bujarú, samopašnú, ozávod do cieľa   strieľajúcu chasu. Jeho idylické položenie pretrhol jajkavý krik.   Pani Feruľa, učiteľova pani, zalamujúc rukami a nohami pribehla, že   jej synček je preč, že ho ústami, nosom, očami i pravým uchom — a čo   ja viem, kade ešte — krv zaliala. Pomoc a pomoc! — Pán Šťubrik, tu   vám povolanie kynie! Vyšvihol sa na nohy, ale to nešlo tak ľahko, ako   sa to snáď tu píše; najprv si musel solídnu bázu nájsť. Pri tom   klátení šuchol hlavou o haluz, klobúk mu sfrkol na zem a kotúľal sa k   nohám mladého Figluša, kupca s miešaným tovarom, oddaného priateľa   Furtínovho. Figluš sa zohne a chytrý ako strela postaví si Šťubrikov   klobúk na svoju, svoj však, Šťubrikovmu veľmi podobný širák, kým sa   ten obrátil a ani to najmenšie nepobadal — na jeho hlavu. Šťubrik,   nebadajúc cudzí širák na hlave, poberal sa cikom—cakom na miesto   pôsobenia. O krátku chvíľku, ovenčený novým vencom slávy, navrátil sa   nazad; krvotok bol utíšený, chlapča spasené!
    </tei:p>
    <tei:p>
     Ale slepá Dora od Brngáčov prisahala sa pred dievkami, že ten   chlapec veľa čučoriedok (jafury) požral, na to vína popil, a potom sa   vraj podávil. Že to, a nič inšie nebolo jeho hádzanie krvou. Nuž ale,   čo nás tam po tom; svet závidel slávu pánu Šťubrikovi, a preto krv na   čučoriedky obracal.
    </tei:p>
    <tei:p>
     Navrátivší sa starý pán zaujal svoje staré miesto, skade pozoroval   pohodlne a s mnohými vtipkami streľbu šuhajov.
    </tei:p>
    <tei:p>
     „Pán Hákybáky,” obráti sa k mestskému fiškálovi, teraz so   zmaďarčeným, predtým pod nemeckým menom Hackenbach známemu, „tá naša   mládež z roka na rok väčšmi mľandravie. Ale to ani ináč byť nemôže.   Či tí poslúchajú skúseného lekára? Áno, len vše slopať a slopať, telo   prebrané trúnkom, nie div potom, keď sa im ruky trasú. — Hľa, zase   šiel jeden výstrel do vetra, a to tuto pánu Figlušovi. Ach, bola že   by z vás za krajinská obrana!”
    </tei:p>
    <tei:p>
     „Pán ránhojič, puška je nie banka, ani síkačka,” odvetí   mimostojaci Figluš.
    </tei:p>
    <tei:p>
     „Pravdaže, pán Figluš, ale ani ríf. Kto má pevnú ruku k   ránhojičským nástrojom, bude mať pevnú i k puške.”
    </tei:p>
    <tei:p>
     „Tak?” zasmeje sa Figluš. „To by naša mestská baba mala byť prvším   strelcom v okolí.”
    </tei:p>
    <tei:p>
     „No vtipkujte si len. Ale vás uisťujem, že to, čo už mojou rukou   padlo, nezjedli by ste amicenko, za deväť rokov,” mrdne Šťubrik.
    </tei:p>
    <tei:p>
     „Ach, dopustím to, dopustím, lebo som nie kanibalom. To by bol   musel i moju vlastnú matku a otca zjesť.”
    </tei:p>
    <tei:p>
     „Ale urobte tej hádke koniec, pán ránhojič, a zahanbite týchto   ohováračov,” doložil fiškál.
    </tei:p>
    <tei:p>
     „No, dobre zahanbite!” A s tým mu tlačí Figluš pušku do ruky.
    </tei:p>
    <tei:p>
     „Babrák!”
    </tei:p>
    <tei:p>
     „Babrák sem, babrák tam. Strieľajte, ak ste chlap a svojej veci   istý. Keď trafíte žilu seknúť, snáď uhádnete i môj klobúk. No?”
    </tei:p>
    <tei:p>
     K veselej živej rozopre sa vždy väčšie poslucháčstvo   zhromažďovalo.
    </tei:p>
    <tei:p>
     „Keď som ja do školy chodil, vtedy ešte volala kura: ,Kot—kodák,   štyri vajcia za turák. Vy sa so mnou, holobriadku, so mnou, čo   mám pečať ako lopár na diplome, chcete dražiť? — Sem ten širák,   naučím vás móres! Ale nič zadarmo; o čo stávka, keď vám klobúk na   strapy rozprášim, ha?” hodí hrdo Šťubrik.
    </tei:p>
    <tei:p>
     „O čo stávka, hovoríte? — Keď vy môj vlastný klobúk na tridsať   krokov zajačím brokom, akým je táto puška nabitá, trafíte, dám vám   tú, tamto oproti v pasekách na Klepuši ležiacu lúku. Znáte dobre, že   som ju len toť nedávno írečitým právom za stopäťdesiat zlatých kúpil;   lúka to znamenitá, má seno ako rozmarín, nesmrdí ani haďacinou, ani   čertom, ani diablom.”
    </tei:p>
    <tei:p>
     „Ukážte pulz, Figluško, či sa nešaliete.”
    </tei:p>
    <tei:p>
     „Nie, — a uisťujem vás na svoju česť, že to, čo som povedal,   stojí. Ba nech skameniem, chcem a žiadam, aby sa sadzba hneď písomne   potvrdila. Z vašej stránky naproti tomu žiadam, aby ste v tomto   prípade, že by ste netrafili môj vlastný klobúk, popustili ruku vašej   dcérky Leokádie môjmu priateľovi Furtínovi.”
    </tei:p>
    <tei:p>
     Oj, to pichlo do živého Šťubrika. „Oj, oj, či vás inšie neomína,   mladý pán?” Nastalo utíšenie. Na to sa predsa obmýšľal pristať. Na   dotieranie rozjarených druhov, na cti pošteklený, istý svojej veci,   presvedčený o istom víťazstve, že klobúk, majúci dva a po stopy v   priemere, trafí na tridsať krokov — dal sa naviesť na kontrakt.
    </tei:p>
    <tei:p>
     Fiškál Hákybáky — ad officia semper paratus,   paratissimus#POZ#26;(lat.) Na povinnosti vždy pripravený,   najpripravenejší.#-POZ# — vytiahol z kaftana pero, papier, černidlo,   vylepil si striebrom obrúbené okuliare na nos a naškrabal v   okamihnutí zmluvu, dnes zo starej obyčaje — z tureckých čias —   hatihumajum#POZ#27;hatihumajum — vlastne Chatt-i Humájún (arab. —   tur.), sultánov kabinetný výnos (cisárske písmo), ktorý musel byť   vykonaný bez otáľania#-POZ# nazvanú, všetkými klauzulami,   kautelami#POZ#28;(lat.) Doložkami, právnymi výhradami z   opatrnosti.#-POZ#, paragrafmi vyfintenú, opatrenú podpismi   kontrahentov i svedkov. Zahol potom jeden roh hárku a vlepil pečať, v   nedostatku vosku a oblátky navlaženú v podstrčenej tvarožnej   štrúdli.
    </tei:p>
    <tei:p>
     Teraz dosiahol rozmar vysokého stupňa a po prečítaní kontraktu,   keď sa prikročilo k činu, bola napnutosť a zvedavosť veľká.
    </tei:p>
    <tei:p>
     Ale tí, ktorých sa vec najviac týkala, netušiac vo svojej   nevinnosti, že ide o ich kožu, použijúc dobrú príležitosť, milkovali   sa pri ohni. Leokádia miešala zásmažku do kapusty, on fúkal pod   rajnicu. Priemyselná láska všade si chrámy stavia.
    </tei:p>
    <tei:p>
     Náš hrdina s puškou prehodenou cez plece, obkľúčený poskakujúcim   húfom, kráčal s úsmechom na určené miesto.
    </tei:p>
    <tei:p>
     Na pažitnej rovine zastanúc, odmerali svedomitých tridsať krokov a   klobúk z Figlušovej hlavy zavesili červenou stužkou na bukovú   haluz.
    </tei:p>
    <tei:p>
     Dávid Šťubrik, nabíjavši pušku, pustil plnú hrsť zajačieho broku   do cievy. „Ale ti ho postrihám,” zamrmle si pod nos. Skúma potom   bubník a presvedčiac sa, že je dobre podsypaný, založí kapseľku,   pritisne pušku k lícu a pokojne mieri. Pokoj, ani dychu nečuť, len v   povetrí spieva škovran „Nesiem bohu sviecu” a na tŕpke pstŕňa   „Valašťan, valašťan strýc”. Kostolník, bývalý čipkár, čo kedysi veľa   po Tureckej tovar roznášal, velil po turecky: „Jeden, dva, tri; biri!   iči! üč!” — Slnce, prosto očú Sťubrikovi stojace, pošteklí mu nosové   čuvy, a on mohutne kýchne. Chlapi v domnení, že to už výstrel padol,   jednohlasne s plným gágorom vykríkli: „Sláva!”
    </tei:p>
    <tei:p>
     Šťubrik stojí ako Alexander Veľký.
    </tei:p>
    <tei:p>
     Figluš skočí, zosníme prestrelený klobúk a nesie ho v sprievode   celého húfu pred strelca, opretého o pušku. Odovzdávajúc ho, veľmi sa   smeje. I tento včuľ zmení tvár, chytí sa za brucho a tak sa chichoce,   akoby sa už z kože mal vytriasť.
    </tei:p>
    <tei:p>
     Jeden na druhého prstom ukazuje.
    </tei:p>
    <tei:p>
     „No, domine Figluš, klobúk fuč, lúka fuč.”
    </tei:p>
    <tei:p>
     „Domine Šťubrik, klobúk fuč, lúka nie fuč.”
    </tei:p>
    <tei:p>
     „Ľúto mi je vás, čeľadníček, ale ste sami tak chceli.”
    </tei:p>
    <tei:p>
     „No, už ako bude, tak bude, poručeno pánu bohu, a to druhé na   kostol. Nech nám pán fiškál láskavé hatihumajum prečítať ráči, a my   stránky sa mu podrobiť musíme.”
    </tei:p>
    <tei:p>
     „Tak je, pravdaže,” doloží ránhojič.
    </tei:p>
    <tei:p>
     Hákybáky číta zmluvu; ako príde na odstavec „…keď pán Dávid   Šťubrik, mestský ránhojič, vlastný klobúk pána Figluša, kupca s   miešaným tovarom, na tridsať krokov z pušky trafí…” povie   Šťubrik:
    </tei:p>
    <tei:p>
     „No, čeľadník, či je tak?”
    </tei:p>
    <tei:p>
     „Áno, tak je, môj vlastný klobúk keď trafíte. Ale ráčte sem kúsok   nakuknúť a presvedčiť sa, či je to môj klobúk.” Strčí mu ho pod nos a   tam na remennej podšívke kartička, opatrená vlastnoručným písmom   majiteľa Dávida Šťubrika — bola prilepená.
    </tei:p>
    <tei:p>
     „Nuž, kých jazerných okovaných čertov že je toto?!” vyvalí oči,   strhne z hlavy klobúk a vskutku tam vlastnoručne písané meno   Figlušovo.
    </tei:p>
    <tei:p>
     „Hrmen bohov, nuž akože tento hríb na moje šediny prišiel? Či nám   vari zlý duch tekvice popremieňal. — Nie, toto je klam, lož,   šudierstvo, oplanstvo; ja neprivolím k ničomu, lebo ste ma previedli.   Dixi!” a udrel päsťou do povetria. Prihováranie, napomínanie   neosožilo, Šťubrik sa stal slepým a hluchým ako slimák.
    </tei:p>
    <tei:p>
     Hákybáky, prebitý advokát, ktorý dôkladne i juridickú anatómiu   rozumel, to jest ľuďom deviatu kožu sťahovať, rozkročí sa, hlavu   skloní k zemi a asi takto prehovorí:
    </tei:p>
    <tei:p>
     „Nakoľko ja bystroumného, svojej veci vše istého, mesta nášho   slávneho ránhojiča, pána Dávida Šťubrika znám, presvedčený som, že on   jazvečím svojím okom fígeľ proti nemu namierený ihneď bol prenikol,   ale nechtiac pokaziť žart, nedal na sebe poznať, že o všetkom poučený   je, použil spolu príležitosť na ľahký spôsob rozopru medzi ním a   Furtínom vyrovnať a šťastie dcéry Leokádie napomôcť. Slovom, stal sa   samochtiac obeťou malého žartu.”
    </tei:p>
    <tei:p>
     „To všetko tak môže byť, nedbám. Ale hatihumajum na platnosti nič   netratí a ja nástojím na jeho uskutočnení,” povie Figluš.
    </tei:p>
    <tei:p>
     Starý pán, vidiac nemožnosť vykĺznutia, udrel cestou Hákybákym   narazenou. Aby bez posmechu z bahna vyviazol, zahryzol do kyslého   jablka. Prisvedčil teda fiškálovi, že sa on veru schválne nevedomým   staval. Ináč toho človeka nieto, čo by jeho prekabátil, bo predsa   celý svet zná, že je on svojej veci istý.
    </tei:p>
    <tei:p>
     „No, teda sem ruku, nechže bude, keď musí byť,” pľaskol do   Figlušovej pravice.
    </tei:p>
    <tei:p>
     Ledva to z úst vypustil, už ženy vyvolávali: „Svadba, bude   svadba!” Ale ledva to z úst vypustili, už otcovi dobruškavému,   milému, drahému, utešenému a ešte bohvie akému dcéra odpredku a zaťko   od chrbta okolo krku bambáľali. Bola mu hlava ako v husliech.
    </tei:p>
    <tei:p>
     „Keď ste vy tak veľkodušne popustili môjmu priateľovi dcéru, ja   jej do vena popúšťam a darúvam tú lúku.”
    </tei:p>
    <tei:p>
     Šťubrik si horko—ťažko po namáhaní, aby záškrtu vyhol, dvoch   zaľúbencov z krku striasol a pohnutý podal jednu ruku Furtínovi,   druhú Figlušovi.
    </tei:p>
    <tei:p>
     „No, majteže sa už teda spánombohom, ale to vám poviem, pán syn,   žeby ste toto dakde v Černokňažníku neopísali.”
    </tei:p>
    <tei:p>
     Pani richtárka, osoba vysokého vzrastu, dopočujúc, čo sa deje,   beží, pokĺzne sa na rajskom jabĺčku a padne dolu hlavou do omáčky zo   sviečkovice. Ale ani táto pomáda jej neprekážala byť svedkom veselého   výjavu.
    </tei:p>
    <tei:p>
     Dva veľké, steblami poviazané klobúky museli nadneska zastávať   miesto povestného rozstrieľaného klobúka.
    </tei:p>
    <tei:p>
     Ale i Šťubrik ta sa pobral, kam tí, ktorých on ta posielal. Leží,   chudáčisko, pri nohách Barbory Fackovej. Od tých čias zvon „mortuos   plango”#POZ#29;(lat.) Mŕtvych oplakávam (časť z nápisu na starých   zvonoch)#-POZ# menej sa ozýva a štóla stenkla. A na hrobe Šťubrika   rastie pilnou a milou rukou zasadená obrovská mačia mádra.
    </tei:p>
   </tei:div>
   <tei:div type="chapter">
    <tei:head>
     Stonoha v kúpeľoch
    </tei:head>
    <tei:p>
     Dve míle cesty od mesta Bryndzovej#POZ#30;od mesta Bryndzovej —   podľa ďalšieho autorovho textu vidieť, že sa tu myslí Brezno, kde   dorábali výbornú bryndzu#-POZ# vzdialená, v dolinke učupená leží   chatrná obec, menom Tichá.
    </tei:p>
    <tei:p>
     Nemal by som povedať, že leží, ale že sedí, lebo jedna jej čiastka   hore kopcom, druhá rovinkou sa prestiera — teda viac sedí ako leží.   Zvláštnosťami sa nelíši od druhých obcí. Má dosť biedy, pritom zdravý   vzduch a lačné žalúdky. Dobre sa tu troví, keď jesto čo pod zuby.   Počet obyvateľov obnáša vyše šesťsto duší, z tých sotva šiesti   železnicu videli. Keď si v obci, tak sa cítiš, akoby si o päťsto   rokov skorej žil. Všetko staré, pôvodné. No toto je menšieho významu,   k veci nepatriaca charakteristika.
    </tei:p>
    <tei:p>
     Vyznačuje sa predsa táto i menom i skutkom tichá obec voľačím, čo   jej mnohý závidieť môže a čo sa jej náhodou, bez vlastnej zásluhy,   štedrou, dobročinnou prírodou ako prídavok za podiel dostalo. Tento   štedrý dar je kyslá voda, od štyroch do piatich stupňov chladná, ako   diamant priezračná, perlistá a toľkú hojnosť uhlíka v sebe obsahuje,   že pohár z nej jedným dúškom vypitý, na jazyku, v hrdle príjemné   pichanie pôsobí a znamenite telo občerstvuje. V žalúdku vytvorený   uhlík prúdi z vyglgnutej vody nosom a ústami, oči zabehnú slzami.   Rezkosť, čerstvosť tejto vody nemá páru.
    </tei:p>
    <tei:p>
     Tento drahocenný poklad blboce asi štvrť hodiny cesty nad obcou,   spod bielej studenej žabice pod strmými žulovými hoľami.
    </tei:p>
    <tei:p>
     Malá koliba, primitívny kúpeľ, značí to miesto, kde zdroj povstáva   a kde sa v troch vaniach zohrieva. Žltý pás železnej usadliny ťahá sa   trávou do potoka. Tento pod kúpeľom hučí a skáče, nekalený dolinou,   zo skaly na skalu — opravdivý divoch. Naproti tomu šumia dumné   smreky, kníšu hlavami za durným šuhajcom. Lesom je ticho, len na   okolí ďafkajúcimi krivonosmi odrážané šúľky, smutne ťahavé hlásenie   ďatla a rozhovor detí roznášajúcich chodníkom kyslú vodu — inšie   nepočuješ.
    </tei:p>
    <tei:p>
     Rezká príroda!
    </tei:p>
    <tei:p>
     Keby tento chutný čerstvý tok dakde pri veľkom meste prýštil,   koľko hluku a aké podniky by on vyvolal! Ale dobre, nech sa udržuje   vo svojej pôvodine. Ak vpadne raz do víru špekulácie, koniec nevinným   nekaleným krásam prírody! Akonáhle kultúra svojím hladkým jazykom   začína lízať pestrú prírodu, zotrie sa jej jemný nádych a stane sa   bledou, pozbavená je svojej pôvodnej nenahraditeľnej ozdoby i podobá   sa motýľkovi, ktorému nezbedný chlapec zlatý prášok z krídel   zotrel.
    </tei:p>
    <tei:p>
     Zvonček malého kostolíka, pýcha to obyvateľstva, práve dokončil   večernú nôtu, tieň vrchov ďaleko sa rozťahoval, až konečne vo   všeobecnom šere zanikol. Z hôľ došlý statok, poťahujúc z rebriny   trávu, v stajniach pocengával a strážni psi sa ozývali.
    </tei:p>
    <tei:p>
     Pod časom tohoto krásneho idylického obrazu dedinského večera   mladý Stonoha, postavený na úradnej ceste, zápach voňavých kvetín   plnými pľúcami dýchajúc, s veselou tvárou o palici vpálil do   obce.
    </tei:p>
    <tei:p>
     Pod vysokým krížom vprostred obce spievali dievky, v hŕbku zbité,   pobožné piesne, zvedavým zrakom pozerajúc a krútiac hlavou za   pútnikom.
    </tei:p>
    <tei:p>
     Pútnik zastavil sa u lesného.
    </tei:p>
    <tei:p>
     Lesný zahorúca oznámil príchodziemu novinu, že tam hore na Kyslej   päť pani bytuje, a to pani Netto, Brutto, Šporka, Tára a Valúta.
    </tei:p>
    <tei:p>
     Boli to krásavice od osemnástich do štyriadvadsiatich rokov staré.   Čo, staré? Mladé; veď všetky dohromady nepočítali vyše sto rokov.   Neočakávaná zvesť nemálo potešila Stonohu, v dobrom rozmare vybral sa   zaraz do sídelného miesta tatranských víl.
    </tei:p>
    <tei:p>
     Bolo by mu už bývalo trochu mračno, ale mesiac vykrúcal sa práve   nad suchármi vysokých smrekov tam na tmavom grúni, nakúkajúc na   chodník, posypaný bielymi žabicami. Za jarkom tratil sa chodník v   močarine medzi jelšami, pretvorený na pohodlné lavice. Tu mesiac   nemal prístupu; aby teda Stonoha nebol svetlonosom do bahna   vtiahnutý, musel svoj náhly krok akomak stíšiť. Sem—tam svietilo sa   hnilé drevo, kde to nie, iskrili sa jemné bobáky svätojánskych   lienok, utiahnuté vo vlhkých svojich budunkoch. Chudiatka, pomáhali   svojimi lampášikmi službu konať mesiačikovi.
    </tei:p>
    <tei:p>
     Stonoha kráča pozorne ďalej.
    </tei:p>
    <tei:p>
     Pred ním pohybuje, rastie a kráti sa červené svetlo, a to svetlo —   aha, tu je kúpeľ.
    </tei:p>
    <tei:p>
     Otvoreninou, osvetlenými haluzami stromov obrúbenou, videl pred   kúpeľným domčekom kuchyňu.
    </tei:p>
    <tei:p>
     Do brehu vtisnutá kuchyňa stála na štyroch stĺpoch, spredku celkom   otvorená. Na ohnisku blčí vatra, okolo vatry po laviciach prevaľujú   sa v úplnej nedbalosti švárne panie, štebotajúc a pospevujúc si.
    </tei:p>
    <tei:p>
     Stonoha, druhý Akteon, odchráňoval zo závadia ratoliestky,   kochajúc sa vo veselej skupenine.
    </tei:p>
    <tei:p>
     „Bol by to očistec!” pomyslel si.
    </tei:p>
    <tei:p>
     Stúpi niekoľko krokov napred, načúvajúc s rukami založenými nakríž   veselé piesne a pasúc oči na neobyčajnom, malebnom obraze, ktorý sa   na tomto mieste zjavoval.
    </tei:p>
    <tei:p>
     Stál Stonoha, stál opretý o valašku a pustil oči voľne — na pašu.   Bol by stál a vari na soľný stĺp sa premenil — ale jedna, tá   najkrajšia z krásnych, prehnúc sa ako had, čo Eve jablko kredencoval,   začne si pri ohni z hlavy zosňatý velikánsky šiňon#POZ#31;(franc.)   Vrkoč (z umelých vlasov)#-POZ# prezerať a naprávať.
    </tei:p>
    <tei:p>
     Stonoha zosníme pušku, prikradne sa k samej kuchyni a vystreliac   skočí medzi na smrť prestrašené panie so slovami: „Daj bohu dušu a   mne pyšťok!”
    </tei:p>
    <tei:p>
     Zvrešťali jednohlasne, vonkoncom neharmonickým hlasom.
    </tei:p>
    <tei:p>
     Nešťastný šiňon vypadol preľaknutej víle do ohňa, zoškvrkol, a kým   sa spamätala, neostalo po ňom nič len smradľavý, nepoetický dym.
    </tei:p>
    <tei:p>
     No ale sa i nášmu „Jánošíkovi” zakúrilo a zablýskalo! Taká   hrmavica spŕchla naň, že by sa v tom okamihnutí radšej bol videl tam   hore na „Plieškach”, kade mesiac po drzých zápoliach kráčal, ako tu v   tom peknom Olympe. Trpezlivo počúval so sklopenými očami cifrovanú   kázeň, a pretože všetko má svoj amen, úfal sa i tu, i prišlo — no   dosť pozde — vyžiadané dokončenie; i umorený, vyzváraný, pani Táriným   jazykom vypraný, sadol si pokorne do kútika.
    </tei:p>
    <tei:p>
     Intráda#POZ#32;(lat.) Začiatok, prvé vystúpenie#-POZ# to bola   nebárs a beseda viazla ako bôty v hlbokom bahne tam dolu pri   chodníku.
    </tei:p>
    <tei:p>
     Pani Tára uškodená na šiňone prvá začala veselšie štebotať.   Podajúc Stonohovi bielu ním zdvorilé bozkanú ruku, začne:
    </tei:p>
    <tei:p>
     „Drahý pán Stonoha, neočakávaný váš príchod náramne nás teší, a   tak, ak sa vás smiem pýtať, či ste nie lačný?”
    </tei:p>
    <tei:p>
     „Ó, vy potešenie lačných a žíznivých, akonáhle na vás pozriem,   hneď mi apetít prejde. Jeden váš pohľad naplní mi srdce, a…”
    </tei:p>
    <tei:p>
     Tára sa zasmeje a skočí Stonohovi do reči:
    </tei:p>
    <tei:p>
     „A keď i dopustím, že vám pohľad môj srdce naplní, no na váš   žalúdok ten vplyv mať nebude.”
    </tei:p>
    <tei:p>
     „Nuž teda, keď ma tak násilne nútite na pole prózy, ustupujem vám   a prosím vás aj o pokrm telesný.”
    </tei:p>
    <tei:p>
     „Ach, mnohonásobne nám vítaný, pán Stonoha, so žiaľnym srdcom mi   vyznať prichodí, že veru vašim telesným túžbam vyhovieť nemôžeme.   Ráčte tamto svoj zrak obrátiť a uhliadnete vylízané taniere. Márne by   boli vaše túžby a márne naše námahy. Miesto toho môžeme slúžiť dobrým   nápojom?”
    </tei:p>
    <tei:p>
     „Víla kúpeľná! Ráčite nemilosrdne dráždiť moje rozjarené   city…”
    </tei:p>
    <tei:p>
     „Rieknite — a vyplní sa vám vôľa,” ozve sa Brutto.
    </tei:p>
    <tei:p>
     „Nuž, keď ináč nie, prosím teda o ponúknutý mi nápoj.”
    </tei:p>
    <tei:p>
     Švárna Siréna vzdialila sa ľahkým krokom do chyžky a pripravovala   tam v spoločnosti kúpeľného sluhu posilňujúci nápoj.
    </tei:p>
    <tei:p>
     Za ten čas pokračovalo sa okolo osvieteného krbu vo vrave a   striedavých žartoch.
    </tei:p>
    <tei:p>
     I netrvalo dlho a vrátila sa s veselou tvárou pani Tára nazad.   Sluha za ňou nesie na dlapke v krásnom maľovanom pohári kúriaci sa   nápoj. Stonoha hodí zrakom po pohári a po tvári sluhovej, i zdalo sa   mu, akoby tento ústne kútiky rozťahoval a démonickým škerením tri   ostatné svoje zuby vycieral.
    </tei:p>
    <tei:p>
     „Aké mala, také dala. Ráčte si popriať, pán Stonoha. Je to   ostatok, ale na žiadosť jedným pohárom môžem ešte poslúžiť. Zajtra   nanovo nás zásobia. Tu pohár, operte si jazyk, a tu postruheň,   vytrite si zúbky.”
    </tei:p>
    <tei:p>
     Aby zadosť učinil zdvorilosti pani Tárajkinej, prijme Stonoha   chlieb a pohár…
    </tei:p>
    <tei:p>
     Chlipne — polovica mu ušla, zakucká sa — a druhú polovicu so   zmraštenou tvárou vypľuje von…
    </tei:p>
    <tei:p>
     Ponúknutý čaj nebol nič inšie ako odvarok — myšieho chvostíka s   cukrom a slivovicou.
    </tei:p>
    <tei:p>
     Stonoha chce si napraviť chuť, zahryzne do chleba, odfaklí kus,   ale i ten pošiel za nápojom.
    </tei:p>
    <tei:p>
     Bol to veľký starý hríb.
    </tei:p>
    <tei:p>
     Sluha vyceril všetky zuby, mal ich tri, panie vo všelijako   modulovaných hlasoch sa chichotali.
    </tei:p>
    <tei:p>
     Stonoha kašlal, nešlo mu do smiechu, ale sa len smial, ako ten   hrnčiar vo svojich pobitých hrncoch. Pozrel do mesiaca, ktorý jediný   sa nesmial, pozrel na tri smrekové šúľky, čo sa mu pred bledým nosom   holengali.
    </tei:p>
    <tei:p>
     „Ďakujem úctivo i za to, kým sa budem môcť odslúžiť.”
    </tei:p>
    <tei:p>
     „Vďačne i druhý raz, pán Stonoha,” odvetili Sirény.
    </tei:p>
    <tei:p>
     Po tomto občerstvení napcháva si Stonoha s pokojnou mysľou fajku i   osloví bažlivo naň hľadiaceho starého sluhu Paľa, aby mu podal svoju   zapekačku, že mu ju tiež napeľchá dobrým ľubietovským dohánom.
    </tei:p>
    <tei:p>
     Paľo, hotový, skočí a podá mu dubovku.
    </tei:p>
    <tei:p>
     Stonoha potmehúdsky napcháva fajku, vystrája žarty a dačo pozorne   schováva.
    </tei:p>
    <tei:p>
     Naplnenú fajku podá Paľovi s tým doložením, aby ju nepripekal,   lebo že to jeho dohán neznesie. Paľo nato poslúži ohromným odhoreným   papekom — najprv, ako sa svedčí, pánu Stonohovi a potom sebe   pripálil. A čochvíľa púšťa chlpy a nemôže dosť nachváliť dobrotu   dohánika. Opretý o stĺp puká a blahý nakúka škuľavým zrakom krížom   nosa na ihravý dym fajočky, odcrknúc čas po čase štrbavým zubom na   jazyku prúdiacu slinku.
    </tei:p>
    <tei:p>
     Stonoha zabáva sa s paniami.
    </tei:p>
    <tei:p>
     Sluha s obľubou načúva.
    </tei:p>
    <tei:p>
     Naraz vravor zaviazne.
    </tei:p>
    <tei:p>
     „Musí mať dakto nohy nakríž,” povie pani Šporka.
    </tei:p>
    <tei:p>
     „Už bude pozde,” povie Stonoha. „Chýli sa čas k odpočinku, už musí   byť desať. Čo myslíte, Paľko, či bude už skoro?”
    </tei:p>
    <tei:p>
     „Ej, už bude.”
    </tei:p>
    <tei:p>
     „Už bude?” pýta sa potuteľne Stonoha.
    </tei:p>
    <tei:p>
     „Už…”
    </tei:p>
    <tei:p>
     Prask!…
    </tei:p>
    <tei:p>
     Iskry pršali, kúr sa valil, fajka roztrepaná sa rozletela a — Paľo   na smrť preľaknutý, akoby z oblaku padol, frkol pani Nettovej do —   lona.
    </tei:p>
    <tei:p>
     Táto neprichystaná na vizitu toho druhu, vyhodí nohami, prekotí   hrniec s vodou nad ohňom. Voda zahasí oheň a len mesiac, vyškierajúc   sa, objasňuje tmu a nastalú trmu—vrmu.
    </tei:p>
    <tei:p>
     Stonoha chytro, ako plž použije zmätok, prehodí cez plece pušku a   s chichotom sa poberá do dediny na nocľach.
    </tei:p>
    <tei:p>
     Tú tragikomédiu zapríčinil, keď do polovice Paľovej fajky nasypal   tajne pušného prachu z patróny a na to napchal dohánu, koľko sa   vmestilo.
    </tei:p>
    <tei:p>
     Cestou si píska i kráti si čas naháňaním netopierov.
    </tei:p>
    <tei:p>
     „Aha, kde si bola, Agna?” pýta sa Stonoha pani Tárinej slúžky.
    </tei:p>
    <tei:p>
     „Nuž bola som z naloženia panej posteľ poprávať.”
    </tei:p>
    <tei:p>
     Nuž dobre.
    </tei:p>
    <tei:p>
     Stonoha dôjduc do svojej chyžky, vyzliekol sa a ľahol do   postele.
    </tei:p>
    <tei:p>
     Ach, čiže mu bolo!
    </tei:p>
    <tei:p>
     Vystrie sa niekoľko ráz.
    </tei:p>
    <tei:p>
     „Ach, čiže mi je dobre po toľkých štrapáciách, akoby sa v   tokajčine kúpal!”
    </tei:p>
    <tei:p>
     Chce zafúknuť sviecu.
    </tei:p>
    <tei:p>
     „Ale kýho jazerného diabla! Čože je to… do sto hrmených   vozov!”
    </tei:p>
    <tei:p>
     Vyskočí z postele, akoby bol na škorpióna sadol…
    </tei:p>
    <tei:p>
     Žltá omáčka kvacká mu zo zadnej čiastky tela. Žltá omáčka vyviera   i tam, kde najhlbšie ležal…
    </tei:p>
    <tei:p>
     Zmraštil škaredo tvár, ako malý chlapček, keď sa mu zle povodí.   Ostýchavou rukou priťahuje a obzerá túto jednofarebnú   fresko—maľovačku najprv na sebe, potom na plachte, až po bedlivom   bádaní prišiel na ten podivný rezultát, že to nič viac, nič menej,   ako číročistá — praženica.
    </tei:p>
    <tei:p>
     Akási štedrá ruka podsypala Stonohu vajcami. Tie sa nevyliahli,   lež rozliali ako láva cez Torro del Greco.
    </tei:p>
    <tei:p>
     Odstrániac pomocou vechťa prekážku, ľahol si poznovu a spal sen   spravodlivých.
    </tei:p>
    <tei:p>
     Ráno spievali na krove lastovičky, kým sa druhé popred strechy   preháňali čírom—čárom za muškami.
    </tei:p>
    <tei:p>
     Stonoha otvoril oči a zamrmlal:
    </tei:p>
    <tei:p>
     „Budem sa chcieť odslúžiť!”
    </tei:p>
    <tei:p>
     Príležitosť ho už čakala. Sadol a viezol sa het.
    </tei:p>
    <tei:p>
     Sedí so zavrznutými dlaňami medzi kolenami a rozmýšľa, myslí na —   pestvo.
    </tei:p>
    <tei:p>
     Netrvalo dlho, stretne vozík.
    </tei:p>
    <tei:p>
     Na vozíku sedí Šporkin muž s matkou, pospiecha si k nedeli   manželku navštíviť. Nazadku vozíka je košinka fľašami vyplnená a   muchy obletujú teľacie stehno.
    </tei:p>
    <tei:p>
     „Hoho, pán Stonoha, skadeže, z Tichého? Nuž, akože tá moja žienka,   ako?”
    </tei:p>
    <tei:p>
     „Ach, vaša žienka by len bola, ale…”
    </tei:p>
    <tei:p>
     „Nuž, čo ale?” pýta sa pani matka.
    </tei:p>
    <tei:p>
     Stonoha pristúpil k vozu a hovorí potíšku:
    </tei:p>
    <tei:p>
     „Ale pani Tára nebárs sa cíti. Mrzutá je strašne. Má hrozný vred,   nemôže ani sedieť od bolesti bojac sa, že sa jej prepustí. No ale   prosím o diskrétnosť.” A položí dva prsty na ústa.
    </tei:p>
    <tei:p>
     „Lebo,” pokračuje ďalej, „hanbí sa dešperátne. Prosím, aby sa   nevyzradilo.”
    </tei:p>
    <tei:p>
     Pani matke blyslo v očiach, počula zakázanú novinu, tajomstvo.
    </tei:p>
    <tei:p>
     „No, poďme, Ondriško, poďme, lebo bude pozde,” zavolá Stonoha na   kočiša.
    </tei:p>
    <tei:p>
     Pán Šporko pokývne Stonohovi: „Servus!” A pripáliac si na fajku,   vezie sa s pani matkou ďalej. „Ach, ach, že vred na onom,” mrmle si   pod nos.
    </tei:p>
    <tei:p>
     Po krátkom putovaní zazrie Stonoha vozík. I tu zo sena trčali   živnostenské predmety: nohy z husí, kurčatá, chlieb, mlieko atď.,   akoby to šlo dáku cernirovanú pevnosť potravou zaopatriť. Na šúpiku   slamy kvoká v košeli a slamenom klobúku, s kabátom prehodeným cez   plecia — pán Tára. Fajku má v zuboch, koštek v ruke.
    </tei:p>
    <tei:p>
     „Servus, Stonoha! Akože moja žena, či jej slúži kyslá?”
    </tei:p>
    <tei:p>
     „Ó, prevýborne! Stala sa ti už celkom sladkou; ale úbohá Šporka!”   zakrúti Stonoha hlavou.
    </tei:p>
    <tei:p>
     „Nuž?”
    </tei:p>
    <tei:p>
     „Znáš, že chúďa trpí na bledú nemoc.”
    </tei:p>
    <tei:p>
     „Znám, pravdaže, trpí.”
    </tei:p>
    <tei:p>
     „Nuž hľa, vošla do kúpeľa. Ospanlivá, ako to už v takej chorobe   býva, zaspala. Medzitým sa jej vyrazil kolok z vane a ona ostala bez   vody ako hlaváč, kým ju kúpeľníčka nezobudila. Prechladla, dostala   lámku a teraz takmer ohluchla.”
    </tei:p>
    <tei:p>
     „Ach, ba kýho čerta!”
    </tei:p>
    <tei:p>
     „No tak. Ale, prosím ťa, nespomínaj nič, lebo ju to omína. No,   zbohom choď a pozdrav tie panie.”
    </tei:p>
    <tei:p>
     „Zbohom,” odpovie pán Tára a uháňa do kúpeľa.
    </tei:p>
    <tei:p>
     Po chvíli práši sa zase hradskou. Ten istý pečienkový a vínový   obraz sa zjaví. Pasažieri sú páni Netto a Brutto.
    </tei:p>
    <tei:p>
     „Hoho, Stonoha! Čože tam nového na kyslej. Čože naše dušičky?”
    </tei:p>
    <tei:p>
     „Kúpu sa.”
    </tei:p>
    <tei:p>
     „Akože im slúži?”
    </tei:p>
    <tei:p>
     „Kvitnú všetky ako ruže. No jednu, pravda, musím vynímať, nuž   ale…”
    </tei:p>
    <tei:p>
     „Nuž, čo ale. Kto je to, Stonoha, tá jedna?”
    </tei:p>
    <tei:p>
     „Valúta je mesačnicou!” hovorí Stonoha temným hlasom. „Keď mesiac   svieti, vykradne sa z chyže a kráča po streche ako mačka. Ba Paľo   kúpeľník sa dušil, že ju videl, ako po haluziach z jedného smreku na   druhý preletúvala. V ústach vraj mala pléd zubami priseknutý, cez   ruky roztiahnutý, k tomu krinolínu tiež rozšírenú a tak sa potom   prehadzovala ako veverica.”
    </tei:p>
    <tei:p>
     Netta a Brutta striaslo.
    </tei:p>
    <tei:p>
     „Ale nieže, nie! Bolo by to predsa hrozitánske.”
    </tei:p>
    <tei:p>
     „Ináč nemáte. Len vás prosím, jazyk za zuby! Aby ani ona ani ja   nebol kompromitovaný.”
    </tei:p>
    <tei:p>
     Dvaja priatelia potriasli mu ruky a ľutujúc srdečne pani Valútu,   že tak po haluziach musí skackať, pohli sa ďalej.
    </tei:p>
    <tei:p>
     Stonoha si drhlí ruky a usmieva sa, lebo rýchlo sa mu blíži vozík   k pánu Valútovi. Čo tu naponáhle luhať, aby sa už každému dačo   dostalo?
    </tei:p>
    <tei:p>
     „Servus humillimus, domine spectabilis#POZ#33;(lat.) Služobník   ponížený, ctihodný pane#-POZ#, skadeže, skade?”
    </tei:p>
    <tei:p>
     „Z Tichého, domine respectabilis#POZ#34;(lat.) Dvojctihodný   pane#-POZ#.”
    </tei:p>
    <tei:p>
     „Poviete nám dačo nové, pekné, radostné, áno, čo tie naše   polovičky tam vystrájajú.”
    </tei:p>
    <tei:p>
     „Dobre sa im darí, spectabilis#POZ#35;(lat.) Ctihodnosť#-POZ#,   veselé sú, ba pravda…”
    </tei:p>
    <tei:p>
     „Quid ergo, aká pravda?”
    </tei:p>
    <tei:p>
     „Veselosť na tento čas kus sa zachmúrila, bo zaviazla   svornosť!”
    </tei:p>
    <tei:p>
     „Čože, však snáď nepo —”
    </tei:p>
    <tei:p>
     „Ba ver sa poharkali. Netto a Brutto rovnováhu kúpeľného pokoja   pobúrili.”
    </tei:p>
    <tei:p>
     „Teda?”
    </tei:p>
    <tei:p>
     „Obe rady rajničky vylizujú. Uzniesli sa na tom poriadku, že jedno   ráno pani Netto, druhé pani Brutto smotánkovú rajnicu vylizovala. Tu   raz Netto po dve rána lízala, následkom čoho strhla sa zvada, končiac   sa varechovým klepaním po hlave. Teraz zazerajú jedna na druhú ako   Elizabeta na Máriu Štuartovú.”
    </tei:p>
    <tei:p>
     „Ja, rogo humilime#POZ#36;(lat.) Prosím najponíženejšie#-POZ#, som   to dávno predvídal, že sa tie dlho neznesú. Kde je, rogo, jedna   ženská, už sa sama so sebou poharuší, nie to tam, kde ich je hen päť,   hehehe. De caetero me commendo#POZ#37;(lat.) Napokon, porúčam   sa#-POZ#.”
    </tei:p>
    <tei:p>
     Rozišli sa, tamten šiel hore, Stonoha dolu.
    </tei:p>
    <tei:p>
     Po chvíľke, keď sa už boli kus vzdialili, káže Stonoha vozkovi,   aby kone obrátil, že idú nazad. Zadivený kočiš tak učinil, ako pán   kázal.
    </tei:p>
    <tei:p>
     Hostia podochodili jeden za druhým na Kyslú.
    </tei:p>
    <tei:p>
     Radosť nastala všeobecná.
    </tei:p>
    <tei:p>
     Prvú chvíľu zaujímalo skladanie proviantu, batôžkov, košov a   košíkov. I posadali si v skupeninách podľa rodín, vedúc povrchný   hovor o povšedných veciach.
    </tei:p>
    <tei:p>
     Každý novopríchodzí hosť mal pípeť na jazyku a čosi ho v čižme   tlačilo. Pri danej príležitosti vladári sveta, to jest manželia,   svojím sladkým, kyslou vodou zmytým rebrinkám tie, skrz Stonohu im   idúcky diplomaticky oznámené, „sub rosa”#POZ#38;(lat.) Dôverne#-POZ#   tajnosti vyklebetili.
    </tei:p>
    <tei:p>
     Zadivenie bolo veľké.
    </tei:p>
    <tei:p>
     Pretože v chyby blížneho tak radi veríme, nasledovalo všestranné a   všespolné pozorovanie.
    </tei:p>
    <tei:p>
     Pomaly oznamovali si kúpeľné víly donesené novinky, vynechajúc   vždy tú, o ktorej sa vravelo. I všetky vedeli chyby tej, o ktorej sa   zhovárali a ktorá nič netušila. Každá pozerala na druhú s úsmevom a s   dákou útrpnosťou.
    </tei:p>
    <tei:p>
     A tu skutočne pozorovali, že pani Tára akosi divno, len tak   spolovice — sedí. Na úbohú domnelú Šporku, podopierajúc si boky,   kričali, akoby sedela tam za vodou na protiľahlom grúni. Ona chúďa   len oči vyvaľovala, domnievajúc sa, že snáď z tých frišno dovezených   miškovských tekutín dáko hlbšie načreli.
    </tei:p>
    <tei:p>
     Ich veľkú pozornosť vzbudila pani Valúta. Na nešťastie bola   náhodou uškrabnutá na nose; no to sa jej vraj istotne stalo, keď   pomedzi tie smrekové šúľky lietala. Ani ju nechceli pripustiť k   vareniu s obavou, žeby im do hovädzej polievky nesfrkla.
    </tei:p>
    <tei:p>
     Zrejmé im už bolo, že ráno rajničky tak čisto bývali vyškrabané, a   teraz pani Nettová a Bruttová tak chladno, ba škaredo, ak nie   trucovito jedna na druhú fľochajú.
    </tei:p>
    <tei:p>
     Všetko to videli a badali, čo inokedy nikdy.
    </tei:p>
    <tei:p>
     Tak stáli veci a tak sa naše víly mali v podozrení.
    </tei:p>
    <tei:p>
     Neznať, ako dlho by tento stav obleženia bol trval. Pípeť paniam   náramne rástol, až do puknutia — no odpomohol tomu pán Brutto.
    </tei:p>
    <tei:p>
     Všetečnejší od čerta, povolal nabok starého Paľa a pýtal sa ho,   aby mu vyrozprával, ako to vyzerá, keď tá pani Valúta tak po tých   smrekových haluziach lieta.
    </tei:p>
    <tei:p>
     Paľo rozdrapil papuľu, priam mu pečený zemiak z nej vypadol.
    </tei:p>
    <tei:p>
     „Ach, ba kýho jazerného čerta! Nuž či je strigou, že také kumšty   vyvádza?” zvolal Paľo po chvíli.
    </tei:p>
    <tei:p>
     Item, vyšlo najavo, že v tom všetkom ani iskričky pravdivého   nieto. To šlo ďalej, lapalo sa ako pušný prach, a vyšlo navrch, že to   samé číre vymysleniny Stonohove.
    </tei:p>
    <tei:p>
     No, bolože tam potom!
    </tei:p>
    <tei:p>
     Ani vlas neostal celý a dobrý na Stonohovi.
    </tei:p>
    <tei:p>
     Najskôr sa dobrili chlapi, panie sa utíšiť nemohli.
    </tei:p>
    <tei:p>
     Sadli k obedu a tu sa ešte len pretriasať začala denná udalosť a   tu Stonoha padol pod cepy. Nieto toho slovníka na tie tituly a   predikáty, čo sa tu chudákovi Stonohovi za podiel dostali.   Neslýchanou rýchlosťou postupoval v titulatúrach.
    </tei:p>
    <tei:p>
     „Ten čudák, mamaj,” povie pani Tára.
    </tei:p>
    <tei:p>
     „Ten cigáň,” doloží pani Brutto.
    </tei:p>
    <tei:p>
     „Škraták,” hudie pani Netto.
    </tei:p>
    <tei:p>
     „Oplan, loptoš,” zanôti pani Valúta.
    </tei:p>
    <tei:p>
     „Odkundes, fuj,” dovŕši pani Šporka.
    </tei:p>
    <tei:p>
     „Nechže sa nám na oči neukáže,” vykríknu všetky.
    </tei:p>
    <tei:p>
     Ešte ostatné slovo neodznelo nad bryndzovými haluškami, vo dverách   stojí v celej dĺžke Stonoha s rakytovou ratolesťou v ruke.
    </tei:p>
    <tei:p>
     „Pokoj s vami,” zavolá slávnostne.
    </tei:p>
    <tei:p>
     Ktorá vidličkou, ktorá šunkovým koštiaľom, ktorá varechou a   podobnými nástrojmi, čo pri ruke mali, napadli tieto rozsršené   Amazonky pokojného Stonohu.
    </tei:p>
    <tei:p>
     „Akteon ego sum, dominum cognoscite vestrum!“#POZ#39;(lat.) Ja som   Akteon, poznajte svojho pána#-POZ# zavolá Stonoha a oddá sa svojmu   osudu. Kľakne na jedno koleno, zohne šiju a dodá: „Tu moja hlava,   nech leží pri vašich nohách!”
    </tei:p>
    <tei:p>
     Chlapi sa smiali a udobrené krásavice prijali ho na milosť a k   dobre obloženému stolu.
    </tei:p>
    <tei:p>
     Ipse fecit.#POZ#40;(lat.) Urobil to on sám#-POZ#
    </tei:p>
   </tei:div>
   <tei:div type="chapter">
    <tei:head>
     Upečený kocúr
    </tei:head>
    <tei:p>
     Doktor Terpentín bol divná chlapina. Čo pilný lekár a dobrého   srdca človek bol predsa ako starý mládenec vždy mrzutý, dudravý —   opravdivé kyslé pivo; jedným slovom, mal svoje čudné zvláštnosti.
    </tei:p>
    <tei:p>
     Jeho výsluhy boli Bora a Dora. Tamtá s jedným okom, táto s jednou   nohou. Bore frkol kamenček do oka; keď ho dr. Terpentín chcel   odstrániť, vybral náhodou oko a kamenček ostal tamdnu.
    </tei:p>
    <tei:p>
     Dora prikuľhala sa už na svet len o jednej nohe.
    </tei:p>
    <tei:p>
     Jeho láska klonila sa k dvom živočíchom, týkajúcim sa srdca a   žalúdka. Srdce svoje výhradne venoval starému kocúrovi Murovi;   žalúdok však neobyčajnou tuhou vinul sa za pečenými čvíkotami.
    </tei:p>
    <tei:p>
     Muro tešil sa zvláštnej priazni svojho pána. Zaujímavé bolo   vidieť, ako Muro chemriac prednými nohami, s vyzdvihnutým, na konci   zohnutým chvostom, hlavu brúsiac o sáru, otáča sa okolo pánovej nohy.   Medzitým šúcha ho pán ľavou rukou, pravou mu maznavo dáva hryzky do   kávy namočenej žemle. A tá usmievavá tvár a tie sladké príhovory   doktorove a brndžiaca odpoveď Murova svedčili o úprimnosti a vrelosti   ich obapolnej útlej náklonnosti.
    </tei:p>
    <tei:p>
     Známe je zo skutočnosti, že bezdetní ľudia zvláštnou priazňou a   starostlivosťou nesú sa oproti zverom, to šipsom, fešerlom, to mandom   a cinám. Im je slobodno predeseným hosťom taniere pred nosom lízať   alebo poletujúc príchodzím po hlavách guáno rozsievať.
    </tei:p>
    <tei:p>
     Už sme spomenuli, že pán doktor čvíkoty náruživo rád jedával, a   preto v letný čas — nie tak pre horúčosť, ako radšej „ex absentia   turdi pilaris”#POZ#41;(lat.) Pre neprítomnosť čvíkot#-POZ#, to jest,   že čvíkot nebolo — býval unavený, kdežto v zimnú dobu, keď severní   hostia doleteli, úplne oživel.
    </tei:p>
    <tei:p>
     Jeseň roku 1872 bola kromobyčajne teplá. Sezóna čvíkot nezapočala   sa ešte dlho a dlho, náš doktor upadával do malomyseľnosti — do   choroby, rečenej „mania turdo pilaris”#POZ#42;(lat.) Čvíkotová   mánia#-POZ#.
    </tei:p>
    <tei:p>
     Tak sa zdalo, že ten čas usnoval proti jeho žalúdku nepriateľský   „szövetség”#POZ#43;(maď.) Spolčenie#-POZ#.
    </tei:p>
    <tei:p>
     Bora prezerala pilným okom pondelkové trhy, no márne snahy! Od   žiaľu nad nezdarom skoro si svoje jedinké oko vyplakala.
    </tei:p>
    <tei:p>
     Úbohá Dora daromným behaním takmer si zodrala tú jednu nohu do   kolena — a všetko nadarmo!
    </tei:p>
    <tei:p>
     Konečne predsa raz doletel pár čvíkot na „hrbčok”. Ako ich čierne   čižmičky bedlivé oko Borkino zazrelo, ihneď dualistické čvíkoty   strčila do koša — a hnala s nimi domov.
    </tei:p>
    <tei:p>
     Vtiahnutím čvíkot do domu vtiahol i pokoj do duše doktorovej.   Pacienti poznamenávali, že dr. Terpentín oddávna už tak útle   nepriliepal fľajstre, tak nežne nepúšťal žily, ako dnes. Po   dokonaných návštevách ponáhľal sa domov, kde už pohotove stál   čistotne a riadne prikrytý stôl.
    </tei:p>
    <tei:p>
     Odhodí klobúk, palicu, poklepkúva si prstami ľadvie, a keď si   takto krátky marš na lačnom bruchu odbubnoval, sadol si k stolu.
    </tei:p>
    <tei:p>
     Dora donáša z kuchyne jedlá. Bora obsluhuje okolo stola.
    </tei:p>
    <tei:p>
     Obed nebýval početný na jedlá, no bývali pripravené s obzvláštnou   vyberanosťou.
    </tei:p>
    <tei:p>
     Prešla polievka, mäso, strova — všetko to pri všednom pocite.   Tento príjem zalial dobrým vínom.
    </tei:p>
    <tei:p>
     I očakáva posledné túžené jedlo — čvíkoty.
    </tei:p>
    <tei:p>
     Mľaskaním jazyka dáva doktor najavo gastrologickú netrpezlivosť,   klepajúc vidličkou po tanieri.
    </tei:p>
    <tei:p>
     Rozdrapia sa dvere.
    </tei:p>
    <tei:p>
     Dora vpáli.
    </tei:p>
    <tei:p>
     Pravou nohou zatvorí rozškľabené dvere i vrhne na stôl s veľkou   rýchlosťou kúriacu sa misu.
    </tei:p>
    <tei:p>
     Istotne ju pálila.
    </tei:p>
    <tei:p>
     V ružovom rozmare vopchá si doktor servítku hlbšie pod bradu…
    </tei:p>
    <tei:p>
     „Jazerná strela! Kýže je to čert?” zakričí doktor, vyskočivší zo   stoličky.
    </tei:p>
    <tei:p>
     Pred ním na mise leží akási opacha, čvíkotám ani zďaleka   nepodobná.
    </tei:p>
    <tei:p>
     „Beda, ach, prebeda!” zalomí rukami Bora. „Veď je to chvostík z   mačky.”
    </tei:p>
    <tei:p>
     Doktor vyvaliac oči, pichne vidličkou do tej maštrancie a   zvolá:
    </tei:p>
    <tei:p>
     „To je obojček môjho Mura!”
    </tei:p>
    <tei:p>
     Áno, pravdaže.
    </tei:p>
    <tei:p>
     Vyvalený leží pred ním upečený „mučedelník” — Muro.
    </tei:p>
    <tei:p>
     „Čo to? Ako to…?”
    </tei:p>
    <tei:p>
     Bora vložila ošklbané, slaninkou obložené čvíkoty do rúry i   podpálila do sporáka. Muro, podľa svojho pána vrúci milovník čvíkot —   a to mu napokon ani zazliť nemôžeme — nezbadaný vtiahol sa do rúry a   dal sa do chrúmania pečienky. Keď už Bora bola sporák podkúrila, nič   zlého netušiac, zatvorila na rúre dvierka, odíduc nato po víno do   pivnice. Dora pobrala sa na studňu po vodu. Muro teda nikým nemýlený   a nič zlého netušiac, tešil sa osamote i bez prekážky oberal vtáčiky.   Tu sa rúra hreje a počne ho na otlaky náramne   inkomodovať#POZ#44;(lat.) Nepríjemnosť mu robiť#-POZ#; i prekladá   nohami, ale to už horšie než v Sahare… Chce von na čerstvé povetrie,   keď i tak už úlohu svoju plnou mierou dokončil. No, „stoj, noho!“…   dvere boli zatvorené… Nastal zúfalý tanec. Márne pozdvihoval hlas   všetkými škálami, tancoval a pískal, pískal a tancoval — a kým sa   slúžky vrátili nazad, on s pečienkou v žalúdku po hrozných trapiech   sám ležal pečienkou, vystretý na panve.
    </tei:p>
    <tei:p>
     Pekný život, špatná smrť. — Smrť taká, akou hynú úbohé hinduské   vdovy, s tým jediným rozdielom, že sa tie „dobrovoľne” vrhajú do   ohňa, nášmu Murkovi sa to však vonkoncom nechcelo.
    </tei:p>
    <tei:p>
     Čierny skutok ležal vo svojej oškvrknutej nahote pred zdesenými   očami svedkov.
    </tei:p>
    <tei:p>
     S ťažkým srdcom oddal sa pán doktor do svojho remesla, do   povinnosti pitvania. Výsledok pitvania bol
    </tei:p>
    <tei:p>
     „Nálezohľad”.
    </tei:p>
    <tei:p>
     Muro, podľa zamestnania kocúr, najlepšieho veku, neženatý — ak nie   civilne — následkom náhlej neprirodzenej smrti pitvaný a lekárskemu   skúmaniu je podrobený. Telo má dobre vyvinuté, svalovité: všetky   štyri nohy rozprestreté, chvostík čnie do výšky. Farba očí je   neznáma, lebo je — bezočivý, i farba kože nevedno aká bola, lebo   pustil srsť. Pravdepodobne bola jedno— lebo dvojfarbistá, pretože   trojfarbistý kocúr nikdy nebýva. Na krku pozorovať obojček z mosadze   s literou M., čo konštatuje jeho totožnosť s Murom. Mozog, krvou   podbehnutý, vyplňujúc úplne črep, je hojný, dokazujúc vysoký kultúrny   stupeň zosnulého kocúra. Ďalšie vnútornosti neposkytujú nič   zvláštneho. Srdce je neobyčajne veľké. V žalúdku nachodili sa   pozostatky vtákov, medzi tými dva celkom dobre zachované žalúdky, v   ktorých sa už slobodným okom, tým zreteľnejšie ale mikroskopom dali   vidieť zrnká borovky — „baccae juniperi communis”. Bola to teda   posledná strava pod pitvou postaveného jednotlivca. Zo všetkého   tohoto patrná je teda smrť následkom upečenia sa, a to bez   predbežných urážok násilia, teda v zdravom živom stave. Pretože ani   rodinné, ani iné domáce okolnosti toho spôsobu neboli, žeby Mura k   samovražde boli hnali, ani žiadna a nikým, akéhokoľvek mena a pôvodu   malomyseľnosť na ňom pozorovaná nebola — s celou istotou uzatvárať sa   dá, že smrť upečenia sa nestala samochtiac, ani vražedne, ale stala   sa nešťastnou náhodou. Čo týmto atď…
    </tei:p>
    <tei:p>
     Dr. Terpentín.
    </tei:p>
    <tei:p>
     Dr. Terpentín vydýchol si hlboko.
    </tei:p>
    <tei:p>
     Nehoda neostala bez následkov na zdraví nášho doktora. Apetít ho   opustil a kŕče lomcovali mu srdcom. Neustále námahy a prikladanie   sympatetickej mačej mádry s mačacím blyskom na srdce zdvihli ho z   postele.
    </tei:p>
    <tei:p>
     Navštívil som ho v kríži. A on mi povolil hrozitánsku tu históriu   pustiť do verejnosti.
    </tei:p>
    <tei:p>
     Nazdar! (Sadzač.)
    </tei:p>
   </tei:div>
   <tei:div type="chapter">
    <tei:head>
     Slúčkove nehody
    </tei:head>
    <tei:p>
     Pán Slúček, polesný z Párnice, je nízky, ale širokého objemu   chlapík. Šesť rokov je tomu, čo si bôty sám obzrieť nemôže; od   štyroch rokov nevidel si už svoje nohy. Bruško tak sa mu zvýšilo ako   Tatry medzi Uhorskom a Galíciou. Keď mu slniečko na poludnie nad   temänom stáva, odráža sa mu pod nohami okrúhly tieň v priemere   jedného metra.
    </tei:p>
    <tei:p>
     Trinásť rokov úraduje na jednej a tej istej stanici a v utešenom   údolí, v ktorom stojí jeho obydlie, prúdi všade voda čistá, ľahká,   chladná, na pitie znamenitá, ale náš milý Slúček neokúsil z nej za   tých trinásť rokov. Voda je vraj dobrá na plavačku dreva a pre teľce,   on s pletkami sa nezapodieval. Vodu ani v bôtach nechcel mať, tým   menej v hrdle. Choroby sa bál, ale jedine vodnatieľky. A tak, keď   človek už konečne predsa piť musí, pil víno a borovičku. Možno teda,   že dačo i to prispelo k tomu, že sa mu nos pýril ako hole vo večernej   žiare. Mal ho veru zdravej farby! A keď pán Slúček stál v otvorenom   okne, chodili sa ľudia dívať a nazdávali sa, že u polesných v obloku   kvitne krásny kvet — Cactus speciosus.
    </tei:p>
    <tei:p>
     K tomu všetkému Slúček značne pokuľhával na pravú nohu, kedykoľvek   kus pobehol — čo sa, pravda, zriedka stávalo — tak sa klonil jedným   bokom, akoby bol sečku rezal. I nebola to pletka, ako sa to stalo.   Poviem vám o tom, i prisvedčíte mi, že to bola dosť smutno—smiešna   príhoda.
    </tei:p>
    <tei:p>
     Slúček bol ako praktikant štíhly šuhaj, že bys ho bol cez   ucho šivačky pretiahol. I vybral sa jedného rána na jarabice. Sadne   pod buka, vábi, vábi; jarabice ohluchli a neprišli. Slúček zberá sa   domov, tu zrazu stojí pred ním ohromný medveď. Stŕpol. Čo robiť?   Puška drobným brokom nabitá, medveď veľký, ozrutný. Nemal času na   rozmýšľanie, alebo — alebo! Pritisne pušku k lícu, skúri sa, pác, a —   medveď leží na pysku vystretý, akoby ho vymaľoval. No, to veru   neočakával. Blízo mu bol, a tak mu celý nábitok, ešte neroznesený,   vpálil do srdcovej komory. Keď sa Slúčkove myšlienky, rozlezené po   lese, pomaly zase pod širákom usalašili, nastalo veľké plesanie.   Slúček dostával vysoký pochop o svojej udatnosti. Neznajúc medze   slušnosti a hranice radosti voči vystretému majestátnemu medveďovi,   vykonal nezmysel. Obkročil macka a začal ho mykať nečestne za uši. Na   to neslušné mykanie začali sa i medveďovi vypáchnuté myšlienky do   „gigane” vracať. Zo sna vyplašený macko vydvihne sa hore i poberá sa   trulkavým krokom ďalej. A pán Súček preľaknutý do špiku sedí na   medveďovi a nohy sa mu holengajú. V strachu nezná, čo robiť, i drží   sa ho za škundry nadurenej hrivy a voľky—nevoľky jazdí asi na dvadsať   krokov na milom mackovi. Tu sa už potom chudákovi medveďovi ďalej   nechcelo, i hodil sa kŕčovite o zem a vypustil s obligátnym ručaním   ostatnú paru. Slúček bol pri tomto pomykove tak špatne zložený,   hustou bundou macka prikrytý, že sa dlho ani len pohnúť nemohol. Keď   sa konečne von vytiahol, bola mu noha v hrubom mäse prelomená. Biedne   sa vliekol na rukách a nohách k neďalekým uhliarom, skade ho potom   domov odniesli. Následkom polámanej kosti a následkom toho, že mu   srdce za sáru zletelo, upadol do horúčky a ležal úplné tri mesiace   chorý.
    </tei:p>
    <tei:p>
     Od tých čias kuľhal i správal sa oproti medveďom so zvláštnou   úctou a na poľovačkách, týkajúcich sa akéhokoľvek druhu medveďov,   nikdy viac účasť nebral.
    </tei:p>
    <tei:p>
     Navštívme pána Slúčka v jeho domácnosti.
    </tei:p>
    <tei:p>
     Je pekný zimný deň. Slnko neprestúpilo ešte poludnie.
    </tei:p>
    <tei:p>
     Slúček kníše sa s čistoúradnou tvárou otvorenými dvermi do kuchyne   ako káčer, keď sa k Hronu poberá. V ruke drží otvorený list. Nemými,   ale vážnymi posunkami oddáva list svojej manželke, ktorá tvárou i   telesnou hmotou sa mu úplne podobala. Táto družka jeho života bývala   mu v krušných úradných problémoch vzácnou radkyňou; ona pomáhala mu   vždy pri štvrťročných účtoch hárky rastrovať#POZ#45;(z nem.)   Linkovať#-POZ#.
    </tei:p>
    <tei:p>
     Kým pani čítala list, knísal sa pán Slúček sem—tam po izbe, držiac   prsty zastrčené v náprsníku.
    </tei:p>
    <tei:p>
     „No, vidíš!” zakončila so sladkým úsmevom Rózka, bo tak sa   manželka Slúčkova volala, čítanie listu.
    </tei:p>
    <tei:p>
     Bol to list od pani veľkomožnej, manželky pána lesného radcu. Vo   forme obežníka bol upravený na všetkých lesných úradníkov. Obsah   listu tvorila úctivá prosba, aby každý ráčil prispieť jednou   kožušinou z líšky na bundu pani veľkomožnej. Žiadosť vysokomyseľnej   panej bola hneď i rozkazom. Nesplnenie žiadosti bolo by hotovú   nemilosť zapríčinilo, a to so všetkými nepríjemnými následkami.   Koniec listu, ktorý bol upravený na rodinu Slúčkovskú, bol nadmier   lichotivý, s vrúcnym bozkom panej polesnej a s tým priateľským   dodatkom, že dávnej túžbe, aby mohla pani polesnú vidieť, čím najskôr   návštevou vyhovie.
    </tei:p>
    <tei:p>
     Táto priazeň narobila mnoho hluku v Párnici. Sľúbená návšteva   vysokopostavenej panej urobila náramný dojem na dve sokyne pani   polesnej, na pani rechtorku a mlynárku.
    </tei:p>
    <tei:p>
     „Ba, čo tie povedia,” šúchala si radostne ruky v myšlienkach   pohrúžená Rózka.
    </tei:p>
    <tei:p>
     Slúček vystrojil sa hneď večer na postriežku. Zima je ostrá.
    </tei:p>
    <tei:p>
     Zľava visí Slúčkovi dvojka a torba, sprava mohutný kulač na   remennom motúze, okolo krku na takomže motúze kožené rukavice. Pri   nábitkoch v kapse uložený má chlieb a výborne údené klobásy. Tak ho   vystrojila opatrná Rózka, že keby ho líšky na postriežke cez dva   týždne boli obliehali, pred smrťou od hladu a smädu bol   zachránený.
    </tei:p>
    <tei:p>
     Asi na štvrť hodiny povyše obce na brehu Hrona mal vystavenú   postriežku. Za Hronom ležal zabitý pinčo, prichystaný na újesti.
    </tei:p>
    <tei:p>
     Netrvalo dlho, padne výstrel — a pán Slúček blýskavým ľadom vlečie   líšku do postriežky, i zavesí ju na klin. Na toľkú štrapáciu a na   zdar dobrej veci napil sa z mohutného kulača, k tomu odpratal   polovicu klobásky a primeraný kus chleba. Za touto namáhavou prácou   natiahol rukavice, oprel sa chrbtom do kúta a — zaspal.
    </tei:p>
    <tei:p>
     Sen je vraj pokoj. A to veru u Slúčka neplatilo! Jeho sen bol,   aspoň pre druhých, nepokojom. Veď tak chrápal, ako keď mangľujú. Pri   tomto chrápaní nebol by sa opovážil ani ten najlačnejší vlk alebo   najdivokejšia hyena prísť na újesť.
    </tei:p>
    <tei:p>
     Ako sa takto náš Slúček na postriežke trápi, ide popri nej   chodníkom domov z lesa nadpolesný Búchay. Pán Búchay je snúbencom   Klotildy, dcéry pani radcovej, na ktorej bundu sa mali práve líšky   strieľať. Nadpolesný býval naboku v susednej obci.
    </tei:p>
    <tei:p>
     Keď Búchay začul chrápanie, blížil sa tichým krokom k   postriežke.
    </tei:p>
    <tei:p>
     „Ha, to je Slúček. Poznám ho. Tak nechrápe nikto iný v celom   lesníckom úrade. On je pravým ,tambor—majorom#POZ#46;(franc.)   Plukovný bubeník#-POZ# medzi chrápošmi!”
    </tei:p>
    <tei:p>
     Keď sa mesiac vyškeril na to, vliezol pozorne do postriežky.
    </tei:p>
    <tei:p>
     Slúček hudie ďalej sladko svoju nôtu.
    </tei:p>
    <tei:p>
     Búchay poobzeral všetko, v čom mu znamenite pomáhal mesiačik; no   bez pomoci mesiaca dal sa do kulača a nacengal sa náležite. Čo mu   nestačilo do hrdla, prelial do svojej prázdnej ľagvice. Chlieb strčil   do kapsy i klobásu, ktorej však najprv zvliekol kožu. A tú kožu   zavesil mu s veľkou pozornosťou na nos. Keď to všetko pekne—rúče   vybavil, chcel sa pobrať ďalej.
    </tei:p>
    <tei:p>
     „Hop! Kým mesiac mne poslúži, poslúžim ešte i ja Slúčkovi.”
    </tei:p>
    <tei:p>
     I poberie sa za Hron, pochytí pinča, zavlečie ho do postriežky,   zavesí miesto líšky na klin; líšku však prehodí cez plece a berie sa   domov.
    </tei:p>
    <tei:p>
     Slúček ešte za chvíľku píli; i začne zo sna rozprávať:
    </tei:p>
    <tei:p>
     „He—hé, pán bunda, zastrelil som radcu, to bude pre líšku.”
    </tei:p>
    <tei:p>
     Vystiera sa, preberá, otvorí oči, siahne rukou za črevom na   nose.
    </tei:p>
    <tei:p>
     „Aha, čo to za struk, ako z agáta!”
    </tei:p>
    <tei:p>
     Kukne na mesiac a podá sa za kulačom.
    </tei:p>
    <tei:p>
     „Kých jazerných bohov! Kdeže sa podelo? Veď ho bolo ešte do   polovice. Ale že ťa strela pobila! Veď som v spaní nepil?”
    </tei:p>
    <tei:p>
     Chmáce za klobásou.
    </tei:p>
    <tei:p>
     „Ach, zrádnik ťa metal! Nuž koža tu — a klobása včerty!”
    </tei:p>
    <tei:p>
     Hľadá ďalej.
    </tei:p>
    <tei:p>
     „Hrmen—meden okovaných striel, chlieb tiež fuč!”
    </tei:p>
    <tei:p>
     Vyzerá von okienkom a vytiera si oči.
    </tei:p>
    <tei:p>
     „No, nech tu skameniem, ale už raz neznám, či mám hlavu a či   tekvicu medzi plecami!”
    </tei:p>
    <tei:p>
     Zašiel na miesto újesti a tam zase ani stopy, ani byľky, ani mrvy,   ani koštialika z mrciny. Plesne sa po bruchu!
    </tei:p>
    <tei:p>
     „Petre, Petre! Tys v spaní jedol, a predsa si lačný! A tu ti   za ten čas líšky újesť zmietli. Ďasa zmietli, odniesli ju vo   vetre!”
    </tei:p>
    <tei:p>
     Obzerá po zemi.
    </tei:p>
    <tei:p>
     „Petre! Na moju vieru, ak to bol — zlý duch? Bože, odpusť moje   hriechy!”
    </tei:p>
    <tei:p>
     Prestrašený beží, akoby ho hnalo, do postriežky, pochytí zvera z   klinca, prehodí naponáhlo cez plece a fujazdí, čo len stačí   domov.
    </tei:p>
    <tei:p>
     Ponáhľa sa cestou.
    </tei:p>
    <tei:p>
     Črnk, črnk, črnk; i dohonia ho sánky pána lesného správcu. Slúček   privíta pána správcu a prosí ho, pretože je už pozde a do mesta   ďaleko, aby ráčil prenocovať u neho. Správca ďakujúc za ponúknutie   pre súrne práce neprijal. Keď po krátkej zastávke mali sa lúčiť,   požiadal úctive správcu, aby pred chvíľkou na postriežke zabitú líšku   vzal so sebou a odovzdal ju pani radcovej. Správca prisľúbil to   vďačne vykonať a Slúčok položil ju kočišovi pod sedisko. Rozišli sa a   Slúček kynul správcovi klobúkom, kýmkoľvek sánky za jelše   nezašli.
    </tei:p>
    <tei:p>
     Slúček sa zamyslel a o víne a klobáskach nezmienil sa nikomu.
    </tei:p>
    <tei:p>
     Správca, príduc domov, poslal domnelú líšku, ktorú sám nevidel,   skrz kočiša dúškom pani veľkomožnej. Kočiš sa nebárs staral, čo   nesie, i zavesil zvera v pitvore na rám a oznámil kuchárke, že pán   správca posiela pani veľkomožnej veľkú líšku. Kuchárka zaraz oznámila   heslo svojej panej a kočiš prepitným obdarený, vrátil sa do   stajne.
    </tei:p>
    <tei:p>
     Pri večeri tešila sa pani radcová dobrému počiatku zdierania koží.   Na ostatný fašiang mala mať Klotilda sobáš a na sobáši sľúbenú bundu.   Táto prvá krásna líška bola určená za prám na krk.
    </tei:p>
    <tei:p>
     Klotilde sa snívalo o mladom zaťovi a o krásnej bunde.
    </tei:p>
    <tei:p>
     Za rána kýchlo sa pani veľkomožnej tri razy jedno po druhom. Pán   radca pokýval jej z postele i rozprával jej o vzácnom dare.
    </tei:p>
    <tei:p>
     Radca vstane konečne hore. Pokým sa holí, pani radcová, prehodiac   rannú ľahkú šatku cez seba, poberá sa do pitvora, aby dar obzrela;   ale so škrekom vrazí po krátkej chvíli nazad.
    </tei:p>
    <tei:p>
     „Impertinentný posmech,” kričí rozhnevaná pani — „pozri si tú   líšku!”
    </tei:p>
    <tei:p>
     A pochytiac polooholeného manžela za ruku, ťahá ho za sebou.
    </tei:p>
    <tei:p>
     Zarazený radca hľadí na psa zaveseného na kline.
    </tei:p>
    <tei:p>
     Všetečná kuchárka vytrčí hlavu z kuchyne a dlaňami dovedna   plesknúc, cituje známu rozprávku: „Vo mlyne, na kline, červavý   pes.”
    </tei:p>
    <tei:p>
     Pán radca považoval tento dej ako schválne nastrojenú prostitúciu,   čo pre patričných malo doniesť nemilé následky.
    </tei:p>
    <tei:p>
     Pán lesný radca od toho času správcovi vyhyboval, ako mohol, a v   úradných, naň upravených listoch býval nadmier pichľavý. Keď nad   týmto pokračovaním predivený a urazený správca na príčinu toho   nehodného zachádzania osobne doliehal a pán radca mu s veľkou nevôľou   urážku poslaním psa miesto líšky na oči vyhodil — zmrzol správca na   soľný stĺp a dokazujúc svoju nevinnosť, zvalil prirodzeným spôsobom   všetku vinu na chudáka, nič zlého netušiaceho Slúčka.
    </tei:p>
    <tei:p>
     Na toho už potom, nevoľného polesného, zahrmela celá, na čas u   správcu pristavená lavína úradných nemilostí, úradných mrzutostí.   Všetky jeho správy, účty, návrhy ako chybné, ako nespôsobné padali   pod karhajúcu kritiku predstavených. Pichali ho ihlami a štípali   klieštikami, aké len v „bureauvach”#POZ#47;(franc.)   Kanceláriách#-POZ# pod menom sekatúr môžu sa nachodiť. Náš   prostosrdečný, pokojamilovný Slúček bol by sa už i so svojím   obrovským bruškom radšej do myšacej dierky vopchal. Dosť mal už na   svojom nehygroskopickom nose, a ešte dostával z kancelárie i nové a   nové nosy a nosíky a doposlané dekréty s názvom: nespôsobný,   nedbanlivý, nespoľahlivý a tomu podobné titulatúry. Tento stav nášmu   Slúčkovi začínal byť už neznesiteľný, i vláčil sa okolo potratený ako   zmok, kým sa predsa raz náhodou celá vec nevysvetlila, a tak   trampotám bol koniec učinený.
    </tei:p>
    <tei:p>
     Ako nám známo, mladý Búchay, prehodiac ukradnutú líšku cez plece,   pálil rýchlym krokom domov. Neprešiel ani na dve strelenia, uhryzne   ho čosi. Preľaknutý vykríkne, pustí líšku dolu, a tá, cítiac sa   slobodnou, s kúskom nohavíc, víťaznou to korisťou v pysku, išla kade   ľahšie. Zatajená beštia sa prebrala a zanechajúc nadlesnému   navštívenku v zadku, vrátila sa nazad k domácemu kozubu. A tak, čo   súdené bolo Slúčkovi, dostalo sa Búchayovi.
    </tei:p>
    <tei:p>
     Búchay nepochválil sa s výsledkom svojho, na postriežke vykonaného   vtipu pred nikým.
    </tei:p>
    <tei:p>
     Čušal i vtedy, keď známi naň dotierali, čo mu chybí, prečo len   odpoly na stolici sedáva.
    </tei:p>
    <tei:p>
     Keď Búchay videl, ako sa nepríjemnosti a služobné omrzenosti   Slúčkove kopia a v rozmeroch rastú, nepremeškal príležitostne, pri   rozmarnej večeri u svojho nádejného svokra, vyrozprávať dobrodružstvo   na postriežke i s jeho následkami.
    </tei:p>
    <tei:p>
     Vec bola vysvetlená i vzala iný, veselý obrat. Pri pohári vína a   veselých rozprávkach dal sa svojimi druhmi konečne i Slúček   ukojiť.
    </tei:p>
    <tei:p>
     Pokoj je nadovšetko!
    </tei:p>
    <tei:p>
     Aby sa všetky Slúčkom pretrpené neresti maslom a medom zastreli,   ohlásila sa na blížiace Turíce celá radcova rodina so všetkým lesným   zborom a k tomu s celým rodinným prídavkom na návštevu do   Párnice.
    </tei:p>
    <tei:p>
     V dome Slúčkovskom nastal veľký zhon a nepokoj. Steny sa mazali,   dlážky sa šúchali, náradie sa prášilo.
    </tei:p>
    <tei:p>
     Vráta pred dvorom ozdobovali sa zelenou čečinou a v nedostatku   ružičiek vpletali do nej červenú cviklu.
    </tei:p>
    <tei:p>
     V turíčnu nedeľu všetko stálo pripravené. Po službách božích   všetko, čo mohlo, pospiechalo pred byt polesného.
    </tei:p>
    <tei:p>
     Slúček bol oblečený v zelenej krátkej šubke, klobúk mal podperený,   nohy v liskavých sárach, na rukách z postriežky nám známe rukavice.   Ako vidno, skvel sa v úplnej paráde.
    </tei:p>
    <tei:p>
     Jeho pani v modrých hodvábnych šatách, zelenej šatke s červeným   golierom a žltými stužkami vyfintenom, v čepci, sťa sito širokom —   podobala sa naoko šefraníckemu krámu.
    </tei:p>
    <tei:p>
     Pri tejto príležitosti pripomenúť nádobno i osobitnú vzácnosť.
    </tei:p>
    <tei:p>
     Pred dakoľko týždňami naprával istý nomadický#POZ#48;(gréc.)   Kočovný#-POZ# maliar kostolné maľby v párnickej fare. Pod tým časom   býval u Slúčka na hospode. Na znak vďaky za prívetivú opateru, ako i   na pamiatku, zamaľoval im pred svojím odchodom lavicu, a to na plavo,   a na to vymaľoval podobizeň manželov, pána Slúčka i s paňou. Ona   držala v rukách čo starostlivá gazdiná košíček s kurencami, on   srňacie rožky. Podpis bol nasledujúci:
    </tei:p>
    <tei:p>
     #POEZIA#
    </tei:p>
    <tei:p>
     To je pani a pán Slúček,
    </tei:p>
    <tei:p>
     to mi verte, isten utček!#POZ#49;(z maď. hovor. Isten úgy segéljen   = nech tak boh pomáha), namojveru#-POZ#
    </tei:p>
    <tei:p>
     1866
    </tei:p>
    <tei:p>
     #-POEZIA#
    </tei:p>
    <tei:p>
     Umelecky vystrojená lavica spôsobila mnoho radosti a bola   predmetom stáleho obdivovania. Ako taká, rozumie sa, nesmela chýbať   pri nastávajúcej slávnosti; i vyniesli ju k slávnostnej bráne. Keď už   došiel čas príchodu čakaných hostí, sadol si veľavážený párik s   veľkým pátosom na opísanú lavicu.
    </tei:p>
    <tei:p>
     Slnko pripekalo afrikánsky; chudiatko mastný manželský pár stekal   ako sviece a vylučoval toľkú silu znoja, že sa už—už k dáždnikom mal   utiekať.
    </tei:p>
    <tei:p>
     Slnkom škvarení diváci otvárali zobáky ako vrany.
    </tei:p>
    <tei:p>
     No predsa raz! Pred Suchou dolinou zahrmí mažiar, zatým druhý,   tretí, šiesty.
    </tei:p>
    <tei:p>
     „Prisahám hore dolinou, hrach so slaninou, ale sa už sypú,” zavolá   šuhaj v širokom klobúku.
    </tei:p>
    <tei:p>
     Čochvíľa dohrkotali a pred bránou zastali kočiare. Slúček pokývne   rukou, lesný šuhaj vystrelí z pušky a zase hrmí šesť mažiarov za   príbytkom polesného.
    </tei:p>
    <tei:p>
     Ale čert ani tu nechýbal. Ako pani veľkomožná zostupuje z koča,   zanesie vietor vystrelený fujtáš na jej hlavu a šiňon, vystrojený   všakovými robenými kvetinami, obalený závojom a asi na meter vysoký,   chytí sa a začne blčať ako cárach vo vyrúbanisku.
    </tei:p>
    <tei:p>
     Slúček s manželkou zazrú požiar, zamýšľajú skočiť z lavice — márne   namáhanie! Horúčosťou roztopený firnajz prilepil ich o lavicu i   lipeli na nej, akoby s ňou boli zrástli. Dosť kopali nohami,   holengali rukami, mykali sem—tam, ale odtrhnúť sa z lavice nijak   nemohli.
    </tei:p>
    <tei:p>
     No, jasná strela!
    </tei:p>
    <tei:p>
     Pani veľkomožná blčí pred nimi ako raždie!
    </tei:p>
    <tei:p>
     Dostali sa akosi na nohy, ale lavica len vše prilepená rukovala s   nimi ako škrupina za slimákom; konečne sa oslobodili, ale do tých   čias, kým sa to stalo, bola by pani radcová na uhoľ zhorela.
    </tei:p>
    <tei:p>
     Panej zhorela hlava a pán stratil hlavu. Našťastie sa chytil kočiš   rozumu. Pochytil ponáhle vrece na ovos a stiahol ho, kým druhí   priskočili, panej cez hlavu. Požiar bol udusený, len uhlíky padali   radcovej z hlavy; ale tvár a plecia elegantnej panej boli zapudrované   ovseným prachom. Mimo zbĺknutého šiňonu a strachu neutrpela pani   radcová žiadnu škodu na tele.
    </tei:p>
    <tei:p>
     Medzitým dohrnuli sa všetci hostia i z tých pozdnejších kočíkov a   teraz stal sa náš verný a v zlom i dobrom stály stav manželský   predmetom všeobecného obdivovania a smiechu. Netrval ani tento výjav   dlho.
    </tei:p>
    <tei:p>
     Vítanka bola krátka — konfúzna. Tri dni rozmýšľal Slúček nad tou   vítankou. Čo teraz povedal, tomu nerozumel nikto, ani on sám. Všetky   jeho pekné koncepty rozišli sa mu po lavici.
    </tei:p>
    <tei:p>
     Pán radca ďakoval mu niekoľkými slovami. I ponúkol rameno domovej   panej, Slúček pani radcovej a tak stúpali hrdým krokom popod   slávnostnú bránu do domu a ostatní hostia radom za nimi.
    </tei:p>
    <tei:p>
     Razom strhne sa homérsky smiech. A čo bolo príčinou smiechu? Pani   Slúčková mala Slúčkov, pán Slúček svojej panej „portrét” odtlačený.   Ani podpis nechýbal. Pohľad to bol tak originálno—smiešny, že sa   hostia takmer po zemi váľali. Na dreve, plátne, porceláne, skle atď.   podobizne už videli, ale na takom materiáli a na tom mieste ešte   sotvakto videl portréty vytlačené.
    </tei:p>
    <tei:p>
     Nevinní Slúčkovci zazerali na svojich hostí celkom seriózne, čo sa   s nimi deje. Ktosi poukázal prstom na príčinu rehotania sa. Slúčkovci   potom ešte len jeden druhého striedavo obzerali a v rozpakoch   híkali.
    </tei:p>
    <tei:p>
     Keď videli nehodou stíhaní manželia dobrý rozmar zriedkavých   svojich hostí, konečne sa uspokojili i udobrili.
    </tei:p>
    <tei:p>
     I nastala zábava a neviazaná veselosť.
    </tei:p>
    <tei:p>
     Od toho času žije pán Slúček so svojou manželkou veľmi   blažene.
    </tei:p>
   </tei:div>
   <tei:div type="chapter">
    <tei:head>
     Žreb
    </tei:head>
    <tei:p>
     Sú ľudia, ktorých šťastie so zvláštnym zaľúbením prenasleduje, ale   sú i takí, ktorým, čokoľvek podniknú, naopak sa deje. K týmto počítal   sa i Pútec.
    </tei:p>
    <tei:p>
     V biede a na biedu zrodený chudák patril medzi tých, čo keď na   chrbát padnú, nos si rozmlátia; keď cesto miesia, palec si vytknú. Od   mladi vše mu šlo opakom. Ako študent bol schopný, usilovný, rozsudný   — a predsa menej sa mu darilo ako jeho ďaleko za ním zaostavším   druhom. Nemal šťastia. — Mnohý, plávajúc do prístavu šťastia, keď od   svojho smeru odporným vetrom býva odsotený, zunuje život a namieša si   mozog s ohňom. No Jožko Pútec, príkladný filozof, privykol k zlému.   Ba ani neprivykol, nenachodíme ten výraz primeraným; lebo privykne k   dačomu ten, kto odvykol prv od iného? K tomu teda neprivykol, v čom   zrodený bol. On teda, mysliac, že to tak musí a ináč byť nemôže, v   istom stupni fatalista, trpezlivo pokoril sa svojmu neprajnému   osudu.
    </tei:p>
    <tei:p>
     Odbavil bohoslovecké štúdiá a obzeral sa po fare, povedomý súc si   toho, že kňaz z oltára žije. Ale dlho sa musel obzerať, kým sa mu po   mnohých nezdarených pokusoch konečne dostala fara. Ľahko, že i tá len   preto, že sa nikto druhý o ňu neuchádzal. Lepšia mucha ako nič, i   vtiahol bez streľby mažiarov pod slamený krov riedkou plachtičkou   pokrytej fary. Z toho samého, že nikto z rozsievateľov evanjelia,   mimo neho, necítil povolanie v sebe uchádzať sa o faru, možno   uzatvárať, že obete, ktoré farár mal donášať, musia byť veľké, ale   obete, čo fara jemu mala donášať, malé. Chudoba de Badín, psota de   Garanseg. K biede farníkov, pochádzajúcej už zo samej polohy   neúrodného poľa, patrilo i nesmierne pitie páleného. Páleným sa   sedliak najedol, napil a stal sa za pár grajciarov zrazu múdrym a   veľkým pánom.
    </tei:p>
    <tei:p>
     To by bola krátka charakteristika obce Tesná a jej   cirkevníkov.
    </tei:p>
    <tei:p>
     Pútec mal chlieb, chlieb aký—taký. A kde jesto chlieb, nájde sa i   nôž. Hľadal ženu a našiel; chvalabohu, že ten článok ešte i pre   chudobných rastie. Tentokrát Fortúna zažmurkala mu prívetivo.   Natrafil na dievča síce chudobné — však by sa k bohatej ani nebol   trúfal — no ale bola z nej žienka dobrá, usilovná, a čo u ženskej   cnosť kardinála — bola poriadkumilovná. Primerane k svojej mäkkej   povahe mala tú zvláštnu obyčaj, kde len možno, v deminutíve   rozprávať. Ani ten mak jej nebol dosť drobný, ešte z neho spravila   máčok, a hen máčiček — kostolík, kostolíček. Len s ňou, pilnou   ženičkou, mohol na tejto maličičkej faričke vyjsť.
    </tei:p>
    <tei:p>
     Čo na jednej strane dobrotivé nebo na ňom premeškalo, to mu inde   hojne vynahradilo. V jeho tichom šestnásťročnom manželstve a   úradovaní požehnalo mu nebo osem detí. Rozmnožoval, ako sám žartovne   hovorieval, pilne panslavizmus. Podľa prvého kalkulu pripadlo na   každé dva roky jedno decko a z nich štyria chlapci a toľko dievčat.   Kalkul teda celkom úhľadný. Vtedy ešte metrické rátačky neboli v   úžitku, ale v obyčaji stáli tucty, a tak nebesá znížili počet detí,   zotretím dvoch, na poltucta. Dve z ôsmich teda exekvovala smrť…
    </tei:p>
    <tei:p>
     Videli ste hniezdo? Videli ste sýkorky? Čo to robí, ako to pysky   dvíha, keď hladuje, a hladuje jednostajne; čviriká, riedkym páperom   operenou hlávkou trasie ako Bismarck, žltý nepomerne veľký pysk   rozdrapuje tak dlho, kým sa mu nasýtenému gágoľ bokom nevydúva.   Rodičia lietajú, zhľadúvajú, donášajú od rána do večera, aby tým   nekonečným črevám zadosťučinili. — Také hniezdo predstavuje šesť   nedospelých detí, z ktorých najstaršie je trinásť, najmladšie   trojročné. A starostlivý rodič má starostí nazvyš, aby dostatočne   zaodiate a s uspokojeným žalúdkom denné kričiaky mohli zatíchnuť   večerom v postieľke.
    </tei:p>
    <tei:p>
     Dobrák farár mal starosť i na svoje cirkevné deti. So žiaľom   vidiac nemierne pitie, zaujal sa ich, založiac spolok miernosti. Žid   sa rozhadzoval, patrón fary, súc väčším patrónom krčmy, ktorý predtým   nebárs sa o farára staral, začal mu odvčuľ venovať pozornosť — štípal   ho, kde mohol, a podtínal mu nohy, a ľud, ten, čo všetko sľuboval,   poslúchal pána a vďačne sa vracal ku sklenke, s ktorou sa i tak len   naoko bol rozlúčil, a to s tým ľahším svedomím, že mu páni dali   rozhrešenie. Narobil si farár prekážok, narobil si omrzenosti bez   prospechu a sedel, dumal opustený, dumal o nevďačnosti ľudu a o jeho   nespoľahlivosti.
    </tei:p>
    <tei:p>
     K rozličným galibám pridružilo sa najväčšie rodinné trápenie —   nemoc. Jeho najkrajší, najbystrejší chlapček, Gustík, prechorel na   nohu. Príčinu jej vypátrať nemohli, ako to vôbec vyskúmať tvrdo ide,   pravdepodobne, že bujný šuhajík dakde prchko a zle skočil. Buď tomu   akokoľvek, zapálil sa mu kĺb a zozbieralo bedro. Nemoc bola dlhá,   rana sa konečne zahojila, ale pohyblivosť zhybu bola tam. Noha v   kolene zohnutá bola kratšia, a len hupkajúc hačkal obyčajne s barlou   z miesta na miesto. Ale ako zase prišiel k úplnej sile tela, so   svojimi pedálmi pobehal viac ako druhých zdravých nôh dva páry. Čo by   ešte táto žubrienka bol povykonával, keby mu čert nebol podstrelil   nohu? S krivou nohou vláčil sa po dachu a púšťal dolu kochom matke   chrústov do kapusty, s krivou nohou driapal sa po smrekoch, dozerajúc   hniezda splašeným vranám. Sama príroda snažila sa ho ukrátiť, a   predsa rodičia mali s ním práce viac ako so všetkými druhými…
    </tei:p>
    <tei:p>
     I v pekle bývajú raz hody.
    </tei:p>
    <tei:p>
     V Tesnej zomrela vdova po strážmajstrovi. Za pohrebné obrady   poručila farárovi jeden zecchino, výdobytok z bitky pri Cuztatone, a   potom jeden žreb, takrečenú lombardku. Ako k žrebu nebohý   strážmajster prišiel, to nám nie je známo. Zecchino bol na fare,   obzvlášť deťmi, veľmi obdivovaný, a právom, pretože sa také predmety   na fare veľmi nemleli. O hodnote toho peniaza si deti rozprávali   báječné veci. Mysle všetkých boli pobúrené. Menšiu pozornosť venovali   pekne tlačenému papieru. Ba i sám pán farár, ktorý predsa významnosť   žrebov dobre poznal, nebárs sa ohliadal oň. Chudák, toľko ráz v   nádejach sklamaný, nepomýšľal ani zďaleka na možnosť výhry. Horká   jeho bryndza! Zlatý peniaz pošiel do starej tabačnice, žreb však   chladnokrvne odhodil na stolík. Prizrel sa ešte naň a číslo žrebu   mechanicky napísal na dvere. S tým bola vec dokončená.
    </tei:p>
    <tei:p>
     Už aký bol chudobný — a predsa možno práve zato, horlivo miloval   svoj národ — utiahnutý od sveta, rád čítaval spisy a slovenské   časopisy. I ten zecchino tašiel ako predplatok na „Národnie   noviny”.
    </tei:p>
    <tei:p>
     Tamvon chumelí. V chyžke je teplo. Pútec sedí, držiac vyhorenú   fajku v rukách, a hľadí na klbko hrajúcich sa detí. Kostolník vstúpi,   vytiahnuc z torby noviny donesené z mesta. Farár sa radostne chytí do   nich. Napchá fajku, zakreše do bukového práchna a rozleje sa po   stolici.
    </tei:p>
    <tei:p>
     „No, cit, deti! — Čože nám donesú?”
    </tei:p>
    <tei:p>
     Od samého nápisu všetko, ale všetko čítaval pilne až do konca po   zodpovedného redaktora. Nepremeškal prejsť cez kože, špiritus,   slaninu, lekvár a nevynechal ani burzové správy. Kdežeby nie, však   bol majiteľom žrebu. — No ale nie preto, ale zo samej úctivosti k   „Národným novinám”.
    </tei:p>
    <tei:p>
     Ako sa takto očami po burze prechádza, trhne sa, zvrtne hlavou k   dverám, zakvičí čudným hlasom, potom preskočiac troje v ceste mu   stojacich detí, zastaví sa pred dvermi s hlavou ohnutou napred,   lakťami nazad vystrčenými. Zase sa nahne k novinám, zase k dverám. Po   chvíľke rozháňa rukami v povetrí ako kapelník. — Deti sa stiahli   dovedna ani neceknúc, len prestrašeným zrakom obdivujú čudné kvinty   otcove.
    </tei:p>
    <tei:p>
     Farárovi úplne zutekala flegma. Ale nie je dosť na tom, začne   päsťami po dverách bubnovať a kričať, čo mu hrdlo dalo: „Milka!   Milka! Skoro, Milka!”
    </tei:p>
    <tei:p>
     Na toto telefonické volanie Milka zrazu priskočila, pričom   neopatrný farár zle pochodil. Dvere sa otvárali dnu, a pretože do   špiku preľaknutá pani farárka celou silou vrazila do nich, prudkým   otvorením dvier vylepila velebnému pánovi takú facku po nose, že sa   ledva vedel udržať na nohách a v prvom prekvapení svojej milej   manželke dačím podobným odslúžiť sa zamýšľal.
    </tei:p>
    <tei:p>
     „Či mi i tá radosť musí byť pokalená?” pýta sa farár utierajúc si   slzy, ale, pravda, nie slzy radosti.
    </tei:p>
    <tei:p>
     V prvom okamihu bol všeobecný zmätok. Milka drží si dlane   vyvrátené pred očami. Deti však vidiac otca, ako si drgnutý nos drží,   zo súcitu držia si všetky svoje nošťúriky.
    </tei:p>
    <tei:p>
     Prvá chopila sa slova pani farárka a zvyklým deminutívom začala   kojiť rozladeného manžela: „Udrela som ťa, mužík môj, troštíčku po   nošteku. — Ale čože tak búchaš, dušička, čože tak voláš?”
    </tei:p>
    <tei:p>
     Miesto odpovede ukáže prstom na dvere, zavolajúc hlasom víťaza   Suvorova pri Prage: „Hurrá, vyhrali sme!” A padne žene okolo krku.   Neborkej Milke vrelo pod čepcom. Prirovnajúc číslo novín s číslom   dvier, doloží: „Náš žreb číslo 639 vyhral dvetisíc zlatých!”
    </tei:p>
    <tei:p>
     „Božíčku drahý na výsosti, vďaka ti, pár zlatíkov sa nám zíde,”   vzdychne Milka. Deti sa ukladajú okolo rodičov a matka kropí ich   hlávky slzami radosti.
    </tei:p>
    <tei:p>
     Mnohý by za tú cenu ani nezamdlieval, ani slzy neronil, ani by si   za ňu dvermi nos nedal rozmlátiť. No chudobnému, na deti bohatému, na   odporný osud zvyklému človeku je to výhra veľká, šťastie nevšedné;   lebo núdzneho skorej uspokojí Šťastena ako hojnosťou oplývajúceho   maznáka.
    </tei:p>
    <tei:p>
     Keď sa z prvého radostného otrasu, povedal by radostného strachu   prebrali, počali rozjímať, gustírovať, čo s tými peniazmi začnú, ako   ich vynaložiť; či kúpiť za ne dačo, či ich do svätomartinskej   sporiteľne na úroky uložiť majú, o tom sa živo debatovalo a bezmála   sa ani načisto neuzniesli. Deti kupovali bábiky, sukne, sánky, kone,   na čo im matka odsekla, že samé prvé otcovi nový župan kúpiť   načim.
    </tei:p>
    <tei:p>
     Medzitým napadlo otcovi pohľadať žreb.
    </tei:p>
    <tei:p>
     Hľadajú, hľadajú. Hľadajú popoludní, hľadajú večer… — nič. Strach,   smútok a noc bez sna. Hľadajú ráno, hľadajú, dulujú celý deň a zase   len nič a nič. Vyšetrujú slúžku, skusujú deti, márne všetko, žreb bol   a je stratený. Zármutok vzrastal a úder väčší, omnoho väčší, ako keby   sa im radšej dvere raja neboli otvorili. Nebožiatka, lízali med cez   sklo, a teraz hľadeli okolo seba smutní ako oparené myši!
    </tei:p>
    <tei:p>
     Filozof Pútec utieral si ústa. Utiahnuc sa do svojej myšej diery,   dumal a cvičil sa ďalej v opovrhovaní svetskou mamonou. Je to vskutku   veľmi vďačné štúdium, keď k ničomu prísť nemôžeme, ale ktoré vďačne   zase opúšťame, keď sa nám začína dariť.
    </tei:p>
    <tei:p>
     Minulo dakoľko týždňov, ako žreb pošol za durákom. Všeobecný   rozhovor o ňom, rozličné klebety v Tesnom pomaly sa tratili. V tichej   rezignácii znášal Pútec i toto navštívenie. Na pamiatku, že mu   neprajný osud pretiahol cez ústa zlatý motúz, ponechal čísla žrebu   napísané na dverách. Smutne zazeral tu i tu on na ne a ony naň.
    </tei:p>
    <tei:p>
     Bolo to v sobotu. Farár chystal si kázeň. Aby mohol pokojne   pracovať, vypovedal deti von. Čím menej nohou, tým viac jazykom   pohybujúci Gustík pýtal sa na korepetíciu k pánu učiteľovi, k čomu   otec veľmi vďačne privolil s tou prísnou vyhrážkou, aby sa neopovážil   ísť sánkovať, čerta pokúšať a ešte i tú druhú kvaku dolámať. Pokorne,   skrúšene sľubujúc všetko dobré, vytiahol sa z chyže.
    </tei:p>
    <tei:p>
     Otec Pútec pripáli si héničku, vyloží trudovú čiapku na parochňu —   za starosťami a horúčkou pošli mu vlasy — a v kvetnastostrakavom, na   rukávoch umastenom župane začne sypať prúdiace sa myšlienky na   papier. Zavše zakrúti perom, to zase hľadí von oblokom, aby pod   trudovou čiapkou kopiace sa trudoviny do poriadku poukladal. — Od   obloka hore vznáša sa strmý kopec, farská záhrada. Sneh sa ligoce,   slncom osvietený, tuhou kôrou pokrytý. Chlpatá osuheľ mení farby   báječného opálu. Oči sa mu točia po tej skvelej ploche, a po nej   zbiera trhané myšlienky na kázeň.
    </tei:p>
    <tei:p>
     Obrábal Jóba. Vysvetľujúc jeho neresti, rozochvený púšťal chlpy   dymu ako z maše. Ono vhod mu prišlo i toto; myšlienky mu hrali ako   iskry vo vyhni. Zahryzol sa do trópov a zubami do čútorky. Lejú sa mu   myšlienky po papieri ako rozpustené maslo. Skáče z predmetu na   predmet, viaže, skladá, prirovnáva. Zájde k Eliášovi, horúcimi   slovami líči, ako prorok Eliáš, ten prvý pasažier, čo sa parovozom k   nebeskej stanici na extravlaku odviezol, bez popálenia do výsosti sa   vznášal. Signál zaznie, oheň sa zasvieti, kolesá sa točia, on   letí…
    </tei:p>
    <tei:p>
     Črnk, brnk! — tresk!
    </tei:p>
    <tei:p>
     Ale nie Eliáš. — Obločný rám s krížom i so všetkým činom na zemi,   tably rozmrvené blyštia sa po izbe. Farár holohlavý, parochňa nad   osudnými číslami na klinci visí. Fajka vyrazená kúri sa v kútiku a   farár ťahá paru jalovou cievkou. Trudová čiapka krúti sa nad   posteľou. Čo ale najkrajšie, na stolíku pravé na Eliášovi — sánky a   na sánkach Gustík, jemu za chrbtom, držiac sa ho okolo krku rukami,   kamarát Ďurík od rechtorov.
    </tei:p>
    <tei:p>
     Chlapci, na smrť preľaknutí, sedia, sedia na stole ako skamenení.   Ej, korepetícia im zle vypadla. Tam povyše záhrady závozom   korepetovali, sánky zle kerované vyskočili zo závozu a myk strmým   vŕškom záhradou dolu. Nuž a tak neviniatka proti svojej vôli vpálili   oblokom otcovi na vizitu.
    </tei:p>
    <tei:p>
     Asi za otčenáš ani nedýchol, ani sa nepohol nikto. Predesení boli   všetci…
    </tei:p>
    <tei:p>
     Prvý potom zavolal Pútec: „Chváľ každý duch Hospodina!”
    </tei:p>
    <tei:p>
     Na hrmot pribehla mať a za ňou celý familiárny prídavok.
    </tei:p>
    <tei:p>
     „Ach, Gustíček môj, nuž čože ty tu robkáš?” pýta sa, zalomiac   rukami maminka.
    </tei:p>
    <tei:p>
     „Nuž, hľa — prišiel som tatu nazrieť,” zajachce sa Gustík.
    </tei:p>
    <tei:p>
     „Pekelná saňa ťa sem poslala,” zahrmí nahnevaný otec.
    </tei:p>
    <tei:p>
     „Nie, tata, saňa, ale sane,” doloží Gustík.
    </tei:p>
    <tei:p>
     „Aha, čo tata má na hlave,” zavolá malá Zuzka.
    </tei:p>
    <tei:p>
     A vskutku. Miesto zmiznutej čiapky a parochne vysadla mu na hlavu   otiepka. Gustíkom zo strechy v strachu a v letku rukou zachytená a   odtrhnutá.
    </tei:p>
    <tei:p>
     Otec precitol. Vojna je vypovedaná. Ľavou rukou siaha za otiepkou,   pravou za linonárom v tom pevnom predsavzatí, Gustíka a potom Ďuríka   čo možno najrovnejšími čiarami vylinierovať.
    </tei:p>
    <tei:p>
     Zložiac strechu z hlavy, dvíha už linonár do výšky, aby ho tým   silnejšie spustil na zhrbený chrbát koristi, keď práve v príhodný, či   nepríhodný čas opýta sa Milka: „Mužík môj, aha, čo to tu visí za   kartička na slamke?”
    </tei:p>
    <tei:p>
     Rozkrúti karôtku, visiacu na nitke z otiepky ako dáky vrkôčik z   parochne, a obaja vykríknu: „Lombardka!”
    </tei:p>
    <tei:p>
     A zase všetci stoja ako prikutí, ústa otvorené, obraz   prekvapenia.
    </tei:p>
    <tei:p>
     Keď dakoľko ráz jedno po druhom sliny preglgol, skrútiac hlavu   proti dverám, Pútec, nadmier pohnutý, plačlivo zavolá:
    </tei:p>
    <tei:p>
     „To je on, to je on!” Padne Milke okolo krku a deti im okolo nôh.   A podobalo sa to navlas skupenine pravidelne ustrojenej uhliarskej   míle.
    </tei:p>
    <tei:p>
     Stratená ovca sa našla.
    </tei:p>
    <tei:p>
     Sánkovníci, ešte vždy v neistote, sedeli na sánkach na stole ako   dáky umelý stolový nástavok.
    </tei:p>
    <tei:p>
     Hádalo sa sem—tam, akým divotvorným spôsobom mohol stratený žreb   prísť na túto otiepku. Po vyšetrovaní Gustík konečne vyzval, že on   akýsi papierik z tatovho stolíka zošúľal a mačke na chvost uviazal.   Keď ju potom mechúrom naháňal, mačka v úzkostiach vybehla na padláš,   skade sa vrátila bez papierika nazad.
    </tei:p>
    <tei:p>
     Po vypočutí rozprávky siahol Pútec znovu za linonárom, aby   pokračoval v trahovaní tam, kde bol zastal. Aby tým smelšie udrel,   zažmúril oči a — hop! zachytí mu anjel ruku.
    </tei:p>
    <tei:p>
     „Otecko, čo robíš, roztrepeš si atramentárik!” — Otvorí oči, a   tých, ktorých mienil udrieť, tu už viac nebolo. Opustiac nebezpečné   miesto, presťahovali sa na bezpečnejšie — pod stôl. Ak nie anjel —   Milka, nuž by bol najkrajšie náradie celej izby, porcelánový   atramentár, vianočný dar Milkin, na kúsky rozmrvil.
    </tei:p>
    <tei:p>
     „I tá radosť musí byť zakalená,” zamrmle Pútec.
    </tei:p>
    <tei:p>
     Spod stola sa však ohlásili dva detské hlasy: „A odpusť nám naše   viny, ako i my odpúšťame našim vinníkom.”
    </tei:p>
    <tei:p>
     „Amen, synček,” doloží matka.
    </tei:p>
    <tei:p>
     A otec im odpustil. Jóba nechal na pokoji. Eliáša vytiahol spod   sánok. Ale žreb viac neodniesla mačka na chvoste.
    </tei:p>
   </tei:div>
   <tei:div type="chapter">
    <tei:head>
     Verenice, dajte si pozor na   prsteň!
    </tei:head>
    <tei:p>
     Tihamír a Gizela ľúbili sa až do zjedenia.
    </tei:p>
    <tei:p>
     Nechže sa nikto na tom výraze a spôsobe milovania nezastavuje; keď   sa do veci anatomickým okom kus nazrie, nenájde v tom nič podivného.   Srdce je v blízkom susedstve žalúdka. Keď náruživosť srdca búši do   suseda, vzbudí v ňom lebo hlad, lebo pokazí mu apetít. — Známe nám   je, že keď zaľúbení jeden na druhého zazerajú, potratia apetít. Známe   nám i to, že sa ľudia v láske často — hryzú, tak telesne. A to len   preto, všetko preto, že srdce stojí so žalúdkom v tuhom a   diplomatickom spojení. Žalúdok je minister dvoch záležitostí,   premávky a financií; no srdce minister kultu a vojny.
    </tei:p>
    <tei:p>
     Poďme ďalej. Obyčajne počujeme, že keď pospolitý človek pri dákej   havránke pokazil si svojho konzumenta, ukáže dobre prstom na žalúdok   a povie pritom: Bolí ma proti srdcu. Tu teda vidno prirodzenú nutnosť   — žalúdok zaznávať srdcom.
    </tei:p>
    <tei:p>
     Ešte i zo života hmyzu, tej biednej chrobače, môžem udať sem sa   vzťahujúci dôvod. Keď sa totižto zdvorilý pavúk korí pavúčici, potom   utekať musí, lebo ináč od rozjarenej dámy svojho srdca dohonený, od   samičky na tele značne slabší, bol by nemilosrdne a či milosrdne z   lásky ňou zožraný. Teda i tu máte lásku na zjedenie.
    </tei:p>
    <tei:p>
     Tihamír teda a Gizela sa ľúbili do zjedenia a prekážku vo vyvedení   im nekládol nikto. On bol samostatný a jej rodičia hľadeli na to s   uspokojením. A tak by vec bola dokonaná a nenasledovala len svadba s   nevyhnutnými mrváňmi.
    </tei:p>
    <tei:p>
     Ale neplnia sa naše žiadosti a želania tak vymerane a hladko. Ba   áno, človek tak je usporiadaný, že mu lepšie chutí, keď sa k cieľu   len s istými prekážkami dostane; preto často tam si ich narobí, kde   ich niet, lebo namáhavou prácou vydobytý pôžitok nám lepšie chutí ako   hotové, do úst padnuvšie ovocie. Slovom, naši zaľúbenci nemali prísť   bez pokušenia do prístavu manželstva; aj im zachované bolo   okamihnutie, kde prekážky do cesty stavané treba bolo preskakovať, a   tak čuvy dráždiť sa im mali strojenými prekážkami. A toto práve má   nám slúžiť za jadro tu rozprávaného deja.
    </tei:p>
    <tei:p>
     Celý svet pozostáva z dvoch čiastok, zo živlov priateľských a   živlov nepriateľských. Každá životná vláskovina dýcha   nebezpečenstvom, ale hneď pri ňom ukrýva lístok hojivý protiliek. A   tak je to všade a vo všetkom. To tá večná borba stavania a   ničenia.
    </tei:p>
    <tei:p>
     Včuľ už zostúpime z chmár neobmedzeného filozofovania na postať   makavých dejov, pridružiac sa k predmetu zaľúbencov.
    </tei:p>
    <tei:p>
     Tihamír zamyslený stúpa hore schodmi do príbytku Pleškovcov,   nádejných svokrovcov, k obedu „na lyžičku polievky a na pohár vína”.   V myšlienkach zahrúžený, s palicou pod pazuchou kráča tvárou   nachýlený k zemi.
    </tei:p>
    <tei:p>
     Minulú noc sa mu snívalo, že u Pleškov v komíne horelo, nebo   svietilo krvavou farbou a ohnivú smolu metalo mu na hlavu. „Oheň   znamená hriech, krv znamená víno — čo by to z toho malo byť?” takto   rozjímal Tihamír po ostatný schod.
    </tei:p>
    <tei:p>
     „Ach, keby mi už len pánboh pomohol z tohoto horúceho pekla!”   zavolá obyčajnou túžbou a príslovím slúžok vyplakaná dievka, stojac   pri studni. Fiká a slzy lejú sa jej do válova, kde sa tratia   bezosožne v prúde kalnej vody, pričom vechťom trie železný hrniec,   len to tak škripí.
    </tei:p>
    <tei:p>
     „Čo tak zavýjaš, Dorka?” pýta sa Tihamír. Tu ešte len pozdvihol   zástavu hotových sĺz, a celá potopa slanej vody rútila sa jej na   vymastené končité čižmy. „Huj! moja česť, huj! Slečna a pani…”   Zaviazlo jej v hrdle, viacej nemohla vybrblať, a vecheť tou   chytrosťou, ako predtým misku, utieral teraz slzy.
    </tei:p>
    <tei:p>
     „Aha, už sa kochom iskriť začne,” pomyslel si Tihamír. A pretože   nie je dobre všetko vedieť, tým menej dobre do cudzích pôtok sa   miešať, vošiel bez ďalšej poznámky do domu.
    </tei:p>
    <tei:p>
     Tvárička peknej belohlavej Gizelky zatiahnutá akoby tenkým dymom.   Tihamírovi, ktorý sa do jej modrých očí dôkladne zvykol prizerať a   všetky ich možné zmeny a stupne ohňa poznal ako po notách, teraz   akési sitko pozoroval v zorniciach.
    </tei:p>
    <tei:p>
     Vidieť — vidíme veľa; načo a prečo, to málo vieme. Tak málo   vyskúmaš príčinu, prečo a načo bolo dnes dievča toho a včera takého   rozmaru. Hlbinu mora skorej prenikneš než ženskú myseľ. Nepýtal sa   preto ani on na príčinu svojho pozorovania, lež úslužnou poklonou   pojal Gizelinu ruku a pritisol vrelo k ústam raz, dva razy. A tá ruka   bola taká biela, taká mäkká, opakoval teda ešte a ešte; koľko ráz, to   ani počítať nechceme. Aby to s tým väčším citom a bez roztržitosti a   s väčšou pobožnosťou vykonať mohol, zatvoril oči. Ale keď konečne   predsa otvoril pekné, čierne, dlho rezané oči — nevidel na jej prste   pri vere daný prsteň.
    </tei:p>
    <tei:p>
     „Gizela, kdeže je prsteň?” pýta sa zadivený Tihamír.
    </tei:p>
    <tei:p>
     „Neznám,” odvetí rozpačite Gizela; „musel mi ho dakto   ukradnúť.”
    </tei:p>
    <tei:p>
     „Ale z prsta,” ukáže prstom na čelo Tihamír, „z prsta! — Odpusť,   to je nezmysel!”
    </tei:p>
    <tei:p>
     „Oho, prosím kus viacej zdvorilosti,” zakrúti ústami Gizela;   „dakde ostal ležať, nuž…”
    </tei:p>
    <tei:p>
     „Nuž ho straka odniesla,” skočí jej Tihamír do reči.
    </tei:p>
    <tei:p>
     „Inší byť nemohol mimo domácich sluhov.”
    </tei:p>
    <tei:p>
     „Aha, teda preto tak rumádzgala Dora,” poznamená Tihamír.
    </tei:p>
    <tei:p>
     „Ale sa nechce priznať. A kmínov okolo seba trpieť nemôžeme,”   doloží Gizela.
    </tei:p>
    <tei:p>
     Tihamírovo čelo sa zmraští. „Keď nemáš presvedčenie, nuž to hriech   vernosť dakoho upodozrievať.”
    </tei:p>
    <tei:p>
     „Múdry pán, keby sme mali presvedčenie, tak by nám, pravda,   zbytočné bolo upodozrievanie.”
    </tei:p>
    <tei:p>
     „No, akokoľvek, ľúba Gizela, ale také veci bárskde nechať ležať je   — nemúdre. Znak lásky zašantročiť neznamená šetrnosť a   opatrnosť.”
    </tei:p>
    <tei:p>
     „Ľúby Tihamír, nepýtam, nežiadam ja od teba upozornenia.”
    </tei:p>
    <tei:p>
     „Neporiadna ženská pozbavuje sa hlavnej podmienky opatrnej   gazdinej.”
    </tei:p>
    <tei:p>
     „Ten chlap, čo už za mládenectva šomre, podáva istú podmienku   budúceho tyrana,” odsekla patelátovým hláskom zapýrená Gizela.
    </tei:p>
    <tei:p>
     Tihamír zaškúlil škaredo na ňu a videl — že je ona i v hneve   predsa krásna.
    </tei:p>
    <tei:p>
     Ostré narážky hrozili prejsť do nemilých výčitiek, ak nie do zvady   a vypovedania vojny. Ale v pravý čas vstúpil do chyže anjel pokoja,   malý Julko, s radostným heslom: „Aby sa páčilo k obedu!”
    </tei:p>
    <tei:p>
     Julko sa príchodu Tihamírovmu zo srdca tešil, lebo i jeho srdce   ležalo v blízkosti žalúdka. Ihneď pritúlil a zavesil sa hosťovi na   rameno, drobčiac popri ňom do jedálne. Vec sa takto mala: Julko sa v   kuchyni presvedčil o tom, že hosťovi kvôli akési neobyčajné,   pravdaže, nie každodenné jedlá pripravujú. A tak teda jeho pohostinná   radosť mala trochu i bočný materiálny smer.
    </tei:p>
    <tei:p>
     Hádka mladých ľudí zamĺkla, ale zato so spusteným nosom, ako dvaja   moriaci, opravdiví bismoriaci #POZ#50;(lat.) Dvojnásobní moriaci.   (Súčasne slovná hra: bismoriak — Bismarck.)#-POZ#, kráčali k   stolu.
    </tei:p>
    <tei:p>
     Sadli okolo stola. Rodičia zhovorčiví, zvlášte otec snažil sa byť   dobrého rozmaru. Mládež sa fúkala — no ale tá sa poharká, aby mala   príčinu k zmiereniu. Gizela píše vidličkou po tanieri, Tihamír číta,   šúľajúc prstami chlieb, číta muchy na povale. Zavše vzdychol on,   zavše vzdychla ona.
    </tei:p>
    <tei:p>
     „Blázniví zaľúbenci, prestaňte sa smoliť! Počkajte, len nech prídu   žaby, koniec sentimentálnosti,” pomyslí si čeľadný otec, šúcha dlane,   usmievajúc sa pod bajúz. A vskutku — prišli vyprážané žaby, jeho milá   lahôdka. Prívetivá domová pani vyrúti hneď pol tucta úbohých, drieku   pozbavených žiab na tanier nadurdeného Tihamíra. On mechanicky pichne   vidličkou do močiarneho obyvateľa, zapleteného nohami po turecky, a   strčí mu hnáty medzi zuby. Ale ďasa! Zuby mal síce krásne ako žabica,   silné ako stupy, ale nedajbože žabu pohrýzť. Nemalo to ani mäsa, ani   kostí; omáľať, krútiť, žuvať to mohol, ako chcel, prehltnúť to koniec   koncov nemohol. Ba keď sa pri nezdarenom ďalšom pokuse počal   kapricovať a ju násilne do žalúdka vtrepať sa rozohnal, mal sa zájsť,   a žaba celá, ani ten salamander na ohni, neporušená musela von. Počas   tejto hrdelnej práce svojho zaťa oddal sa do vyžiadanej lahôdky i   domový pán. No ten chudák sa príliš ponáhľal a len úderom veľkou   varechou po chrbte — ktorý mu ešte dosť zavčasu, ako v takých   prípadoch domáci liek, opatrná pani prilepila — vrátila sa žaba a   zachovaný bol pánovi dych. Oči mu už stáli dupkom.
    </tei:p>
    <tei:p>
     Všetci stolujúci dali sa teraz do prísneho rozoberania záhadnej   otázky, k čomu — cieľom dôkladnejšieho vyšetrenia — bola povolaná   pred súd i rozžialená Dorka. Stála tu sťa Johanna, panna z   Orleansu.
    </tei:p>
    <tei:p>
     Čudne veru sa vec vysvetlila, divný bol výsledok vyšetrovania.   Dorke sa pred slzavými očami menilo, videla len ako cez sito, a tu   nešťastnou náhodou miesto žiab pochytila a vrhla do roztrepaných   vajcových žĺtkov, pováľala po rožkových omrvinkách a tak konečne   hodila do horúcej masti a vypražila — takrečené papilotne, bavlnou a   drôtom plnené remenné šúľky, okolo ktorých si Gizela vlasy okrúcala,   aby sa stali kučeravými.
    </tei:p>
    <tei:p>
     Kým zo strany pána Plešku a Tihamíra trvalo striedavé odpľúvanie,   zo strany panej nasledovala hrmavica, na čo nešťastná Dorka   odpovedala slzovým lejakom.
    </tei:p>
    <tei:p>
     Tihamíra i Plešku škrabalo v hrtane. A tohoto posledného bolel i   chrbát, lebo jeho útlocitná rebrinka, dokonale použijúc vhodnú   príležitosť, prilepila mu varechou nezábudku.
    </tei:p>
    <tei:p>
     Tihamír myslel na ohnivý sen.
    </tei:p>
    <tei:p>
     Sklamaná nádej žabacej hostiny a nadobudnutý buchnát zotrel ružový   nádych pána otcovho rozmaru. Nie div, že sa rozhovor zase dotkol   strateného prsteňa. Besedovanie stalo sa živým, všetci brali na ňom   účasť a nadobúdalo čím diaľ tým viac pichľavosti.
    </tei:p>
    <tei:p>
     Tihamírom opakovane pripomenutá poznámka, že z neopatrnej ženskej   dobrá hospodárka stať sa nemôže, rozbabralo celú rodinu, najmä otca,   a keby nebol mal na zreteli zvyk dobrej spoločnosti a pravidlá   pohostinstva, bol by býval vstave zväzok s Tihamírom naskutku   pretrhnúť. Ale tento musel sa premáhať, aby pichľavú spoločnosť   dúškom neopustil.
    </tei:p>
    <tei:p>
     Takto stáli veci, keď Dorka — druhý to anjel, anjel trúchliaci —   práve dobehla s pečeným kapúnom. Príjemný zápach a škvrčanie masti   ohlušili rozdráždené dohovorky.
    </tei:p>
    <tei:p>
     Medzitým čo Dorka premieňala taniere, vstal pán Pleško, naostril   istou prevahou majstra pitvací nôž a chytil sa do rozoberania   pečienky.
    </tei:p>
    <tei:p>
     Bol v tom chýrny znalec, preto každý pozeral s uznalosťou na jeho   vypočítané, umele vedené pohyby noža. Najprv vylúštil z plecových   záhybov pečienkou a zúzikom pod pazuchami obťažené krídla, zatým   nasledovali bônce a ďalej stínanie hlavy. Ako tak v práci smelým   machom odvrchu dolu oddelí prsnú kosť od chrbtovej, zablysne sa tam,   kde býva umiestený majorán — zlatý, diamantom opatrený prsteň. Všetci   sa zodvihnú, vyvalia oči na neobyčajný zjav.
    </tei:p>
    <tei:p>
     „Prsteň Gizelin!” vykríkne pán otec, s vážnou tvárou vytiahne ho   vidličkou a strčí Gizele ešte horúci na prst.
    </tei:p>
    <tei:p>
     Tihamír bol ohromený. Videl Boskovo chytráctvo, videl Hermanove   čarodejstvá, videl fígle všakových šaškárov, ale stratený prsteň pod   kapúnovým trtáčom, to nie, to ešte nevidel. Už začal veriť, že   ukradnutý prsteň podhodila nastrašená Dorka.
    </tei:p>
    <tei:p>
     No ale vec sa vysvetlila, keď mu pani svokra začala hlavu bez   mydla umývať.
    </tei:p>
    <tei:p>
     Dobre poskladanou rečou, tekúcou výrečnosťou — cnosť to, ktorou   ženské obyčajne dobre vládzu — urodzená dcérina maminka, tak a tak,   takto a takto začala Tihamírovi dohovárať do duše, ako náramne sa   mýlil, keď čo len na okamih pochyboval o hospodárskom povolaní a   schopnostiach Gizelkiných: no predsa tento pečený kapún je živým   svedkom, že ona má tak vôľu ako i povolanie na vedenie hospodárstva.   A s pátosom doložila rozbabraná maminka: „A tu, hľa, tento prsteň   stratila pri prehliadke sliepok, a túto prácu predsa koná každá   opatrná gazdiná.”
    </tei:p>
    <tei:p>
     Satisfakcia to bola úplná a Gizelka prijala ju s malým   rumencom.
    </tei:p>
    <tei:p>
     Dorka, ktorej sa na lícach ligotali pásy uschnutých sĺz, ako keď   sa po šaláte slimák plazil, má tiež zadosťučinenie, že sa jej   podrývaná nevinnosť dokázala tak podivným spôsobom.
    </tei:p>
    <tei:p>
     Zahanbený Tihamír pokorne načúval slová múdrosti, ako ľudia,   ktorých bez dáždnika v poli prekvapí hodná leja:načúvajúc mletie   skúsenej panej, privykal tak praxi budúceho stavu manželského.
    </tei:p>
    <tei:p>
     Už sám počal veriť, že Gizeline hospodárske schopnosti krivo   posudzoval; v mysli robil si i výčitky. Ale tu zase čert mu šuškal do   ucha pochybnosť, či dobrá gazdiná i — pri kapúnoch vykonáva spomenutú   prehliadku.
    </tei:p>
    <tei:p>
     Ale tu premôžuc sa, potešil sa tým, že však, keď sa vydá, priučí   sa i tomu.
    </tei:p>
    <tei:p>
     A v nekalenom rozmare ďalej si štrngali k mieru.
    </tei:p>
   </tei:div>
   <tei:div type="chapter">
    <tei:head>
     Múdra rada
    </tei:head>
    <tei:p>
     Na švihlej lodi Tachys plavila sa okrem iných mnohých cestovateľov   krásna a bohatá sirota Matilda. Všetkým cestovateľom sa páčila, ale   pätorí mladí šuhajci zaľúbili sa do nej až po uši.
    </tei:p>
    <tei:p>
     Nemajúc nikoho na tom šírom mori, ku komu by sa mohla utiecť,   obrátila sa, ináč tiež zápalistej látky dievča, k statočnému,   prísnemu zvetralému kapitánovi lode.
    </tei:p>
    <tei:p>
     „Pane, čo tu robiť? Všetci piati ma ľúbia, všetkých však nemôžem,   koho teda z nich voliť?”
    </tei:p>
    <tei:p>
     Kapitán už veľa búrok prešiel, vyhol už veľa smrtonosným zápoliam,   prebŕdol cez končité klisúry, ale táto otázka väčšmi ho pomútila ako   všetky tamtie prekážky.
    </tei:p>
    <tei:p>
     Hľadel na dievča, akoby mu zrazu ľadový balvan Baffinbajský pred   nosom bol zastal.
    </tei:p>
    <tei:p>
     „Viete čo, slečna? Tak akoby náhodou pri dobrej príležitosti   padnite z paluby do mora. Ja budem mať starosť, že sa vám nestane   nič. Uvidíte, čo si počnú vaši dvoritelia.”
    </tei:p>
    <tei:p>
     Dobre. Ticho bolo, pekne bolo a vodná hladina bola hladká.
    </tei:p>
    <tei:p>
     Matilda, nešťastná Matilda, stojac na palube, pretiahla svoju   švihlú postavu priďaleko von cez operadlo. Čľump! — už bola tam dolu.   Ale čľump! Za ňou štyria šuhajci, ako žaby do mláky sa metali. Chytrí   mornári nalovili plný člnok mládeže, mokrej ako pudel.
    </tei:p>
    <tei:p>
     Náhle preoblečená Matilda spechá ku kapitánovi.
    </tei:p>
    <tei:p>
     „Pane, koho vziať? Štyria skočili za mnou.”
    </tei:p>
    <tei:p>
     „Toho, čo neskočil,” kapitán pokojne, „ten jediný z nich má   rozum.”
    </tei:p>
    <tei:p>
     Matilda múdru radu skúseného kapitána poslúchla. A dobre tak.
    </tei:p>
   </tei:div>
   <tei:div type="chapter">
    <tei:head>
     Vianoce
    </tei:head>
    <tei:p>
     Vianoce boli už toľko ráz opísané, že veru za zbytočné pokladám k   tomu dačo zo svojej hlavy doložiť.
    </tei:p>
    <tei:p>
     Ale je vec istá, že Vianoce vzbudzujú u nás zvláštne vznešené a   radostné city. Či sa to má pripísať ich sviatočnej povahe, či   nastávajúcemu návratu slnca a prekonaniu dlhých večerov, a či   všetkému tomu spolu a ešte snáď i inému dačomu, neznám. Na mládež   účinkujú nadovšetko makové opekance, betlehem, požehnaný stromček,   prelievanie olova atď.
    </tei:p>
    <tei:p>
     My, ktorí už nedáme za opekance ani fajku tabaku, my, ktorým   vianočný stromček už nerastie, my sa tešíme aspoň rozpomienkou na   prežité časy, na Luciu, Mikuláša, Krampusa, vianočný stromček,   betlehem a všetky ostatné vianočné radosti…
    </tei:p>
    <tei:p>
     My sme boli štyria bratia. Traja sme v banskobystrických školách   vedomosti plným črpákom načierali a ten štvrtý, najstarší, bol   komorským úradníkom pri železnom závode v Moštenici.
    </tei:p>
    <tei:p>
     Náš otec — pánboh mu daj večnú radosť — katolík tvrdý, zachovával   pôsty veľmi prísne. V Štedrý deň dostali sme ráno po tanieriku   špitálskej, to jest zapraženej polievky, a to takej riedkej, že by i   najprísnejší teológ s ňou bol mohol krstiť. A to malo do večera   vystačiť. Na tieto riedke raňajky dostali sme dvaja bratia otcovský   rozkaz hneď a hneď stúpať do Moštenice a najstaršieho brata povolať k   nám na Štedrý večer.
    </tei:p>
    <tei:p>
     A — „Ráno, ráno, ránečko, už vychodí slniečko” — my „valaškou   opásaní a vreckom podopretí”, vybrali sme sa na cestu.
    </tei:p>
    <tei:p>
     V noci predtým slzilo a nato pripadol mráz. Všetky byliny boli   obrastené bielymi fúzmi a klzko bolo krkolomne. Mojej mladej fantázii   predstavoval sa svet ako hnilé, splesnené jablko. — Kráčali sme   rezko, tri kroky napred a dva nazad. Ešte predsa pokrok. Prejdúc   Ľupču, odrazili sme sa pod zámkom, nad kotlárovým domom, chodníkom   cez malú dolinku. Biela Panna Mária, zmeravená, obrátila sa nám   chrbtom. Hradská, mlyn a zápole vyše neho, kde pred päťdesiatimi   rokmi čipkára stínali, ostali vpravo.
    </tei:p>
    <tei:p>
     Ukrátili sme si chodníkom cestu a dobrú štvrťhodinu, stúpajúc po   samých peniažkoch, lenže tie peniažky už vyšli z obehu a skameneli.   Pod nohami nám vŕzgalo, ale nám vŕzgalo i v žalúdkoch. Tie sa nám   opálali ako prázdne kreptúchy#POZ#51;(nem.) Obročnice.#-POZ#, ale v   predtuche bryndzových halušiek znášali sme s pokornou mysľou všetky   neresti…
    </tei:p>
    <tei:p>
     Po trojhodinovej prechádzke dotiahli sme do Moštenice. Už sme reku   tu v prístave egyptských hrncov. Odpľuli sme si. Ale „Stůj, noho”!   Brata už nebolo doma. Dom zamknutý. Búchame, klopeme, voláme, konečne   bľačíme; ale len taká prázdna ozvena ako v našom žalúdku — a viacej   nič. Jedna mimoidúca ženička povedala nám plecom mrdnúc, že náš brat   pred polhodinou sa viezol do Banskej Bystrice. No, tie naše tváre!   Chybili sme sa, keď sme išli chodníkom.
    </tei:p>
    <tei:p>
     Jaj, ale sme sa škrabali! Škrabali i tam, kde nás nehrýzlo; ale   hrýzlo nás, a to najväčšmi pod srdcom. Srdce katolícke, ale žalúdok   pohan. — Opravdivý to lev revúci, hľadajúci, koho by zožral.
    </tei:p>
    <tei:p>
     Čo tu robiť? Pozreli sme sa ešte raz na vráta — a s ovisnutým   nosom vrátili sme sa naspäť.
    </tei:p>
    <tei:p>
     Morení myšlienkami o sklamaných ľudských nádejach ťapkali sme   ďalej podľa taktu, ako nám práve celá Piťova banda v žalúdku trávnice   vyhúdala. Tu sa našim zadiveným očiam zrazu predstavia zázraky   Starého zákona: pred nami stojí ohnivý stĺp, ktorý viedol Židov cez   púšť. Ťaháme sa za ním, a len keď sme sa k nemu už celkom priblížili,   šípili sme, že ten ohnivý stĺp je — šíp. Šípky viseli na ňom, červené   ako koraly.
    </tei:p>
    <tei:p>
     Požiadavka prírody nás nútila, a my pustili sme sa mlčky do   chrúmania. Ani možné nepríjemné následky pichľavého hečepeču nás v   tom nemýlili. A keď sme na pochúťku tam hneď v blízkom susedstve   vtrepali do seba ešte po dve hrste srieňomodrých tŕnok, pohli sme sa   ďalej.
    </tei:p>
    <tei:p>
     Pre ukrátenie chvíle utierali sme si cestou rukávmi ústa.
    </tei:p>
    <tei:p>
     Už bolo pod samý večer, keď sme vypitvaní ako načim došli domov.   Hľadaný brat, brat, s ktorým sme sa tak nešťastne minuli, už pohodlne   sedel za stolom. Matka ako na postriežke čupela pred pecou, vsádzajúc   dnu a vysadzujúc von lopárom koláče. Zápach, vychádzajúci čeľusťami,   znamenite dorážal na naše, priateľskou prívetivosťou mu otvorené   nosové dierky.
    </tei:p>
    <tei:p>
     Slúžka tieto teplé a voňavé poklady odnášala do chyže a ukladala   ich do veľkej starootcovskej truhly. Jej spodok najsamprv vyštrkovala   suchými opekancami, potom obmúrala koldokola steny tvarožníkmi a   lekvárnikmi; do uhlov, ako spojivo, vkladala makovníky. Okrem toho   nahádzaný bol, ako to už pri takých staviskách býva, i všakový iný   staviteľský materiál.
    </tei:p>
    <tei:p>
     Na túto zaujímavú prácu obrátili sme my celú našu pozornosť,   pričom nám slinky cídlikom tiekli. Bol vám to aj klasický súmer!
    </tei:p>
    <tei:p>
     Keď už boli múry po väzbu vytiahnuté a slúžku matka odvolala,   nahovoria ma moji páni bratia, okrem najstaršieho, aby som vraj   chytro skočil do toho pekného kaštieľa.
    </tei:p>
    <tei:p>
     Áno! — No ale, pravda, čert nespí, a to ani na Vianoce.
    </tei:p>
    <tei:p>
     Bez rozvahy vyteperím sa na truhlu a natešený, usmiaty, so slovami   „Hopsa puška, do teplúška” — spustím sa do milého koláčového   kaštieľa.
    </tei:p>
    <tei:p>
     Tresk! — Vrchnák sa spustí, spinok skočí do zámku a — zachlopí   ma.
    </tei:p>
    <tei:p>
     Od strachu stratil som v prvom okamihu koncepty. Tma, dusné   povetrie, zápach, ale nadovšetko horúce koláče odspodku mi ohrievali   vošky, a k tomu mi ešte myseľ zaletela pred hrozivú matkinu tvár. —   Nebesá! — Tu začnem strašne hurtovať. Kričím, jačím; trepem ako   šialený a hádžem sa ako jašterica v ohni.
    </tei:p>
    <tei:p>
     Pánov bratov popadne strach; chcú mi chytro otvoriť — tu nieto   kľúča.
    </tei:p>
    <tei:p>
     V ten čas hýbanie sa stolov ešte nebolo v móde, ale truhla sa   predsa hýbala a motala po chyži ako živá. Zbehnú sa otec, matka,   najstarší brat a slúžka. Tí trepú zvonku, ja trepem zdnuka. Ach, veru   mi tak bolo ako svätému Laurincovi na roštoch. Pekelná horúčosť mi   spodok pripekala, šípky vo mne mohli sa bezpečne uvariť na   lekvár.
    </tei:p>
    <tei:p>
     Počujem čapnúť — nazdal som sa, že to kľúč v zámku, ale horkýže   kľúč — boli to obratné dva oflinky, ktoré sa mojim na smrť   preľaknutým pánom bratom dostali od našej dobrej matky na odmenu.
    </tei:p>
    <tei:p>
     Naveľa—naveľa a po dlhých trapiech, keď som na lekvárnikoch už   takmer dušu vypustil, našli kľúč a otvorili truhlu, z ktorej som   vystúpil, vyzváraný ako Venuša z mora.
    </tei:p>
    <tei:p>
     Ale ako som vyzeral? Bolaže by to za fotografia! Okolo krku držal   ma objatý tvarožník, po nohaviciach a po lajblíku na prst lekváru, na   tom nalepené opekance. Vyzeral som ako v najväčších sypaniciach. Tvár   som mal obsypanú makom a na nose mi sedeli tri hrozienka.
    </tei:p>
    <tei:p>
     Ako ma v tejto podobe videli vyťahovať sa von z truhly, preľakli   sa všetci ako pred čertom. Slúžka sa zreteľne prežehnávala. Môj   lekvárový zovňajšok bol môj pas, môj salvus conductus#POZ#52;(lat.)   Ochranný list#-POZ#; netrúfal sa ma nikto dotknúť. A s tým kráľovským   heslom „Quis audet extendere manum contra sanguinem regalis   prosapiei” (po slovensky: Kto sa opováži ruku pozdvihnúť proti krvi   kráľovského potomstva), prešiel som hrdý a nedotknutý popod matkine,   k bubnovaniu po mojom chrbte nachystané päste.
    </tei:p>
    <tei:p>
     Staratil som sa v bočnej izbe za dverami. Moji dvaja sprisahanci   za mnou, i jeden i druhý s pirohom na tvári, ale bez lekváru a bez   tvarohu, len tak, ako im práve matka na cestu namazala suchou   rukou.
    </tei:p>
    <tei:p>
     Po toľkých trapiech nasledovalo lízanie, ratujúc z koristi, čo sa   ratovať dalo. Starostliví bratia mi lekvár z puliderov zoškrabovali,   kým som sa ja častoval tým, čo som na krku a nose vyniesol. — No, či   to nie sladké rozpomienky?
    </tei:p>
   </tei:div>
   <tei:div type="chapter">
    <tei:head>
     Po siedme: Nepokradneš!
    </tei:head>
    <tei:p>
     Tak mu treba, maškrtníkovi!
    </tei:p>
    <tei:p>
     Obývali sme domček za mestom. Pri dome rozliehala sa priestranná,   ovocným stromovím hodne vysadená záhrada. To bol môj svet. V lete som   sa škrabal po stromoch, v zime som sa sánkoval a kĺzal; to bola vtedy   naša gymnastika, v škole sme jej ešte nemali, len keď sme sa tu i tu,   tak ex privata diligentia medzi sebou dokonale vyvaľkali.
    </tei:p>
    <tei:p>
     Detí nás bolo, a s tým i rodičovskej starosti, dosť, o čo som ja   však málo dbal, žijúc nedbale ako vrabec v humne. Starostlivá matka,   podobná výtoky znášavším myšiam, nakopila z jesene potravné zásoby   pre nás žráčikov — ako nás láskavo nazývať ráčila — väčším dielom z   veľkej záhrady. Poschovávala ich do skríň, bdejúc nad tými pokladmi   ako uhorskí strážnici nad klenotmi svätého Štefana kráľa so   slovenským nápisom.
    </tei:p>
    <tei:p>
     Vo dvore stála miestnosť, takrečená voziareň. Táto voziareň bola   skladom potravných látok. Na jednom boku stáli „štoky” s hrachom,   šošovicou, gerštňou, bôbom; na druhom boku stáli priečiny s   lahôdkami: sušené slivy, plnené mandolami a bez mandôl, lieskovce,   vlašské orechy, hruškové a jablčné sušienky, sušené čerešne a višne.   Mimo toho stál jeden sud s lekvárom a druhý s múkou, oba pokryté   ľahkými drevenými vrchnákmi.
    </tei:p>
    <tei:p>
     Keď ma matka vystrojeného s vahanom, do týchto tajných zámkom a   záporom opatrených miestností so sebou pojala, tu mi veru pohľadom na   tie slasti života jazyk v slinkách plával a túha po zakázanom ovocí   mi srdcom preletúvala tak, že s Cicerom povedať môžem: „Vidi enim   vidi, et illum hausi dolorem, vel acerbissimum in   vitá…“#POZ#53;(lat.) Videl som totiž, videl, a cítil som ten bôľ,   zaiste najtrpkejší v živote#-POZ# A to preto, že som sa do toho tak   po chuti pustiť nemohol.
    </tei:p>
    <tei:p>
     Čert ma už držal za šticu, šeptajúc mi do ucha. No, práve tak ako   nebožkej Eve, hľa. Jedna myšlienka tvorila druhú, z tej sa vyliahli   idey, tie splodili plány a tie sa stali skutkom „et ex verbo caro   facta est”#POZ#54;(lat.) A slovo sa stalo telom (novozákonný   citát)#-POZ#, a keď nie čaro, nuž tedy vlašské orechy a slivky.
    </tei:p>
    <tei:p>
     Dobrá vec hodná je obetí; keď myšlienka obživne, šuhaj k činu   letí. Tak sa stalo. Nad komorou, čiže voziarňou, ležalo seno, od toho   sena rochdálsko—pionierskou prácou a vytrvanlivosťou vyhĺbil som   „štôlňu” tak dlhú a širokú, aby som pohodlne mohol dosku na povale   odmyknúť. Presvedčiac sa, že je môj podnik vydarený, uložiac dosku na   miesto, vypotený, zaprášený, vytiahol som sa ako jazvec na bruchu z   diery von. Založiac jej ústie senom až na nepoznanie, zišiel som   nádejeplný dolu, tešiac sa netrpezlivo budúcemu dňu.
    </tei:p>
    <tei:p>
     Sny som mal sladké, kúpal som sa v — lekvári. Na druhý deň, keď   matka — pánboh jej daj radosť večnú — pri otvorenom ohnisku s vysoko   vytiahnutými obočiami obed chystajúc, pod bielou rajnicou zásterkou   žiar rozfukovala, pobral som sa do tej mojej „štôlne” fárať, aby som   dáke jarce mohol „vyfedrovať”. Darilo sa. Odmyknúc dosku, spustil som   sa do voziarne. Zlezúc po rázštepoch v kúte opretých, stúpil som na   lekvárový a múčny sud, no a stade na zem pred ovocný súsek. — Keď som   jeden vačok slivami a druhý vlašskými orechmi do rozpuknutia   napeľhal, navrátil som sa zase širší ako dlhší tou istou čiarou nazad   na výšku vyšších vedomých cieľov. Horšie to síce išlo hore ako dolu,   nuž ale predsa len išlo.
    </tei:p>
    <tei:p>
     Celá mnou uctená škola sa mala dobre, ale nadovšetko môj   „šedátor”, toto vtedajšie školské porotníctvo. Kým sa mi darilo,   darilo sa i škole dobre, a keď som dakedy i kus lekváru v škarnicli   doniesol, mala celá trieda papuľu zatrepanú ako kolomažnicu.
    </tei:p>
    <tei:p>
     Ale tak dlho chodí krčah k vode, kým sa nezabije. Konečne bedlivé   oko pani matkino pobadalo, že tie orechy et comp. akosi fatálne v   tých priečinkoch zoschýnajú, čo zapríčinilo v dome veľký ruch.
    </tei:p>
    <tei:p>
     Hľadania, dopytovania, vyšetrovania na všetky strany. Najväčšmi   rozhorlila srdce matkino tá okolnosť, že jedným dňom po prchkom daždi   hrnúca sa voda medzi strechovým žlebom množstvo orechových škrupín na   dvor dolu zviezla. Mimochodom rečeno, žleb na krove bola moja   oficína, kde som pokojne orechy drvil a trovil, nemysliac pritom,   pravda, že takýmto divným spôsobom bude moja privátna pasia zradená.   Nuž ale „nichts ist so fein gesponnen, was nicht käme auf di Sonnen”.   #POZ#55;(nem.) Nič je nie tak jemne upradené, aby neprišlo na   svetlo#-POZ# — In prima linea #POZ#56;(lat.) V prvom rade,   predovšetkým#-POZ# prišla do kriminálneho podozrenia čeľaď. Matka   svoje zdravé pľúca a výtečný rečnícky orgán, navzdor prvému   anglickému peerovi, pol druhej hodiny pustila do pohybu. Darmo sa   slúžky božili, ohrádzali. Vpadnutý barometer v ovocných priečinkoch a   kričiace škrupiny na dvore boli fakty, ktoré nedali sa ničím   odškriepiť. A s vydvihnutým corpus jurisom #POZ#57;(lat.)   Zákonníkom#-POZ#, to jest kutáčom v pravej ruke, vyhrážala sa, že ak   vinného nevyvolajú, že bude prinútená riečicu krútiť. To, prisámjánu,   nebol špás, išlo do živého. A ja pritom všetkom stál som ako svätý   Alojz. Či to nie hrúza…?
    </tei:p>
    <tei:p>
     No ale na takéto veci nemôže sa pánboh dlho dívať. Ja som to sám   cítil, že to už prasknúť musí, a preto som si umienil, raz ešte,   ostatný raz, ale dokonalý atak urobiť na ten nešťastný   „Studentenfutter” #POZ#58;(nem ) Študentská strava#-POZ#.
    </tei:p>
    <tei:p>
     Medzi mojou skromnou toaletou nachodili sa i jedny otcove,   ponosené, mne prisúdené nohavice. Pristrojila ich na moju postavu   matka jednoducho tým, že od spodku z nich asi na dve piade odstrihla.   Ale šírosť a druhé rozmery po tlstom otcovi zostali pôvodné. Vyzeral   som ako Srbín, stratiac sa v nich sťaby myš v prázdnom kostole. K   môjmu dnešnému účelu volil som si tieto nohavice. Opášem sa remeňom,   nohavice strčím za sáry, a poď fárať na raziu…
    </tei:p>
    <tei:p>
     Nepchal som proviant ako obyčajne do vačkov, ale na tento čas   vsýpal som materiál prosto do širokých nohavíc, kde sa — od sár hore   plniac — ozaj hodne napratalo.
    </tei:p>
    <tei:p>
     Ako tak dve tretiny pulidier až po bedrá rozličnou ovocinou boli   naplnené, počuť v zámke kľúčik hrkať. Hu—hú! Krv mi mrzne v žilách,   dych mi sekne. Hlavu vtiahnem medzi plecia, ruky, prsty vystriem do   vetra. Ratuj sa! — Ako mornár po povrazoch švihám hore po rázštepoch.   Vôľa je ľahká, lež telo je ťažké. Strach vraj dodáva sily. — Hm,   možno, ale pomúti i rozum. Vráta sa otvárajú — len ešte okamih — hore   sa — už som v škáre, ale čert… prihrubý som, nemôžem ďalej. Ach,   bože, keby bol nitkou. Samiel, pomáhaj! Vrchná čiastka môjho biedneho   „ja” čnie do raja, od pása dolu bombáľam v horúcom pekle. Na môj   dušu, dešperátne položenie! Visím medzi nebom a zemou, ba radšej   peklom. Napínam sily bez prospechu, trpím mučenie ako Laokoón hadmi   mliaždený, a prečo? Preto, že oriešky a slivky rád vidím, a „Ist denn   Liebe ein Verbrechen?” #POZ#59;(nem.) Čo je láska zločinom?#-POZ# …   Ach, či by bol rád rezignoval na svoje vysoké postavenie.
    </tei:p>
    <tei:p>
     Tak som ja myslel. Inakšie však matka. Netrvalo to dlho, ba veď   ani dlho trvať nemohlo, a s náramným krikom prikvapila rozhorlená   maminka na bojište, posielajúc mi hore všakové vinše, akých som si ja   nikdy naprial. A ja som sa holengal ako srdce prvého zvona na svete,   Ivana Veľkého. Po krátkom rečníckom adagio pochytí maminka rázštep a   začne ráňať. Predmetom toho ráňania, rozumie sa, bol som ja, „Poznať   vraj strom po ovocí”, a prilepila mi pár bastonádov na podošvy snáď v   predtuche, že ony po tridsiatich rokoch budú kráčať po bastonádovej   vlasti. Táto ovácia dotkla sa ma čertovsky nemilo, a pod dobrými   podmienkami bol by i kapituloval. Ale nebolo času. S veľkým chvatom   začala zatým zadnú štvrtku mojej úzkostlivej bytosti polemizovať.   Drvila mi orechy, že hotové jadrá z nohavíc von fŕkali a lekvár v   nich sa rozlieval. A keď ma už s neunavenou pilnosťou na hotový   „Klötzenbrod” #POZ#60;(nem.) Biskupský chlebíček#-POZ# namlátila, a   ja predsa ako hnilá hruška dolu nepadol, chytila sa rozumu a druhého   trojačistého rázštepu — a široké, mnou nevyplnené, na zadnej čiastke   v mnohých záhyboch visiace nohavice do rázštepu zakrútiac a vŕtajúc,   zachytila ma a jedným mykom dolu strhla. Nohavice pod remeňom pukli a   ja ako Jupiter Pluvius #POZ#61;(lat.) Jupiter dážďonosný#-POZ# v   daždi orechoslivkovom letím s veľkým hrmotom dolu, do náručia   matkinho — ach, nie, prelomiac dienca do sudov, jednou nohou do   lekváru a druhou do múky.
    </tei:p>
    <tei:p>
     Servus! — Keď sa víla chce stať neviditeľnou, nuž zaobalí sa do   oblakov. I okolo mňa vyfúkol oblak a moja dobrotivá matka zmizla mi   na štvrťhodinku z očú. A bol by túto dobrotivú náhodu na svoju spásu   upotrebil a uvrzol, ale noha v lekvári ako prikutá; sedel som ako   glezg na lepe.
    </tei:p>
    <tei:p>
     Už, reku, poručeno pánubohu, a to druhé na kostol, ako bude, tak   bude. Keď sa oblak rozišiel a zase sa vyjasnilo, videl som s hrúzou,   že som za ten krátky čas celý ošedivel… od strachu? Nie, od múky. A   divno, ešte i podnes nosím zrejmé toho znaky. Potom pristúpila   Nemesis, moja maminka, a chytiac ma za obe uši, vytiahla ma z omáčky   — len mi tak v hlave pukalo.
    </tei:p>
    <tei:p>
     Potom ma za šticu vyviedla na dvor, ukazujúc čeľadi prstom: „Tu   vidíte čierno na bielom, kto bol kmínom suchého ovocia.” Kázala   čeľadi, aby mi hrachovými palicami múku zo šiat — ktorým som   naturálnym rámom bol — vyklopali, čo títo i s veľkou ochotou   učinili.
    </tei:p>
    <tei:p>
     Nikdy viac som to neurobil — ani neurobím.
    </tei:p>
   </tei:div>
   <tei:div type="chapter">
    <tei:head>
     Tri krále
    </tei:head>
    <tei:p>
     Roku 1862 na Tri krále bola zima trojnásobná. Obloha jasná, len čo   práve zapadlo slnko za končité lesy a už vystrčil mesiac svoj ostrý   rožok spoza kopca. Voda, od spodku mrznúc, kúrila sa dolinou — znak   toho, že od obkľučujúceho ju vzduchu je predsa ešte teplejšia.   Komínový dym vznášal sa rovno do neba ako Ábelova obeť. Kyprý sneh   vŕzgal pod nohami ako hýľ, keď si okolo Vianoc nôtiť započína.
    </tei:p>
    <tei:p>
     Stiahnuc hlavu medzi plecia, vrhol som sa sám do seba a zimou   hnaný krájal som nahnutým temenom ostré povetrie, pričom mi na fúzoch   a brade celé snežníky namrzli.
    </tei:p>
    <tei:p>
     V ústrety blížili sa mi tri osoby. Či to, reku, azda traja králi?   — Prvá kráčala dosť voľne, druhá už z utlačeného chodníka vyhybovala,   tretia, ostatná, hadila sa sem—tam bez určitého smeru.
    </tei:p>
    <tei:p>
     „Hó!” Zastavíme sa. — Prvý bol pán farár s kučmou na hlave, veľkou   sťa riečica; ťažkou vlčúrou na pleciach zakuklený, bol ako bobák a   naobliekaný ako cibuľa. Za ním nasledoval pán rechtor a za tým   kostolník. Vracali sa práve z koledy.
    </tei:p>
    <tei:p>
     Nasledovalo objatie s pánom farárom a priateľský bozk. Ale čujte,   nemohli sme sa rozlúčiť. Brada a fúzy primrzli mi o pána farára. Či   to nie posmech, pri vrelom bozku pomrznúť? Ťaháme sa sem, ťaháme sa   tam, krútime dookola ako kávový mlynček, ale to už raz nešlo bez   pomoci. Obávajúc sa osudu siamskych bratov, volali sme ex profundis   #POZ#62;(lat.) Z hlbín#-POZ# o pomoc. Pristúpili rechtor s   kostolníkom na succurs#POZ#63;(z lat.) Na pomoc#-POZ#. Pľuli si do   dlane, čo — mimochodom rečeno — i na nás začiahlo, a chceli nás — ale   nie na kusy — roztrhať. No nič, na mojich fúzoch si mohol s korčuľami   behať. Ale potom pohnú rozumom a dajú sa do odmrazovania. Dýchajú na   nás z hlbín otrúb — či mám povedať útrob svojich. Hriate pálené   vyvinovalo teplé divy. Para sa valila z nich ako ex faucibus orci   #POZ#64;(lat.) Z pažeráka pekla#-POZ#. Dýchali, fúkali chudiatka na   nás blahodarne, ako ten osol a vôl na to prechladnuté pacholiatko v   jasličkách. Ľady sa pustili — prasklo, a my sme boli rozsobášení. Ja   som letel do jednej, pán farár do druhej priekopy. Chĺpok mojich   fúzov, veľký asi medzi tri prsty, odniesol pán farár na nose.
    </tei:p>
    <tei:p>
     „Nuž, a kamže ste sa rozohnali?” pýta sa ma zas na nohy postavený   pán farár.
    </tei:p>
    <tei:p>
     „Tuto idem, hľa, do K. k Janovi Komovie. Zaviazol mu koštiaľ zo   šunky v hrtane, idem mu ho potisnúť.”
    </tei:p>
    <tei:p>
     „No, tam sa nebudete veľa trápiť, pán doktor, len ten má gágor, a   to dokonale, ako sa svedčí, vypitý. Tým hrtanom vám prejde i poleno,   nie to kus koštiaľa. Nože, po operácii prídite k nám na večeru!”
    </tei:p>
    <tei:p>
     „S dovolením prídem.”
    </tei:p>
    <tei:p>
     Podali sme si ruky, ale sme sa nebozkali — ako sa od tých čias v   zime nikdy nebozkávam — a každý šiel po svojom.
    </tei:p>
    <tei:p>
     Asi na jedno strelenie ďalej vŕzgajú volmi ťahané zvlače.
    </tei:p>
    <tei:p>
     Na nich sedia okrem paholka štyria miništranti v širočizných   klobúkoch, bielych košeliach, s červeným golierom okolo krku a v   červených, po kolená krátkych kamžiach. Dlhé, v bielych chološniach a   krpcami zaodiate nohy bombáľami im zvoľna dolu. Títo štyria anjelikov   predstavujúci kamasi mohli mať dovedna asi sto rokov.
    </tei:p>
    <tei:p>
     Jeden z nich držal turribulum #POZ#65;(lat.) Kadidelnicu#-POZ# s   ohňom, druhý fúkal doň, tí ostatní dvaja, ohrievajúc si ruky,   zapekali si v ňom fajky. Kotlík so zamrznutou vodou a aspergesom   #POZ#66;(lat.) Kropenicou#-POZ# stál v pozadí. Nebesá! Bola to zima,   keď už i sami anjelici mrzli. A na samom zadku doštenáka umiestený   bol plný velikánsky, pevne a opatrne zaviazaný mech.
    </tei:p>
    <tei:p>
     Za zvlačami skučal kŕdeľ psov rozličného kalibru a pochádzajúci   snáď z troch chotárov. Netušil som, čo tento potravný spolok tak   pilne sánky nasleduje. A hoci už mrkalo, predsa bolo mi nápadné, že   akonáhle sa jeden z tých havkáčov k osudnému mechu dostal, cvalom   uháňal od cesty do snehu a videlo sa mi, akoby každý cigaru, či dačo   tomu podobné, v pysku niesol, pričom natešený, hlavu hore držiac,   prívetive krútil chvostíkom.
    </tei:p>
    <tei:p>
     Príduc k Janovi Komovie, našiel som ho pod pecou horeznak ležať.   Papuľu mal otvorenú, že som mu pohodlne krumple v žalúdku mohol   počítať. Z jedného boku mu brat brezovým lúčivom svietil, z druhej   strany mu stará baba kutáčom v hrtane rýpala. Pán farár mal pravdu,   lebo hrtan mal vymolený ako rezňu. Keď som mu pár ráz svojím ramárom   zavážil, čľup, prepadol sa koštiaľ ta pomedzi krumple. Vytrúsil nato   sklenku tej fľúdrovice a bol pokoj.
    </tei:p>
    <tei:p>
     Pán farár ma čakal. Rechtor klipkajúc očami kľuckal. Kostolník pod   teplými kachľami sediac pílil dosky, len nos sa mu svietil ako hnilé   drevo.
    </tei:p>
    <tei:p>
     Došli miništranti. Pán farár volá von dvermi:
    </tei:p>
    <tei:p>
     „Dzurou!”
    </tei:p>
    <tei:p>
     „Hou!”
    </tei:p>
    <tei:p>
     „Ej, čiže hrubo rozprávaš. — Donesže dnu to vrece s koledou!”
    </tei:p>
    <tei:p>
     Vstúpi do izby veľká, v kamži vyrastená rázga s kučeravými vlasmi   ani tá borievka. V pravej ruke držal voľačo, podobné maršalskej   palici, cez ľavé rameno mal prehodený prázdny mech.
    </tei:p>
    <tei:p>
     „Dzuro, kde máš klobásy a jaternice?”
    </tei:p>
    <tei:p>
     „Prosím, vašu milosť, neráčte sa pohoršiť, ale tie pevne psy   pojedli. Vyhrýzli do mechu dieru, aha, koľká, je,” podá pánu farárovi   vrece, „len táto jedinká jedna jaternica ostala ako sirôtka opustená   na zvlačiach ležať.” S tým pánu farárovi podá zamrznuté jelito.
    </tei:p>
    <tei:p>
     Ahá, už som si vedel psie kmotrovstvo vysvetliť.
    </tei:p>
    <tei:p>
     Čierne mračná zatiahli pána farárovu tvár, v očiach sa mu   blýskalo, predzvestujúc hrmavicu, len aby, reku, neudrelo. — Šmarí   vrece do kúta, potom zdvihne ruku s jaternicou do výšky ako Jupiter   fulminans #POZ#67;(lat.) Jupiter hromovník#-POZ#, alebo náš pri   Hájnikoch vykopaný Perún, a tresk!
    </tei:p>
    <tei:p>
     Ďuro sa pokorne až k zemi uhne a jelito myk kostolníka po nose.   Zakričí a nevediac, čo sa robí, letí s nosom, zapuchnutým ako   Tranosciov kancionál, von dvermi.
    </tei:p>
    <tei:p>
     Jakub, keď sa z príjemného sna prebudil, polial poduškový kameň   olejom, chudák kostolník to urobil krvavou polievkou. S kostolníkom   zmizol i Ďuro.
    </tei:p>
    <tei:p>
     Keď sa zase pána farárova krv upokojila, oddal ako posekáň   zamrznutú jaternicu Tereze, aby aspoň posledného mohykána   upražila.
    </tei:p>
    <tei:p>
     Medzitým rechtor, sediac na kostolnej kase a bubnujúc prstami   marš, očakával trpezlivo večeru, a ju i vyčkal. Pán farár ma vľúdne   ponúka akousi hydinou. Ale pohľad na ňu nebol bárs vábivý. Farba jej   bola načernastá, zle viksovanej čižme podobná, zápach nechutný.   Obzerajúc ju nedôverivým okom, ponúkaný pánom farárom, pustím sa   konečne ale ostýchavo do nej. Rástla mi v ústach ako tlačená špongia,   omáľal som ju dlho, kým sa dolu šmykla.
    </tei:p>
    <tei:p>
     „Ale, povedzte mi, pán farár môj láskavý, čo je to za zvera. Dáko   sa mi vzpiera.”
    </tei:p>
    <tei:p>
     „Ach, vzácny hosť, vzácna úcta.”
    </tei:p>
    <tei:p>
     Kaplán Ondrej, známa to škriepna Dora, odvetí:
    </tei:p>
    <tei:p>
     „To je chriašteľ, pán doktor, dneska som ho zastrelil.”
    </tei:p>
    <tei:p>
     „Čo, že chriašteľ? Ale, čože myslíte, pán kaplán, veď chriašteľov   v zime nestrieľajú. Akonáhle trávy skosia, hneď sa poberajú svetom,   ta, kde loj kopú.”
    </tei:p>
    <tei:p>
     „No, keď vám povedám, chriašteľ — na vŕbe som ho zastrelil pri   mlyne.”
    </tei:p>
    <tei:p>
     „Lenže chriašteľ nesedáva na strome, ale behá v tráve.”
    </tei:p>
    <tei:p>
     „Bol pekný čierny s dlhým chvostom.”
    </tei:p>
    <tei:p>
     „No to veru ešte s dlhým chvostom, a chriašteľ. Hm, hm, to by   bolo!”
    </tei:p>
    <tei:p>
     „A prečo nie,” povie pán farár, „ani ľudia nemajú rovné veľké   nosy, prečo by to s chvostmi u chriašteľov nemohlo byť?”
    </tei:p>
    <tei:p>
     Na svedectvo donesie kaplán krídlo a chvost z domnelého chriašteľa   a preukázal sa byť opravdivým — havranom.
    </tei:p>
    <tei:p>
     „Ahá, veru ľahko,” doloží pán farár, „včera, hľaďteže, práve   mlynárovi žriebä Cigáni zvliekli. No nerobte si nič z toho, človek   nevie, z čoho stučnie.”
    </tei:p>
    <tei:p>
     Povedá sa, že poľovníci to, čo strieľajú, neradi jedia, i pán   kaplán sa svojho chriašteľa nedotkol, ale tým tuhšie rúbal do   jaternice, naťahujúc ju ako mlynský pyteľ.
    </tei:p>
    <tei:p>
     Zrazu sa vystrie, otvoriac ústa dokorán, tvár mu osinie, len   toľko, že ho neudusí. Zabehlo mu. Ale čo?
    </tei:p>
    <tei:p>
     Ja mu chcem pomôcť ramárom, ale vrtký pán farár mal už liek, a to   bol — svietnik; búši ho ním dva razy do chrbta, a zastavený dych sa   vrátil. Z hrtana mu vyfrkne akousi zlou náhodou do jelitovej plneniny   primiešaný — náprstok!
    </tei:p>
    <tei:p>
     Nuž, tento bol zratovaný, ale keď buchnutím svieca odfrkla,   použijúc tmu, hanblivý ináč rechtor, kým nezapálili sviecu, si   dokonale hrtan prelieval. Až ti tu náhlosťou hnaný — lebo nulla   avaritia bona nisi temporis #POZ#68;(lat.) Nijaká chamtivosť nie je   dobrá, ak sa nedeje v pravý čas#-POZ# — pochytí pohár s tuhým, doma   robeným octom, a na dúšok mu bol pod srdcom.
    </tei:p>
    <tei:p>
     Keď Tereza sviecu doniesla, už behal chudák ozaj so slzavými očami   a kyslou tvárou po izbe volajúc: „Jaj, dieru mi vypálili do žalúdka,   dieru, dieru, dieru!” Neprišlo to tak ďaleko. Za lyžicu Carbonas   natri #POZ#69;(lat.) Sódy bikarbóny#-POZ# to prekazilo.
    </tei:p>
    <tei:p>
     „Na dobrý úžitok, pán rechtor,” poviem. „Keď ste pána farára o   dobrý ocot pripravili, nezabudniteže naň aspoň s octovou matkou.”
    </tei:p>
   </tei:div>
   <tei:div type="chapter">
    <tei:head>
     Veľkonočná kúpačka
    </tei:head>
    <tei:p>
     Keď už za celých šesť mesiacov Jožko lekárskymi vedami hlavu,   žalúdok však segedínskou tarhoňou a riedkotenkou dolnozemskou   kapustou kŕmil — túžiac po domovine, netrpezlivo čítal deň po dni,   keď už zase na veľkonočné sviatky pôjde navštíviť svojich, svoje   rodinné kraje a voňavé koláče. Už by ich bol nohami kopal tie zdĺhavé   dni, len aby sa rýchlejšie poberali napred. Nuž ale prišli, ej,   prišli tie očakávané sviatky s ich púzalkami, farebnými vajcami a   svätenými kytami.
    </tei:p>
    <tei:p>
     Včuľ sa ľudia parou ženú, už či v podobe parovoza, či parolode,   pričom, pravda, na svojej vlastnej pare veľa usporia. Prirodzene, že   terajšia mládež je oveľa pohodlnejšia ako len asi pred dvadsiatimi   rokmi. A prídu časy, kde každý „cettltroger” #POZ#70;(z nem.)   Roznášač cedúľ, plagátov#-POZ# z dom do domu na rýchlonôžke a   študenti do školy na dákych parných „ainšpeneroch” #POZ#71;(nem.)   Drožkách#-POZ# budú fučať.
    </tei:p>
    <tei:p>
     Vtedy, keď sa dej našej rozprávky odohrával, nebolo tých   maznačiek. Ba keby si bol Detvanovi povedal, že sa mu tam popod nos   taká besná zapekačka bude motať a smradiť, bol by ťa osekancom   ovalil. Nuž tak. A teraz? Píska mu dolinou parostroj, hoci sa valach   do gruntu srdca hanbí.
    </tei:p>
    <tei:p>
     Oprúc sa teda o svoje vlastné nohy, priviazal sa náš cestovný   Jožko o remennú výsahu, vzal do pravej ruky palicu, do ľavej blahej   pamäti šesť dvadsiatnikov a pustil sa homokovým, Pešť otáčajúcim   Rákošom do širokého sveta. Čo plavcom polnočná hviezda, bol Jožkovi   tvarožník in spe #POZ#72;(lat.) Nádejný#-POZ#, a čo je tvarožníku   cibébna, čiže hrozienko, to bola jeho vznešenou láskou prekypujúcemu   srdiečku spanilá Tinka, už či to Kris— či Leopol— či Ernes— a či veru   Mar— Tinka. To ponechávame každému na vôľu, lebo gusta sú rozličné,   ale Tinka bola raz premilená dušička. To stojí.
    </tei:p>
    <tei:p>
     Keď si na tú Tinku pomyslel, tak mu nohy švargali ako cepy v   štvorke, a pretože vše na ňu myslel, nuž mu brngali ako   Oblidalovičovo mobile perpetuum in spe, čo ešte o poznanie dlhšie   trvať má ako meno vynálezcovo. Keď nevystačil deň, pripriadol si noc,   a pätnásť míľ prebŕdol bez úrazu a dobrodružstva, ani ho zbojníci   nenapadli, ani ho býk nenaháňal, a tak s pár nadobudnutými   pľuzgierikmi na nohách, ale bez podošiev, ktoré vo zvolenskom blate   ponechal potomným archeológom s heslom „Amice care #POZ#73;(lat.)   Milý priateľ#-POZ#, keď nemám podošiev, prídem na sáre”, vrazil do   náručia čakajúceho brata.
    </tei:p>
    <tei:p>
     A tu mu voľno, tu mu bolo sladko, akoby sa v tokajčine kúpal.   Nemci však povedajú: „Thut man sich den Magen laben, will das   Herzchen auch was haben.” #POZ#74;(nem.) Ak sa chce žalúdok   občerstviť, chce mať niečo aj srdiečko#-POZ# A v tom pravdu majú. I   Jožko pri žalúdku nezabudol ani na srdce, čo mu tým ľahšie padlo, že   srdce blízo žalúdka leží, a povedá sa celkom dôsledne: „Tak ťa rád   mám, že by som ťa hneď zožral.” Gustióznym predmetom jeho lačného   srdca bola, ako nám všetkým vedomo, jeho Tinka — plný, zdravý,   okrúhly ako jabĺčko červený hryz. Okrem jedenia a spania celý čas   trávil v spoločnosti svojej Tinky.
    </tei:p>
    <tei:p>
     Keď musíš drevo štiepať alebo si pri anatómii hlavu lámať, to sa   ti ten čas vlečie, akoby v počnách chodil — v spoločnosti Tinkinej   letí ako okrídlený.
    </tei:p>
    <tei:p>
     Tak, hľa, pripálil i čas kúpačky.
    </tei:p>
    <tei:p>
     Natešený Jožko už dňom predtým nachystal kúpacej látky. Voňavú   kolínsku namiešal s horkomandľovou vodkou do sklenky, zapustenej   čiernou farbou, aby vlastnosti na svetle nezmenila, a uložil do   armary napohotove. Chudák Jožko nesníval, že tam so skleničkou   zloprajný čert čupí.
    </tei:p>
    <tei:p>
     Svitol deň, keď sa podľa udania svätého písma Nového zákona   krajšia polovica vyznavačov Kristovho učenia má vodou oblievať a   prútmi karhať. Čo sa obyčajne tak deje, že sa prvá časť tým bez   čepca, druhá však tým pod čepcom na večitú pamiatku štebotavosti za   údel dostáva. So svitnutím dňa svitlo i Jožkovi pod klobúkom.   Vykefoval sa, vyklepal, vymastil podstať svojej bytnosti šuviksom,   vrcholec však pomádou, až sa svietil ako dobre vymastené halušky. A   tak spokojný so skúškou pred zrkadlom, i sám so sebou, strčiac čiernu   sklenku do kabáta, viac tancom ako krokom mrvil ku svojej Tinke.   Srdce mu radosťou skákalo ako žaba v mláke. Aby prekvapenie bolo   väčšie, rozhodol sa svoju holubicu čakať v dupľovaných dverách.   Pritiahol teda za sebou vonkajšie dvere a čušal potme.
    </tei:p>
    <tei:p>
     Tinka bývala s tetkou Trápelkou. Táto tetka nelíšila sa ničím   zvláštnym od druhých tetiek, bola ako mnohé druhé kanonického veku, z   pokušenia svetského vylúčená. Znalci starožitností povedali, že bola   vraj kedysi pekná, ona zase čisto, hanblivým úsmevom spomínala, že   mala pytačov na každý prst päť, ale všetkých zo zásady a opovrženia   stavu manželského odpudila atď. No my jej vďačne i to z púhej   šetrnosti oproti peknému pohlaviu budeme veriť, otobôž, že to i tak   našej rozprávke ani mak nezaškodí. Vzrastu bola vysokého, tukom   neobťaženého — ako vidlička. Nos sa klonil v priateľskej sympatii k   brade, skvela sa bradavička a na tej bradavičke krúžili sa   svetochýrne tri vlasy bismarskej plešiny.
    </tei:p>
    <tei:p>
     Čuť kroky. Napnutý Jožko stojí hotový so sklenkou na postriežke.   Odchýlia sa dvere a čľup! čľup! — fŕka obsah čiernej sklenky. Vtom   počuť prenikavý výkrik a plesnutie dvier. Jožko, spokojný s   výsledkom, beží vonkajšími dverami preč.
    </tei:p>
    <tei:p>
     O hodinu pribehne slúžka, aby sa mladému pánovi ale naskutku   páčilo ísť k pani tetke Trápelke. „Ahá!” pomyslí si usmiechaný Jožko   a ponáhľa sa po farebné vajcia. Tinka mu ide v ústrety do prednej   izby.
    </tei:p>
    <tei:p>
     „Nuž, Tinka, akože poslúžilo?” pýta sa natešený Jožko.
    </tei:p>
    <tei:p>
     „Ach, Pepko, tetka nám leží v petečnách#POZ#75;(z maď.)   Osýpkach.#-POZ#,” povie fikajúc Tinka; chytí Jožka za ruku a ťahá za   sebou do zadnej izby.
    </tei:p>
    <tei:p>
     „Ba kýho čerta!” povie zadivene za ňou drobčiaci Jožko.
    </tei:p>
    <tei:p>
     Tetka Trápelka leží, stonajúc nešeredne, až po bradu veličiznou   kadrilirovanou #POZ#76;(franc.) Štvorčekovou (dosl.   štvorylkovanou)#-POZ# perinou zakrytá… v tvárí čiernymi bodkami   posiata.
    </tei:p>
    <tei:p>
     „Ach, bože—prebože, už som sa ja stvora raz pod nešťastnou   planétou zrodila! Koniec života sa mi blíži, smrť mi na jazyku sedí —   ach beda, neopúšťajte moju sirôtku Tinku!” Vystrčí spod periny, od   Kráľovej hole máločo menšej, od lônika chudšie tri prsty — Jožkovi do   hrsti, aby jej pulz omakal.
    </tei:p>
    <tei:p>
     „Ale, prepánajána, čože sa vám stalo?” povie on.
    </tei:p>
    <tei:p>
     „Ach, voľáky oplan ma asi pred hodinou — jaj, zle je — asi pred   hodinou tamto vo dverách oblial, snáď jedom, na čo som sa tak   naľakala, že sa mi čosi—kamsi petéčne po tvári vyhodili. Už som tri   findže #POZ#77;(maď.) Hrnčeky#-POZ# bazového kvetu s čistcom vypila,   ale petéčne sa netratia, ach!”
    </tei:p>
    <tei:p>
     Jožkovo čelo sa zmraštilo, krídla nosové mu hrali ako chrústovi,   keď je na odletku, tvár celá sa mu roztiahla, ako keď nazrie do   octovej fľaše. Vytiahne z vačku biely ručník, zamočí ho do vody a   potom trie čierne špľachy, ktoré pod ním miznú ako čert pred   krížom.
    </tei:p>
    <tei:p>
     „Neráčte sa strachovať, tu, hľa, ako vidíte, to nie sú   petéčne.”
    </tei:p>
    <tei:p>
     „Nie!?” vykríknu obe. „Nuž, čože je to teda?”
    </tei:p>
    <tei:p>
     „To? — Nuž ma ten oplan černidlom kúpal? Nuž či je to nie   bezbožník naničhodný?”
    </tei:p>
    <tei:p>
     „Veru oplan, bezbožník,” dosvedčuje v rozpakoch Jožko.
    </tei:p>
    <tei:p>
     „Somár somársky,” dupľuje tetka.
    </tei:p>
    <tei:p>
     „Somár prvej klasy,” dosvedčuje Jožko.
    </tei:p>
    <tei:p>
     „Mamľas neokrôchaný, hneď by mu oči vyškriabala,” a nechtami brngá   po perine strakavá tetka.
    </tei:p>
    <tei:p>
     „Ani by inšie nezaslúžil, nepodarený odkundes,” doloží zas Jožko,   utrúc jej bodku pod nosom, ale tá už nebola z černidla, ale brunastá   z tabakového mokra.
    </tei:p>
    <tei:p>
     Ale dlhšie na tú maškaru mu už nebolo možno pokojne hľadieť, bojac   sa teda, žeby nevybúšil, utekal domov Tinkou vyprevadený až pod   preddomovú hrušku.
    </tei:p>
    <tei:p>
     Prvou robotou doma bolo nazrieť do armáry. Dočerta hrmeného,   čierna sklenka s vodkou, prichystaná na kúpanie, stála tam   neporušená, kdežto pri nej tiež stála sklenka z alizarínového
    </tei:p>
    <tei:p>
     černidla — do dna vyprázdnená. Teraz už videl Jožko, skade petéčne   pochodili.
    </tei:p>
    <tei:p>
     Ostalo to hlbokým tajomstvom, len teraz po dvadsiatich piatich   rokoch, keď už tetka Trápelka je na večnosť pred petéčňami   asekurovaná, rúško pred cteným obecenstvom odhaľujeme.
    </tei:p>
    <tei:p>
     Tinka s Černidlom sú na pokoji.
    </tei:p>
   </tei:div>
   <tei:div type="chapter">
    <tei:head>
     Svadba
    </tei:head>
    <tei:p>
     Pri slovenských svadbách odbývajú sa všakové národné hry.
    </tei:p>
    <tei:p>
     Medzi mnohými inými, ako zvlášť na túto historku vzťahujúcu sa   hru, pripomenúť chcem tú, kde je reč o zabití hrnca alebo kohúta.
    </tei:p>
    <tei:p>
     Kohút sa priviaže na dáke vyvýšené stavisko alebo sa miesto neho   hrniec ta postaví. Uchádzajúcim o vystavenú odmenu sa zaviažu oči. S   papekom v ruke, krútia sa tri—štyri razy dookola a keď sa im pri tom   hlava zakrúti, vrhnú sa s papekom na kohúta a či na hrniec — čo sa im   obyčajne nepodarí, lebo tackajú sa závratne celkom v inú stranu,   máchajúc kyjom do povetria.
    </tei:p>
    <tei:p>
     No, a toto je krátky úvod k mojim dejinám.
    </tei:p>
    <tei:p>
     Bolo to na Michala; môj otec dostal povolanie na svadbu. Môj otec   bol starý, ja mladý a pán — teraz, pravda, som už taký, aký bol vtedy   môj dobrý otec. Otcovi sa nechcelo do R., nuž preniesol tú česť na   moje plecia a žalúdok. Bola regrácia, dobrá chvíľa, a tak padlo mi to   na vôľu.
    </tei:p>
    <tei:p>
     Oddal som sa do vystrájania. Vyrastené pulidery so štrupňami,   vyrastený kabát s vysokým mastným chomútom, sardelnovej farby   rukavice a na krku vysoký, drsný, z konskej srsti pletený obojok   niesol mi zavrznutú hlavu na otáznu svadbu.
    </tei:p>
    <tei:p>
     Bolo jasno, bolo teplo a s veselou mysľou pobral som sa zaprášenou   cestou do obce R.
    </tei:p>
    <tei:p>
     Asi v polovici podlhovastej obce, v úzkej dolinke stál záhradou   obklopený svadobný dom. Ukrytý pod čerešňami nebolo ho ešte vídať,   ale hudbu som už počul. Hoj, veselo, tak rezali, až sa tými čerešňami   hore kúrilo! Bolo to trio tej známej, obľúbenej mičinskej. Second   ťahal: „Jurina, Jurina, nad tebou je slanina.” Bas hučal: „Nak sa ono   zmrkne, čak nám ona sfrkne.” Prím náramne chytro výskal: „Bude ona,   bude ona na Mičinej do dňa!”
    </tei:p>
    <tei:p>
     Komu by snáď táto nôta známou nebola, tomu poslúžim vďačne   vysvetlením. Táto nôta, in praxi et theoria, vznikla na Mičinej.   Cigáni, nemajúc pri svadbe miesta v izbe, sedeli a dudali v kuchyni   na ohnisku; nad hlavou v kochu combáľala sa im slanina. Svoje túžby   ihneď do nôt pokladúc, hudbou si svoje myšlienky telefonovali. A tak,   akú partitúru zahrali, takú aj vyviedli: „Bola ona, bola ona na   Mičinej do dňa.” Škoda — no ale darmo je — že Mozart čo len aspoň z   Môlče nepochodil, on by zaiste tú „Jurinovu túžbu” bol zvečnil.
    </tei:p>
    <tei:p>
     Ale nielen hudbu, lež voňal som už i pečienku, ktorej vôňa,   vykrútiac sa von komínom, dolinou sa na široko—ďaleko rozprestierala.   A tak šiel som rovno za uchom a za nosom.
    </tei:p>
    <tei:p>
     Okolo domu na pažiti v záhrade tmolilo sa mnoho povolaného a   nepovolaného národa všakového kalibru. Z nepovolaných najviac bolo   detí. Bosí chlapci držali si gatky v potrebnom poriadku motúzom,   pretiahnutým cez zuby, alebo nedbalo držali sa im okolo bedier, a   lačné bruchá, podobné pekárskym bochníkom, smelým čelom vyvaľovali sa   na božie svetlo. Strkali sa, naháňali, fľochajúc na všetky strany,   kde by dač pikantného zočiť alebo dákeho kus mrváňa mohli   pochytiť. Jasné slnce odrážalo sa im od blýskavých preťahujúcich sa   sviečočiek pod tupými nošťúrikmi. Dievčatká však s podopretými   bedrami smrkali medzi nimi a krátke kýptiky malých vrkočov vypínali   sa smelo hore do povetria. Tie hlávky s tými chvostíkmi, hľadiac   odzadku, podobali sa celkom ale celkom zimným retkevkám.
    </tei:p>
    <tei:p>
     V snehobielych košeliach, sivých nohaviciach s červenými šnúrami a   podperenými klobúkmi vyfintení mládenci, prekypujúc v žartoch,   búchali päsťami rozpálené dievky po širokých chrbtoch, len tak   dunelo. Keby to človek nebol videl, bol by musel súdiť, že múčne   kysne prášia. A čím väčšie buchnáty, tým väčší smiech, väčší žart, a   čo najpodivnejšie, tým väčšie vyznačenie pre to krásne slabé   pohlavie.
    </tei:p>
    <tei:p>
     V pitvore a izbe sa to miesilo ako bryndza s kapustou. Čo   nestačilo v izbe, drobčilo v pitvore. Z izby valil sa dym, prach a   horúčosť, že sa mi na trakoch olovené pracky topiť začali.
    </tei:p>
    <tei:p>
     Na pitvore mladého pána — ako diplomatického reprezentanta môjho   otca — s veľkou úctou prijali a voviedli ma do svätyne, do komory.   Tam sedeli vyvolení honoratiores, pytač s bukrétou a dva sudy. Ten   väčší fráter s páleným, ten menší s vínom. Starejší, ktorý nad týmto   pokladom dozor viedol, bol jasného rozmaru, tvár sa mu pýrila sťa   Kriváň v januári pri zapadajúcom slnci. On rozmeriaval nápoj medzi   čakateľov; ten nápoj si však hostia museli platiť, výnimku robili   honoratiores — ako všade — ktorí boli častovaní darmo. Hľa! Teda ani   mýto platiť, a víno darmo piť. Čo pán, to pán!
    </tei:p>
    <tei:p>
     „Mladý pánko, nech sa páči,” stlačili ma na novú, pestrými kvetmi   farbenú nevestinu truhlu. Ledva som si ľapol a prach z čižiem   odklepal, privítala ma nevesta a mladý zať, pekné slovenské postavy.   Obaja mali veľmi lipkavé ruky, keď mi ich na uvítanie podali.
    </tei:p>
    <tei:p>
     Pri hostine mali sme veľa polievok a v nich veľa šafranu; dostal   som od neho žltý pysk ani čierny drozd — nuž ale to vraj tak už raz   musí byť, povedala mi moja suseda, mlynárka z T. — Zatým ťahali sa   zaprávania — kyslé, sladké, chlpaté, hladké — ako karavány jedno za   druhým. Už mi mach začal rásť na hlave. Žalúdok som mal tekutinami   zaplavený sťa Segedín a Dunajská paroplavebná spoločnosť mohla si v   ňom agentúru zariadiť. Konečne prišlo pečené prasa a pani Čunderlíčka   — ústami a telom rovnako pohyblivá bytnosť, obsluhovačka okolo stola   a ponúkačka trinástej próby — vzdor môjmu sviatočnému protestu štikla   mi nechtom pravého palca kus prasaciny z vidličky dolu na tanier. A   ten necheť bol dlhý, na štikanie stvorený, humusovým čiernym pásom   značený. Ako mi ten kus pomocou nechta na tanier zosánkovala, zdalo   sa mi, akoby čosi bolo čvrklo za nechtom. No omáčky mi viac nebolo   treba.
    </tei:p>
    <tei:p>
     S nevyhnutným šafranom na žlto obveselené tvarožníky vo spolku s   makovníkom zakončili dlhý a až na otlaky zunovaný obed.
    </tei:p>
    <tei:p>
     K ďalšiemu priebehu polievok nasledoval tanec. Mladý pán bol zase   vyznačený. Šatkový tanec bol ten, čo ma do víru vtiahol. Pri   zdĺhavej, na menuet upomínajúcej hudbe „traláála—trála”, prihojdala   sa ku mne nevesta s rozostretou, už dobre upotrebenou šatkou. Pokloní   sa a prestrie ju predo mnou na zem. Ja som na to hľadel s dosť hlúpou   tvárou, keď som ja to nikdy v quae moribusi#POZ#78;(lat.) „Čo o   mravoch”, v príručke dobrého správania#-POZ# nečítal. To bola pre mňa   astronómia; škrabem sa a obzerám o pomoc. A tu anjel strážca pri   mojom boku, čo mi nechtom štikal pečienku na tanier — Čunderlíčka.   Rýchle a dôkladne poučila a upravila ma k činu.
    </tei:p>
    <tei:p>
     Nuž teda kľakol som na lipkavú šatku, nevesta ma bozkala, len to   tak lusklo, zdvihla ma k sebe a drobčili sme dookola. A skutočne, ten   bozk chutil mi lepšie ako to zaprávanô zo starého kohúta. Tak ma,   opica, vykrútila, že keď som si na miesto stal, tvár mi bola   vyvrátená až na chrbát. S tým ešte vec skončená nebola. Čosi—kamsi   prikvitli s tanierom a ja s tvárou napred prevrátenou, ale ovoľačo   dlhšou, musel som siahnuť do vačku. A mňa chudáka nepriam pripravili   doma na takéto prekvapujúce výjavy.
    </tei:p>
    <tei:p>
     Chcem von na čistô povetria, ale vtom predstúpi predo mňa Katra,   so šatkou! — No, prisámpánu, už je veru dobre. Táto Katra bola   nevestinou tetkou, poctivá síce, ale nad všetok zbytok zrelá panna.   Jej rapavá tvár podobala sa švajčiarskej mape; mala dve veľké, čierne   oči, ale každé šlo svojou cestou. Ináč bola vysokej, silnej,   kostnatej postavy a hlas mala ako tá trúba na viedenskej svetovej   výstave. — Čo robiť? Hja, zdvorilosť káže i to robiť, čo tvrdo padne.   Kľakol som teda pred touto Lomnickou kopou a zažmúriac oči bozkal som   tú moru.
    </tei:p>
    <tei:p>
     Keď som celú procedúru dokonal, prebil som sa ako podstrelený   medveď cez divákov von na dvor…
    </tei:p>
    <tei:p>
     Na klátiku pod čerešňou odfukoval som si od prežitých štrapácií.   Zapálil som si na fajku. Blízo mňa pri stolíku, chrbtom proti dvoru   obrátený, sedel prísažný Čvrling. Pevne držiac v zuboch žltým plechom   obíjanú zapekačku, spokojný sám so sebou, postrebúval boží dar —   hriatu pálenku. Blažené city žiarili mu tvárou. Čas po čase,   neobzerajúc sa po márnom tomto svete, zakrochkal si potíšku popod   nos, ako — nehodno prísažného pripodobniť — ako ošípaná pujšika, keď   ju po chrbte škrabú.
    </tei:p>
    <tei:p>
     Práve som sa zahľadel do tohto tichého živobytia, vyrúti sa s   hulákaním a jasotom hudbou vyprevádzaný veľký domový obsah von na   pažiť.
    </tei:p>
    <tei:p>
     Zase, reku, nový obraz. Vyšli hrniec zabíjať.
    </tei:p>
    <tei:p>
     Oproti Čvrlingovi, ktorý sa ani mak nepohol, postavili na klát   veľký dvojušatý hrniec. Prvá sa chytila do práce Zuzka od Bruchajov.   Dali jej cepy do ruky, zaviedli doprostred pažite a zaviazali jej   oči. Zatým, ohnutá napred, chytila si ľavou rukou pravé ucho, pravou   rukou cepami oprela sa o zem. A tak tri razy ale chytro krútila sa   okolo cepov, potom so zdvihnutým cepom točiac sa ako opitá hnala sa   domnelé k hrncu — ale čerta, kde tá vosvet trepala cepami, celkom   inde. Diváci sa rechtali, zuby škľabili vôkol. Za nezdar musela na   tanier pokutu platiť.
    </tei:p>
    <tei:p>
     A tak sa to opakovalo i pri druhých. Čvrling pritom sedel pevne   ako múry hradné.
    </tei:p>
    <tei:p>
     Tu zjaví sa na bojišti Katra, moja tanečnica. Tu v slobodnom poli   som ešte len videl celú tú ozrutu. Ej, keby táto Katra za Štefana   kráľa bola žila, istotne by ako štvrtý vrch bola vkĺzla do uhorskej   pečate: Tatra, Fatra, Matra a Katra.
    </tei:p>
    <tei:p>
     Chytí cepy do ruky, zaviažu jej rôznomyselné oči a krúti sa okolo   cepov ako kôň v gepli — dlhšie, ako jej bolo načim. Oj, Katra, quae   te dementia#POZ#79;(lat.) Čo za šialenosť ťa zachvátila?#-POZ#, cepy   že si chytila. Vyšvihne ich nad hlavu a točí sa ako loď Tegetthoff na   búrnom mori. Huj, Žižka z Trocnova! Spustí smrtonosný mlatok. — Joj!   Ja chcem práve vykríknuť: „Nebi, nebi, boh na nebi,” — ale už bolo   veru pozde…
    </tei:p>
    <tei:p>
     Chrop! — „Ej, ale hrklo,” zavolá natešená Katra, zdrapiac šatku z   očí.
    </tei:p>
    <tei:p>
     Ale čo vidí! — Čvrlinga pred svojimi nohami ležať. Opravdivý obraz   chýrnej tirolskej Kathariny Maultasch.
    </tei:p>
    <tei:p>
     Chudák Čvrling bol jej pánom kmotrom. Ach, a rezla ho dokonale po   dášku. On, tichá mucha, neprichystaný na tento atentát, podľahol tomu   závažnému argumentum ad hominem#POZ#80;(lat.) Dôkazu na človeka#-POZ#   svojej pani kmotry.
    </tei:p>
    <tei:p>
     Katra vidiac, čo navarila, stratiac koncepty, stratila sa i ona.   Diváci hrnuli sa Čvrlinga kriesiť, čo sa im po tuhom namáhaní pomocou   vody a hriateho podarilo.
    </tei:p>
    <tei:p>
     Medzitým všetečný mladý Matúš Brngáčovie zdvihol cepy, obzerajúc   ich, či sú ťažké, a či na nich nelipne prísažného rozum. Vtom   dobehnuvší chlapi z Čvrlingovej rodiny, vidiac Čvrlinga na zemi   vystretého a Matúša s cepami v rukách, v domnení, že on Čvrlinga   zoťal, bez vyšetrovania, ústneho pojednávania a vypovedania vojny,   vrhli sa na Brngáča a začali ho všetkými príručnými inštrumentmi   rebriť.
    </tei:p>
    <tei:p>
     Ale prispela mu pomocou jeho rodina. Klbko sa väčšilo. A čo by   dlaňou plesol, duneli buchnáty, cvendžali zauchá. Jak, vresk! Chlpy   vlasov, nohy zo stolov a iné podobné maličkosti brngali povetrím ani   chrústy v máji. Tam máš Šipku.
    </tei:p>
    <tei:p>
     S veľkým namáhaním podarilo sa konečne potlčené stránky —   Montecchi a Capuletti — zmierniť; a svadba snula sa obvyklým spôsobom   ďalej. Smiešne, prebitých hláv dosť — ale hrniec ostal nerozbitý.
    </tei:p>
    <tei:p>
     Pred súmrakom pobral som sa domov.
    </tei:p>
    <tei:p>
     Mišo, nevestin brat, doniesol nám ráno zvyčajný pošajdes: hriato,   koláče a studenú prasacinu. Pravé oko mal bielym ručníkom zaviazané.   Odhalím ho, vidím, mal narastené dve hodné bystrické slivy, jednu nad   druhou pod okom, čo mu pri včerajšej šarvátke boli zaštepili. Ako ma   uistil, bola tam hojná úroda tých bystrických. Aj uhorky vraj   napuchli. Chválil sa, že sa včera kapitálne zabávali…
    </tei:p>
    <tei:p>
     „Či vieš, Mišo, čo je to suum cuique#POZ#81;(lat.) Každému, čo mu   patrí#-POZ#?” poviem ja.
    </tei:p>
    <tei:p>
     S hrdým povedomím, že tomu rozumie, odpovie: „Sviňa kvíka.”
    </tei:p>
   </tei:div>
   <tei:div type="chapter">
    <tei:head>
     Ozvena
    </tei:head>
    <tei:p>
     „Pôjdeme na salaš, pôjdeme, pôjdeme!” ozývali sa hlasy mladých   ľudí v meste Lojnici. V turíčny sviatok, tichý, jasný deň poobede   vybrala sa mladá chasa pod Ostrý vrch. Dievčatá v slamených   klobúkoch, so širokými stužkami a v rukách pivónie; šuhajci v   obligátnych bielych nohaviciach, štebotajúc kráčali hore dolinou. Tí,   čo si zuby lepšie znali, šli po páre — nestranní, ľahostajní a   zanedbaní či už v húfoch, či jednotlive potratení, sťa nepravidelná   armáda motali sa ďalej.
    </tei:p>
    <tei:p>
     I Miško Kostrnka bol takou stratenou ovcou — popravde baranom. On,   súc kupeckým tovarišom, bol vymastený švihák trinástej próby, ale   macošská príroda nenadelila mu ani telesných, ani duševných predností   nazvyš. Ako to u malých ľudí často býva, rád sa vyťahoval, túžiac vše   viac vyzerať, ako čím skutočne bol. Aby sa stal nápadným, zaštipoval   si nos veľkými, aby neušli, širokým motúzom priviazanými okuliarmi.   Zrelý vek — od dvadsiatich rokov vše na tej istej pudli   ekvitoval#POZ#82;POZNAMKA#-POZ# — malá postava, plešivá hlava,   vytiahnutý krk, so všetkými módnymi výstrednosťami robili ho,   pravdaže, nápadným, ale i smiešnym. Každý, ešte i ten najväčší   hypochonder rád sa prizeral jeho otriasavým posunkom.
    </tei:p>
    <tei:p>
     Vzdor všetkým, do poľa pusteným galantériám a námahám nedokázal si   ešte ženské srdce nakloniť. Ženská radšej tyrana znesie ako smiešneho   človeka. On cítil horúcu potrebu lásky, ale jeho tropické túžby   nenašli ozveny. A to nevoľníka zronilo; potratiac i posledné zvyšky   zmužilosti, stal sa nenávistníkom ako staré dievky, keď sa túžobného   cieľa opakovane minuli. S tým väčšou túhou zapodieval sa myšlienkou   dačím takým sa vyznačiť, čo by mu aspoň dva tucty dievčenských, v   plameni stojacich sŕdc k nohám ako hnilé hrušky naráňalo. Čím menší   prospech, tým väčšia rástla v ňom samoláska.
    </tei:p>
    <tei:p>
     S výletníkmi putovala taktiež osamotená slečna Sidónia. Jej oblek   farby zimnej fialky, a okrem tej i v tom jej podobná, že už tiež dlho   kvitla. Kde sa dáky bočný chodník od cesty oddialil, ten nastúpila,   zbierajúc lotač#POZ#83;Záružlie#-POZ#, zimozel — ach, ale nikto ju   nenasledoval. A predsa svojimi pohybmi a súmernosťou vzrastu   prevyšovala všetky svoje družky. Stránila sa jej mládež pre jej   neslýchane ostrý jazyk, ktorým medzi známymi vystrájala ako osie   hniezdo. Štipľavosť vtlačená bola na jej tvári nepochybnými ťahmi.   Veľké ústa s počerným páperovým náterom, v kútikoch nadol v polkruh   zohnuté, podobali sa polmesiacu; od nosových krídel proti očiam   vinuli sa tri subtílne vrásky ako stopy jesenného mrazu.
    </tei:p>
    <tei:p>
     Po dlhšom váhaní a chlapení sa osamelý Miško pribežká k nej,   ponúknuc jej rameno. Odmerá si ho, a keď lepšieho nieto, podá sa.   Vyzeral, akoby ona ho viedla, lebo sa jej pri boku opálal ako   šabľa.
    </tei:p>
    <tei:p>
     Ale Miško Kostrnka rástol v potešení očividome a zabával svoju   družicu všetkými prostriedkami, sám seba prevyšoval a sám seba   obdivoval.
    </tei:p>
    <tei:p>
     Sidka bola spokojná, bo skutočne nič lepšieho nemohla   očakávať.
    </tei:p>
    <tei:p>
     Pri salaši rozprestiera sa pekná zelená, tmavými smrekmi obrúbená   poľana. Vľavo za húštinou vykukával salaš s košiarom, modrý dym ťahal   sa z neho tichučko ponad červenasté, šúľkami obrodené končiare   smutných smrekov. Napravo od poľany bol hlboký a strmý, jelšinou   husto porastený jarok, za ním z druhej strany vypínali sa tmavé,   hradu podobné, rozpukané bazaltové zápole. Medzi štrbinami podivných   čadičových stien otriasali sa neposedné a ligotavé osikové listy.
    </tei:p>
    <tei:p>
     Na báječnej poľane hrala sa chasa s obrúčkami, zálohmi, spevom a   tomu podobnými kratochvíľami. Miško, ktorému sa tak zdalo, že mu   Sidka, keď jej dlhú zelenú húsenicu zosňal, ruku stisla, plný   radosti, plný zdvorilosti odbehne do húštinky hľadať nezábudky,   rastúce pri čerstvej vode.
    </tei:p>
    <tei:p>
     Vije veniec a zavije doň náhodou cviker visiaci mu na motúze. Ako   sa odmotaním cvikera zamestnáva, pozoruje, že sa haraš, smiech a spev   mladých ľudí z bazaltových strmín odráža. Ohlasovalo sa síce, ale   slová rozoznať nebolo možno.
    </tei:p>
    <tei:p>
     Keď sa viedol so Sidóniou, za besedovania o prírodných krásach, s   veľkým, ako lekvár mäkkým nadšením zmienila sa o ozvene. Tu Miškovi,   slyšiacemu ozvenu zápolí, vliezla čudná myšlienka pod slamený klobúk.   Akoby sa bál, že mu dakto ukradne šťastnú myšlienku, drobčil ku   kolibe. Tam stál naširoko rozkročený — krátku zapekačku v zuboch —   valach Siman. Obdaril ho dohánom a prepitným, poučiac ho o svojom   vtipnom zámere, aby šiel a postavil sa pod tie skaly, a tam vyčkal,   kým on, to jest Miško, nebude volať. Udal mu slová, ktoré bude volať,   tie aby potom akoby ozvena zreteľne ohlásil. Siman rozdrapil oči,   poškrabal sa za uchom, pokýval hlavou a zabral sa dúškom na vykázané   miesto. Miško natešený ostril si dvoma prstami končitú briadku a   vracia sa do spoločnosti, keď ona práve so spevom pochodovým krokom   stúpa do koliby na žinčicu.
    </tei:p>
    <tei:p>
     Miško zastane, čaká Sidóniu, ktorá sťa krivá ovca z paše, nedbale,   s ovisnutými kútikmi kráča za druhými.
    </tei:p>
    <tei:p>
     Podaný veniec prijala s úsmevom.
    </tei:p>
    <tei:p>
     Nevmestiac sa do koliby, v malebných skupeninách obľahli salaš.   Bača, vidiac sa v stave obliehania, prišiel do rozpakov, lebo kdeže   pre toľkých čakateľov dostatočnej žinčice! Pozlievajúc všetko, čo na   zásobe bolo, nevynímajúc psiarku, poslúžil slečinkám i veselým   šuhajom. Črpák za črpákom oddával bača v kolibe, lebo cez prah   žinčica nikdy sa nepodáva — od toho stratili by ovce mlieko. Všetci   sa tisli okolo baču, Miško, boriac sa lakťami, predral sa dosť skoro   a s plným črpákom sladkej žinčice, ako si to Sidka žiadala, bežal   pred kolibu. Bača furták rozumel z jedného a toho istého kotla   nalievať žinčicu sladkú i kyslú, ako komu ľúbo. V páse zohnutý Miško,   tri prsty pravej strčené v cifrovanom uchu črpáka a dva prsty ľavej   ruky na dne držiac, s milostným pohľadom a kúzelnými posunkami podáva   teplý nápoj Sidónii. Ona bez veľkého silenia roztiahne ústočká,   vopchá temer celú hlavu do otvoru črpáka a poetickým glgotom čurká   jej žinčica dolu gágorom.
    </tei:p>
    <tei:p>
     Zrazu odmykne hlavou a čosi hadu podobného šúcha sa von črpákom.   „Hí!” vykríkne úzkostlivo. Miško sa strhne, ale chytro sa zase   vzchopiac, odpovie: „Ahá, to bude iste parenica.” Sidónia chytí   prštekmi parenicu, ťahá, ťahá — až na konci parenice vykotúľa sa k   nohám zdesenej Sidónie okrútený krpec.
    </tei:p>
    <tei:p>
     Sidka nato, sťaby divá mačka, myk jedným šmahom črpák — mrštila   Miškovi do krku. Kým si on sladkú žinčicu z kyslej tváre utieral,   odobrala sa nešťastná Sidka do blízkej kroviny, kam ju i druhé   spoločnice a spoločníci, žinčicoví účastníci nasledovali.
    </tei:p>
    <tei:p>
     Na baču tá nehoda bola bez zvláštneho vplyvu. Vyhováral sa   jednoducho tým, že tá pletka z police, kde sa sušila, musela dolu   padnúť, dobre len vraj, že je tu, že neskapal krpec. Žinčici že to   naskrz neškodí, lebo je remeň teľací.
    </tei:p>
    <tei:p>
     Nie tak ľahko uspokojila sa spoločnosť. Pomaly vracali sa ubehlíci   s kyslou tvárou nazad. Ale konečne predsa zase dobrá myseľ zvíťazila,   z nehody vtipkovali a tak dobre sa na pažiti zabávali, že i zúfalý   Kostrnka bol zase prijatý na milosť. Aby sa teda mohol v priazni   Sidkinej upevniť a útlu niť ďalej mohol priasť, na pamäti majúc   Sidkino rojčenie za zvučnou ozvenou, ukázal, kde sa ozvena úplne   odráža a otázky neobyčajne čistým hlasom dá počuť.
    </tei:p>
    <tei:p>
     Týmto ponúknutím Sidka bola príjemne prekvapená a hneď sa pobrala   s Kostrnkom nad označenú strminu.
    </tei:p>
    <tei:p>
     Miško Kostrnka sa hniezdi, opretý lakťom o skalu machom obrastenú,   vyloží pravú nohu na kladu a pravú ruku vystrie oproti čadičovým   bralám, a keď sa dobre poobzeral, vo svojom roztečeno poetickom   položení zavolá kapúním hlasom: „Sidónia!” Čochvíľa zakrochká, ale v   oveľa nižšom base, čosi takého, ako „Pivónia!”
    </tei:p>
    <tei:p>
     Sidka nastrkuje uši. Miškovi prebehne chrbtom mráz, ponáhľa sa   rýchlo a hlasnejšie zavolal „Sidka!” a hrubým, ale zreteľným hlasom   zaznie nazad „Sidka!”
    </tei:p>
    <tei:p>
     Sidka kvitla a založiac ramená krížom cez prsia, natiahnutým   hrdlom načúva ďalej.
    </tei:p>
    <tei:p>
     Miško na to medovým hlasom zazvoní: „Môj — anjel!” Nato čuť dačo,   akoby ozvena bola zívla, ale odznelo zreteľne: „Môj — anjel!” A ďalej   zavolá „Ľúbim ťa!” a basedlový ohlas nasleduje: „Ľúbim ťa!“…
    </tei:p>
    <tei:p>
     Sidku tak príjemne okolo duše šteklilo, ako keď si do teplého   kúpeľa sadáme. „To je opravdu utešené,” šepoce ona. „Ó, dovoľte, idem   sa i ja dačo pýtať.”
    </tei:p>
    <tei:p>
     No tá žiadosť nebola Miškovi vonkoncom po chuti a nechcela sa mu   pratať do uholnice. Jej milému pohľadu, jej prosbám nebolo by slušno,   no ani mu nebolo možno vzdorovať. Škrabal sa v plešivú hlavu a v   neblahej predtuche miesil nohami ako na mravenisku.
    </tei:p>
    <tei:p>
     Sidka vztýči sa ako víla a patelátovým hlasom nesie sa slovo   „amor” ponad prepadlisko.
    </tei:p>
    <tei:p>
     Slovo amor vyhnalo Miškovi lipkavý znoj na čelo. Amor!… Hm, to   bolo čosi neslýchaného valachovým ušiam, ani to nestálo v danej mu   inštrukcii.
    </tei:p>
    <tei:p>
     A nasledovalo ticho. Ani vetrík nepohol listom.
    </tei:p>
    <tei:p>
     Sidka obráti sa k Miškovi a tvár jej stala sa otáznikom — ?   Domnievajúc sa, že dosť hlasne nevolala, plným hrdlom vykríkne:   „Amor!”
    </tei:p>
    <tei:p>
     Kostrnka v mukách nápraskom na to vybúši: „A Sidónia!”
    </tei:p>
    <tei:p>
     Na to zareve pomoci neznajúca dešperátna ozvena: „Somár a   pivónia!”
    </tei:p>
    <tei:p>
     Zreteľný, žiadnej pochyby netrpiaci ohlas ohromil Sidóniu ako   horúci blesk. Na nešťastie k tomu celá spoločnosť, ktorá sa ukradomky   za naším básnickým párom bola prisťahovala, pustila sa do   neohraničeného rehotu, čo ich tým viac ešte zmútilo.
    </tei:p>
    <tei:p>
     Miškovi neborákovi, ktorý sa nie na soľný, ale na drevený stĺp   premenil, odvisla hlava ako hnilá hruška na zvädnutej kostrnke.
    </tei:p>
    <tei:p>
     Sidónia, fúria, prebodla ho zrakom, ako keď študent motýľa ihlou   prepichne. Za chvíľu stojí pred ním, trasúcim sa zajacom, ona   rozhnevaná anakonda, potom so slovami: „Prvé meno vaše, druhé moje,”   obrátiac do prachu stlačenému Kostrnkovi chrbát, pálila domov…
    </tei:p>
   </tei:div>
   <tei:div type="chapter">
    <tei:head>
     Stratený kepeň
    </tei:head>
    <tei:p>
     Zatvoril som okno a upraviac červený rubáš, opretý o lakeť vyzeral   som von. Vonku stála surma. Vietor, táto ináč len vo svojich skutkoch   viditeľná bytosť, česala vŕzgajúce vetvy štíhleho jaseňa oproti   obloku. Klonili sa, knísali a ukladali v jednu stranu ako napred   česané riedke vlasy plechavej hlavy. A keď si vietor kus oddýchol,   ony stavali sa nazad do prvotnej pokojnej polohy, akoby kašľom   zmorený vydychujúci človek. Ale vietor zase fučí, a tým tuhšie, čím   viac pary v oddychu nabral. — Slabšie listy už opúšťajú strom,   skákajúc v jednom smere po ometenej zemi.
    </tei:p>
    <tei:p>
     Prachové oblaky krútia sa po námestí a guľôčky suchého machu   trúsia sa zo starých striech mimoidúcim na hlavy.
    </tei:p>
    <tei:p>
     Ako loď na rozbúrenom mori vesluje prostred námestím proti vetru   pekná ženská postava. Šaty jej klepocú, prichyľujúc sa k telu, a na   zohnutej hlave vlajú jej na letnom klobúku pripravené perá. Lakťami o   driek pritisnutými usiluje sa preboriť si priechod; časom, prachovými   oblakmi zaobalená, mizne celkom môjmu zraku. Päťdesiat krokov za ňou   ponáhľa sa švihák. Raz sa krúti, raz stojí, raz zase ide, drží širák   jednou rukou, keď tá nevystačí, pomáha si druhou. Vyvrátené červené   futro sivého kabáta vyťahuje sa mu hore chrbtom. Vietor má svoje   muchy a rád ľudí dráždi, oj, rád… Naduje sa a fuk, jedným šmahom   mrští mu širák o zem, a ten, cítiac sa slobodným, poskakuje si   natešený ako školiar, keď „pán rechtor prechoreli”, a kotúľa sa   parnou rýchlosťou oproti môjmu stanovisku. Švihák usiluje sa ho   pristaviť palicou, a čo by ho priam preboriť mal, lež márna jeho   námaha. S rozčuchranými vlasmi poskakuje i on. Klobúk, zunovaný,   oprel o stenu práve pod mojím oknom a hľadí, za odpustenie prosiac,   na svojho zadychčaného pána, ktorý ho zodvihne, hnevlivo potrasie a   na moje pokynutie pristúpi s ním ku mne.
    </tei:p>
    <tei:p>
     Prvou jeho prácou bolo očistiť nový širák od všakových   nepríjemných prílepkov a potom mi priateľ môj Ďurko vyprával, že sa   práve ponáhľal za Nelkou, aby jej odovzdal povolanie na zajtrajší   majáles. Ale nešťastný vietor prekazil mu vbehnúť do prístavu a   zahnal ho do celkom cudzej zátoky.
    </tei:p>
    <tei:p>
     Touto príležitosťou pán podslúžny ako usporiadateľ povolal i mňa   na ten majáles do zeleného hája. A keď si Ďurko Ferula pokrčený   klobúk vyrovnal, pobral sa — teraz iste s lepším prospechom — za   svojím ideálom.
    </tei:p>
    <tei:p>
     Druhého dňa vstúpil vietor do seba a prestal fúkať. Všetky   okolnosti ukázali sa byť prajnými budúcemu majálesu. Pred príbytkami   slečiniek a paní stáli rozličnej podoby, s rozličným záprahom, už či   štverňami, či zinkami opatrené príležitosti. Útle pohlavie poskakuje   hbite to stupkami, to zase lezie namáhavo bilnicou a váhou,   podporované výslužnými šuhajmi, do pripravených, senom a slamou   tapecírovaných rebrín. Silnejšie pohlavie, sem—tam už kus slivovicou   páchnuce, zaujíma prednú časť vozidiel; strava v košoch, košíkoch,   cedidlách, súdkoch zaujíma miesta okolo nôh, ale zväčša zadnú časť   vozíkov. Celý zástup sa miesi, každý jeden dačo papre, či na sebe, či   na inom predmete. Čas veru zvrchovaný a všetko sa ponáhľa hurtom, a   ešte predsa jedno—druhé ostáva pokonať. Hľa, tamto pána farárova   gazdiná v súrnej náhlivosti strčila si do vlasov miesto ihly kefku na   čistenie zubov. Nuž ale to veci nič neškodí. Sedia už v dlhom rade   pripravení k odchodu, ale tam nesie ešte slúžka zabudnutý pléd, tam   sa pani Čvrlingová škriepi so svojím manželom, že sa miesto do   ručníka vysiakal do jej nočného čepca. Tam zase zamenili izbový   kľúčik vizikátorovým šúľkom. Pani mešťanostka vydáva z voza čeľadi   prísne rozkazy. Naprávajú sedadlá a všakové príhody a pletky až po   samý lônik zabávajú ohnivú, netrpezlivú mládež, kým predsa, no predsa   raz pohol sa už celý povoz.
    </tei:p>
    <tei:p>
     Nerovné konské sily, odfrknutý lievč, odpadnutá podkova, stratený   bič, ba i prekotený vozík boli príčinou nerovného času, v akom   dobehli príležitosti na určené miesto. Ale predsa všetci prišli ta,   kam mali prísť.
    </tei:p>
    <tei:p>
     Za ten čas poskytla sa nášmu Ďurkovi príležitosť preukázať sa   zdvorilosťou. V najlepšom behu stratili lônik z vozíka, na ktorom   sedeli Ďurko s Nelkou. Aby teda čas nemárnili, koleso a napokon seba   nestratili — napadlo mu hrdinstvo toho poddaného, čo keď jeho kráľ   bol na úteku a lônik stratil, aby premeškaním času nebol chytený,   skočil dolu, strčil miesto lônika do diery prst a bežal, bežal mimo   kolesa, kým kráľ nebol zachránený, za čo potom obdarený bol   zemanstvom a k tomu primeraným címerom — povedám, to mu napadlo; ale   zdalo sa mu byť dostatočným, keď miesto prsta strčil svoju peknú   palicu, kým došli na majálesové miesto.
    </tei:p>
    <tei:p>
     Všetko išlo svojím behom, ako to na majálesoch býva. Jedni   obstarávajú živnosť, točia sa okolo vatry, hrncov, potravných nádob,   sudov atď. Druhí, ľudia praktického náhľadu, začali už hneď s   príchodom zažívať materiálne veci. Tretí, kochajúc sa v krásach   prírody, motali sa po nivách a lúkach, dievčatká vinuli a obkladali   sa vencami, kladúc šuhajom do kabátových dierok kytky nezábudok.
    </tei:p>
    <tei:p>
     Nášmu Ďurkovi ako usporiadateľovi pripadla povinnosť nadzor viesť   nad materiálnymi zásobami. Tu teda viazaný je o hmotu ten, ktorého   srdce ťahá tam za čiernookou Nelkou do zeleného hája. Zelený háj a   Nelka v zelenom obleku. Srdce mu puklo ako pečená kukurica. — A on —   a on, práve keď Nelka tam kdesi pri bystrom potôčiku veniec vila,   vykladal z papiera pečienky, zo sena vajcia, koláče a bryndzu. Ó,   koľká próza! Ba hen, vytiahol tamto z koša tri rovnako krásne — iste   z jednej rodiny — hladkou kožtičkou opatrené znamenité prasiatka.
    </tei:p>
    <tei:p>
     „Ba čo, ozaj, moja Nelka teraz robí?” pomyslí si. „Ale kdeže tieto   sakramentské prasce odložím?” myslí ďalej a krúti hlavou. Oko uprie   na susedný smrek, tam trčia tri haluze, akoby ich bola prozreteľnosť   na to pristrojila.
    </tei:p>
    <tei:p>
     Použijúc príhody, zopchol prasiatka v poetickej polohe, sťaby   egyptské sfingy, na hrdý smrek, ktorý jakživ ešte také ovocie   nenosil. Jedno—druhé ešte urovnal, pohladil, naložil, a potom — fuk!   Zmizol za svojou Dianou.
    </tei:p>
    <tei:p>
     Každý robil, dumal, chodil, kade chcel, sloboda to krásna,   neobmedzená — rajská. Však ľudia preto tak radi po majálesoch   chodia.
    </tei:p>
    <tei:p>
     Ale okolo dvanástej zďaleka a zblízka poprichodilo všetko bez   toho, že by účastníci hodiny alebo beh slnca boli pozorovali.
    </tei:p>
    <tei:p>
     Istým, bezpečným vodidlom v tomto smere bol verný, dobre   spravovaný — lačný žalúdok. Starší, menovite páni, tí i tak od ohňa a   či od sudov málo, i to len na krátky čas, vzdialení bývali,   vyhovárajúc sa tým, že sa oni veru boja, že by sa v lese   zatárali!
    </tei:p>
    <tei:p>
     Ale nielen naši sa schádzali, ale schádzali sa i hostia   nepovolaní, a to boli osy. Čo chvíľa, to sa ich viac nahrnulo, takže   sa hosťom už ozaj stali nepríležitostnými ani tie golombáčske muchy.   Ruky, klobúky, chladidlá, varechy, čečina — všade boli v pohybe.   Medzitým kuchárky Ďurka upozornili, že by veru už čas bol i pre   prasce, na ražeň ich zopchnúť.
    </tei:p>
    <tei:p>
     I poberá sa po ne… Hja, pane večný! Prasce so žltým akýmsi oblekom   hýbali sa ako živé. Celé osie roje sedeli a traktovali sa na nich.   Ale beda tomu, kto sa k nim opovážil priblížiť. Osy opanovali   situáciu, vyvinujúc pozoruhodnú energiu na hájenie asimilovanej   prasaciny. Všelijaké prostriedky a pomôcky boli vymyslené, aby sa   korisť dravým osám mohla vyrvať, ale žum — udreli útokom — a šuhajci   bezvýsledne sa rozbehali. Konečne predsa sám Ďurko opatrený dlhou   žrďou prasce zo stromu pokušenia pozráňal. Padli, ale v akom spôsobe   — číročisté skelety! Mäso s takou anatomickou dôkladnosťou osy   pooberali, že sa pozostatky ako kostry do osteologického   múzea#POZ#84;(gréc.) Venovaného výskumu kostier#-POZ#, a nie na   ražeň, hodili.
    </tei:p>
    <tei:p>
     Prasacina teda prepadla neúprosnému osudu, a veru táto pečienka   počítaná býva medzi tie najlepšie lahôdky a má plným právom veľa   milovníkov, a preto šomranie v nádeji sklamaných čakateľov bolo   veľké, výčitky Ďurkovi najmä zo strany tých, čo prasce takrečeno pod   srdcom nosili a či vozili, boli dotklivé. Ak ho dosiaľ ešte   nepopichali osy, popichali ho teraz bodľavé poznámky lačných   majálesantov.
    </tei:p>
    <tei:p>
     Vhod teda prišli misy s gulášom, čím sa hundranie hostí pomaly   utíšilo. Ale lacným kostom navnadené osy bezočivo kolesili hostiacich   sa majálesantov a beštie, akoby celú spoločnosť za kŕdeľ prasiec boli   považovali, dotierali nehanebne do nich. Nebolo plnej do úst vezenej   lyžice, na ktorej by sa žltočierne osy neboli viezli, a na mäsom   obťažených vidličkách rady sa hojdali a vzdor opakovanému odháňaniu   často sa stávalo, že s jedlom i ony do žalúdka boli osadené, skade   naplašené darmo potom východ hľadali. Útlemu pokoleniu, keď ešte tu i   tu pred preglgnutím z úst von vybrnkli, podobalo sa to, akoby iskry   ústami soptili. Všetky tieto ťažkosti mali i svoju smiešnu stránku, a   pri hneve hostí i zabávali. Nasledovali okrem toho ešte i halušky s   bryndzou a mravcami a šalát s oškvarkami a húsenicami. Tieto svojou   všetečnosťou o život privedené, prítomnosťou napomáhali rozmnožovať   koľkosť jedál. Na majálesoch to všetko chutí.
    </tei:p>
    <tei:p>
     Zábava stávala sa čím diaľ tým hlučnejšou, prejdúc často do   samopaše. Mladý Smida, pobadajúc, že jeden z mladých furtákov   potajomky z pahreby pečených zemiakov do vačku napchal, pod   zámienkou, že ho poťažká, podvihol ho hore, križujúc mu ruky cez   vačky, a rozmiesil mu horúce zemiaky na fučku; popálený švihák lietal   ako šialený po háji. Podnapitý starý pán usnul pod stromom. Vystretú   pravú ruku priviazali mu o ucho naklonenej plnej kúpy, potom ho jeden   spoza stromu dlhou slamkou popod nos šteklil. Starý pán zmraští nosom   a chcejúc sa rukou poškrabať, prekotí plnú kupu na seba. Rechtorovi   Kulifajovi, do každého dievčaťa, ale najviac do seba zaľúbenému   švihákovi, natreli zadnú časť bielych pulidier medom. Kde ležal,   sedel, či stál všade liezli po ňom v húfoch červené, biele i čierne,   malé i veľké mravce; vždy musel mrviť nohami ako nasolená žaba. Čím   vyššia bujarosť, tým viac minulo sa vína. A veru i tí stálejší   klonili hlavy.
    </tei:p>
    <tei:p>
     Náš Ďurko, i tak citlivým srdcom obdarený, utratil hlavu,   premeniac sa v jedno veličizné srdce. Celý svet by bol objal a   bozkal. Jeho túžba vrcholila teraz len v tom — stať sa osou, aby   svoju Nelku mohol zjesť, tak ako tamtie prasce.
    </tei:p>
    <tei:p>
     No, nestal sa osou, ale sa stal tým, čo ony na skelet premenili, a   to nie jednoduchým a sám, ale postupne, ako sa súdky prázdnili, s   mnohými svojimi druhmi, a veru dokonalým.
    </tei:p>
    <tei:p>
     Nielen čaše sa míňali, ale míňal sa i čas a chladný večer nútil   krasotinky k odchodu. A tá istá váhavosť a spozdilosť ako pri   raňajšom odchode opakovala sa i teraz, s tým rozdielom, že ráno   príčinou opozdenia boli ženské, teraz však mužskí. Dosť volali a   karhali svojich na slabých nohách stojacich ochrancov; ktorý klobúk   nájsť, ktorý zase na vozík potrafiť nemol. Ba i tí, čo už horko—ťažko   boli vyliezli na voz, hlavami, opatrenými ťažkým nákladom, vracali sa   nazad, do matky zeme. Taký tovar nakladať, ukladať nie je vec ľahká,   požaduje mnoho času, práce a trpezlivosti.
    </tei:p>
    <tei:p>
     Pri fakliach a speve viezli sa domov, každý spieval, ako mu na   jazyk sadlo, nestarajúc sa o druhého, a ženičky, nasršené na mužov,   ťahali zase celkom druhú nôtu.
    </tei:p>
    <tei:p>
     A tak bez ďalšej nehody, zaprášení, sčiastky i zablatení došli   domov. Usmievavý Ďurko, šťastný Ďurko, keď si dlho—dlho náprsníkové   gombíky hľadal na chrbte, ľahol si s klobúkom na hlave do   postele.
    </tei:p>
    <tei:p>
     Večer bol chladný, noc zimná, a ráno, trebárs na Turíce — mráz. Na   včerajší huj nasledoval fuj. Ďurko mal uši biele, oči červené a hlava   sa mu točila sťa hrnčiarsky kruh. Nutno mu bolo ísť na prechádzku.   Prechodilo mu kosti, ako keď smrť preskočí. Chceš si prehodiť kepeň,   no nemáš ho, nikde nič, v celom dome či nahor či nadol. Na to sa   predsa dobre pamätal, že ho včera mal so sebou na majálese. Nuž teda,   kdeže je do diabla! Dovedúval sa u priateľov, paholkov — ale bez   výsledku. Ktorýsi sa rozpamätal, že v kepeni ukrútený vysadal na   vozík, ale ďalej nevedel nič.
    </tei:p>
    <tei:p>
     Ďurko, ktorý v jednej osobe bol Ďurkom i podslúžnym, stante   pede#POZ#85;(lat.) Hneď, bez odkladu#-POZ# použil svoje úradné   postavenie, vyšvihol sa na vysokého podslúžnovského koňa, napísal   ferman a v tú hodinu rozposlal na všetkých farárov obežník s tou   úradnou prosbou, aby ten včera stratený kepeň z kancľov dolu   obecenstvu podľa farby, podoby ohlásili, a to s tým dodatkom, že kto   ho či mŕtveho či živého v dobrom stave prinavráti, dostane päťzlatovú   odmenu. Ak by si ho však kto bol neprávnym spôsobom privlastnil a ho   pod troma dňami nedoniesol, padne pod trest, vykázaný podľa hl.   XXXIV. § 17, bod g ríšskeho zákonníka z r. 1856 — a následky z toho   vyplývajúce nech si potom pripíše sám.
    </tei:p>
    <tei:p>
     Druhý deň nato, keď ešte ráno Ďurko na posteli ležal, pripálil   Gašpar, gazda a totum fac#POZ#86;(lat.} Pravá ruka#-POZ# u pána   Príbella, Nelkinho otca, s batohom pod pazuchou.
    </tei:p>
    <tei:p>
     „Dobré ráno, vaša milosť. — Či vy máte dva kepene?”
    </tei:p>
    <tei:p>
     „Nateraz práve žiaden,” odpovie Ďurko.
    </tei:p>
    <tei:p>
     „Ale ste mali.”
    </tei:p>
    <tei:p>
     „Jakživ len jeden,” doloží zvedavý Ďurko.
    </tei:p>
    <tei:p>
     „Hm, divné,” rozkrúca Gašpar batoh. „Nuž a toto nie ten stratený   kepeň?”
    </tei:p>
    <tei:p>
     „To je on,” zavolá radostne Ďurko.
    </tei:p>
    <tei:p>
     „Bá — hm — počúvam, načúvam v kostole, čo to, reku, čo, či sa,   reku, mýlka nestala,” škrabe sa Gašpar za uchom.
    </tei:p>
    <tei:p>
     „Nie, Gašpar, nie je to mýlka, to môj skutočný, predvčerom   stratený kepeň.”
    </tei:p>
    <tei:p>
     Gašpar sa smeje, utierajúc si spakruky nos. „I čerta že hrmeného   stratený. Mali ste, vaša milosť, veľa machu v hlave. Škoda bolo   kancle pobaláchať. Či sa rozpamätáte, že ste nazad idúc z toho   majálesu pri mne sedeli, či je tak?”
    </tei:p>
    <tei:p>
     Ďurko rozmýšľa. „No, tuším, že áno — no a ďalej.”
    </tei:p>
    <tei:p>
     „Pýtali ste sa ma ustavične, či vás slečna Nelka ľúbi. A keď som   vám už potom dosvedčil, že áno, áno, nuž ste ma chytili, chytili za   obe líca a vystískali.”
    </tei:p>
    <tei:p>
     „To nie je pravda,” skočí mu Ďurko do reči.
    </tei:p>
    <tei:p>
     „Že nie — ba pobozkali ste ma, nielen vystískali, len to tak   fľaslo — ani na to sa nerozpamätáte?”
    </tei:p>
    <tei:p>
     Ďuro v rozpakoch hľadí von oknom. „Nie, na to sa veru   nerozpamätám.”
    </tei:p>
    <tei:p>
     „Ba, že nie… No veru, škoda. Nikdy ma ani moja stará tak   nepobozkala ako vy. Nuž a hľaďteže, vaša milosť, či sa ani na to   nerozpamätáte, že ste mi v tej sume i tentohľa kepeň — darovali?”
    </tei:p>
    <tei:p>
     „Ja — čo ja…? Ej, na moju, ebatta, to nemôže byť!” Ďurko sa miesi   ako na uhľoch.
    </tei:p>
    <tei:p>
     „No nech skameniem tu na tomto mieste, ak je to nie pravda. Ba keď   som nechcel prijať, zavesili ste mi ho na krk, ak ho neberiem, že mi   zaucho vylepíte, že mi to bude tri dni v uchu vyzváňať. Nuž, hriešny   človeče, čo tu robiť?”
    </tei:p>
    <tei:p>
     „No dočerta — to ver pekná história! — A či o tom Nelka nič   nevie?”
    </tei:p>
    <tei:p>
     „Ja, moja žena a vy; inší nikto. Dnes popoludní ho už chcela moja   žena párať, ale dobre, že som bol pod kázňou.”
    </tei:p>
    <tei:p>
     „Tu máte, Gašpar, päť zlatých nálezné a za druhých päť držte jazyk   za zubami.” Pohrozí mu.
    </tei:p>
    <tei:p>
     „Och, však sme naši,” strčí mu desiatku za opasok.
    </tei:p>
   </tei:div>
   <tei:div type="chapter">
    <tei:head>
     Galiba za galibou
    </tei:head>
    <tei:p>
     Mal som kus prácičky v meste. Sanica bola výborná, moja žena   dobrá, vzal som ju teda so sebou a viezli sme sa — čihí, hota — ako   párik holubov.
    </tei:p>
    <tei:p>
     V meste Lojnici pokonal som si jedno—druhé, toto i ono. Mäsiar   Ďuro Mechúr rád brával na bradu, no nerád platil. Lepšie vraj dať ako   brať; ale uňho to naopak bolo. Vstúpili sme pred mesiacom, ako sa   povedá, do rodiny; predal som mu totižto hodné, krásne teľa. Keď mi   zaň i teraz ešte zaplatiť nechcel, či nemohol, vymohol som si od neho   aspoň obligátor#POZ#87;(lat.) Dlžobný úpis#-POZ#. Obligátor bol   chytro hotový, v nedostatku papiera vydrapil kartu z kalendára a   napísal dlžobný úpis na pätnásť zlatých. No i tak dobre, keď ináč   nie. Strčím úpis do vrecka a poberám sa ďalej.
    </tei:p>
    <tei:p>
     Moja dcéra Lenuška dostala na sviatky od tetky koláče. Chúďa,   vpratalo naraz štyri celé lekvárniky do žumpy. To jej pomútilo knihy.   Rozohnal som sa teda k felčiarovi, aby jej napísal dačo na ozdravu.   On mi povie, že to musí von a predpísal jej na bľuvanie. Vezmem   prázdnu skleničku, kde sme pre paholka pálenku držiavali a skočím do   apatieky. Skleničku som potom opatril pod predným sedliskom v   truhličke.
    </tei:p>
    <tei:p>
     Moja žena, opatrná žena, medzitým tiež nemámila čas nadarmo.   Kúpila na hrbčeku kilu prosa, bo to vraj tuná o štyridsať grajciarov   lacnejšie ako u nás v Bryndzovej. Paľovi to proso doprosta do hlavy   nešlo, ale tým menej do sánok. Protestoval živo, protestoval mrmlavo,   ale nič nepomohlo. Štyridsaťgrajciarový profit zvíťazil nad všetkými   pochybnosťami a proso ako pasažier štvrtej triedy muselo ísť na   piest, kde povrazmi poviazané tak vyzeralo, akoby sedel dakto ulepený   s vypučeným chrbtom.
    </tei:p>
    <tei:p>
     Tieto maličkosti som pre ďalší vývin deja musel opísať; lebo i tak   z iskričky povstáva vatra.
    </tei:p>
    <tei:p>
     Po vybavených takrečených komisiách pobrali sme sa v dobrom   rozmare domov. Proso za nami.
    </tei:p>
    <tei:p>
     V Ondrašovej, ako v pol cesty, sme pohodili. Ja s mojou ženou vše   jedna myseľ a dva žalúdky, odhodlali sme sa tiež dačo zakúsiť.
    </tei:p>
    <tei:p>
     A tu moja žena, múdra žena, nastolí šunku — a mne medzi všetkými   múčnymi jedlami šunka bývala najmilšou. K tomu pohár dobrého vína a   cítil som sa dobre, ani ten grécky velikáš Periglesk — či ako sa   volal — a to vtedy, keď bol na vrcholci svojej slávy.
    </tei:p>
    <tei:p>
     Keď je človek sám so sebou spokojný, náklonný je i k   dobročinnosti, a pretože som ja sám so sebou bol úplne spokojný, čo   som tichým úsmevom najavo dával, uzatvoril som v kútiku svojej duše i   chudákovi Paľovi dačo z toho udeliť. A keď s tým predsavzatím i môj   žalúdok súhlasil, venovali sme kosť a čiernu kožu s beľou tamvon   vymrznutému Paľovi. — Siahnem do vačku, podám žienke papier, aby doň   pozostatky bývalej šunky ukrútiť a k ďalšiemu pokonávaniu na určité   miesto odovzdať mohla.
    </tei:p>
    <tei:p>
     Po chvíli plieska Paľo bičom na znak, že je už šunka obriadená a   kone zapriahnuté.
    </tei:p>
    <tei:p>
     Redikali sme sa do sánok. Ej, ráno to šlo ťažko, teraz po obede   šlo to horko. Moja žena, akurátny špunt, oberučná, rozliala sa ako   cesto po sánkach. — Nehodno pripomenúť, ale pes sa tri razy okolo   seba okrúti, kým si miesto nájde. I ja som sa točil, kým som sa   zavŕtal do sena, ale potom sme i sedeli! — Ramárom by nás bol musel   vyťahovať.
    </tei:p>
    <tei:p>
     Sanica hladká ako maslo. I sám mesiac sa nám prišiel dívať. Tak   sme sa mu páčili, že sa mu až tvár ligotala.
    </tei:p>
    <tei:p>
     Vezieme sa práve cez obec Lopár. Všetko ticho, na ulici okrem   mesiaca inší nikto. Ľudia tisli sa okolo kozubov. Cez okná   prebleskúval plameň brezových triesok a bukového lučiva.
    </tei:p>
    <tei:p>
     Tak som si dumal s básnikom, opisujúcim kľudný večer:
    </tei:p>
    <tei:p>
     Canes latrant —
    </tei:p>
    <tei:p>
     Majoresque cadunt altis de montibus umbrae.#POZ#88;To jest po   slovensky: Psi brechajú a väčšie hôr tône sa ťahajú.#-POZ#
    </tei:p>
    <tei:p>
     V tom idylickom dumaní zahučí za nami: „Tiiííí—ú hav, hav!” Podľa   objemu brechu súdiac, ohromné psisko — rovno za saňami.
    </tei:p>
    <tei:p>
     To, reku, psie básnenie, no robže si dobrú vôľu! Ale len neprestal   pes pýtať, a keď mi toho už veľa bolo, zakríkol som mu „z Lojnice do   Bryndzoviec”, lebo povedajú, že keď sa psovi vývod cesty podá, on od   ďalšieho požadovania pasu odstúpi. A vskutku začúchol, ale miesto   brechu počuť bolo divné akési kýchanie.
    </tei:p>
    <tei:p>
     Divno. Obzriem sa. Pes kýcha, ale ach — mech vychudnutý, upadnutý   naraz akosi mizne. Visí síce, ale boky sa mu opálajú. Chmatnem rukou   a zachytím dieru — ale kaša naša cestou rozsypaná.
    </tei:p>
    <tei:p>
     Dunčo v tej myšlienke, že na pieste sedí dáky pasažier učupený,   chcel ho schmatnúť za pulidery a — vytrhol mu dieru. Nasýpalo sa mu   prosa do nozdier, a preto to kýchanie, akoby bol smrkal žltý   tabak.
    </tei:p>
    <tei:p>
     Žena bedákala nad spustou a ja zadivený obzeral som dlhý žltý pás   za sánkami. Na nebi belela sa cesta mliečna, na zemi prosová a to   spolu tvorilo „a Slovákom kašu s mliekom”. Lenže, pravda, mlieko na   nebi — a kaša v pekle!
    </tei:p>
    <tei:p>
     Keď som celú situáciu prosového pása pretrasíroval merníckym okom,   šiel som bubnovať po oknách susedných domkov: „Ľudia boží,   pomáhajte!”
    </tei:p>
    <tei:p>
     Obyvatelia povybehúvali. A keď som ich ohnivou rečou, že sa až   cmoky na strechách topiť začali, poučil o našej nehode, tu celý   zástup, v okamihu na pomoc hotový, vyrukoval v pravej ruke s husacím   krídlom, v ľavej s vahanom.
    </tei:p>
    <tei:p>
     Čochvíľa, a zametačka bola ukončená, a tu by ste boli videli   zázrak! Keď proso zhrabané do mecha vsypali, bolo ho o dobrej pol   kily viac ako predtým.
    </tei:p>
    <tei:p>
     Ale keď som sa tomuto neočakávanému, ani nevyžiadanému požehnaniu   bližšie prizrel do očí, tu zbadal som, pravda, také prídavky, aké   nikto v kaši nastolené mať nechce.
    </tei:p>
    <tei:p>
     Ale páchateľ všetkého zlého bez ďalšieho lúčenia šiel po svojom,   zanechajúc mi len dieru na mechu miesto psej vizitkarty.
    </tei:p>
    <tei:p>
     „Ej, keby ťa mal, by ti ja chvost ozváral.”
    </tei:p>
    <tei:p>
     Vybúrení zo svojho pohodlia, vhniezdili sme sa nazad do sánok ako   Eskimák do svojho kajaku a hnali sme domov. My s ovisnutými hlavami;   ale Paľo tým vyššie hore držal svoju gigaňu. Stalo sa mu po vôli.   „Hm, či som nepovedal, že to proso tam čert s rožkami vezme?   Hľa!”
    </tei:p>
    <tei:p>
     Táto impertinentná škodoradosť ma mrzela tým viac, že mal pravdu,   ale — čo sa vlečie, neutečie.
    </tei:p>
    <tei:p>
     Paľo kloní hlavu, odpľúva bokom; nastupuje zdýmanie a bedákanie.   Opraty ovisnuté holengajú sa mu v rukách. Všetko to predzvestuje   búrku.
    </tei:p>
    <tei:p>
     A ako keď sa úšust dolu Ďumbierom valí, tak sa mu naraz tisne   rozdrapenou papuľou krútňava a pľuje nešeredne.
    </tei:p>
    <tei:p>
     „Čo ti je, ty bumbaj, ha — či si hamovku prehltol?”
    </tei:p>
    <tei:p>
     „Ou, bodaj by si bol zhorel aj s rozólišom,” odpľuje Paľo.
    </tei:p>
    <tei:p>
     „Čože, rozóliš? Aký rozóliš?”
    </tei:p>
    <tei:p>
     Chcel mi odpovedať, ale ho znovu krčilo a striekali z neho   papršleky ako — nehodno pripodobniť — zo sopky Popokatepetl, tam   kdesi v Trantárii mexikánskej.
    </tei:p>
    <tei:p>
     Po krátkom oddychu pokračuje uduseným hlasom ďalej: „Že aký   rozóliš — nuž, hľa, čo bol tuto podo mnou v truhličke.”
    </tei:p>
    <tei:p>
     „Hrmen medených bohov, ty trubiroh, však si ty vyslopal   manštranciu, čo bola pre Lenušku na vracanie.”
    </tei:p>
    <tei:p>
     „Ba ešte kýho! — Ja, reku, to rozóliš. Bolo mi zima, nuž som si   drgol za tou šunkovinou. Fi, že ti do matere, ale ti ma vyzvárala!   Škoda šunkoviny.” Utieral si rukávom znoj z čela.
    </tei:p>
    <tei:p>
     I hnevať, i smiať som sa musel. A keď Paľo robil prípravy ešte k   ďalším výbuchom, siahnem do kabáta, že mu dve—tri zrnká čierneho   korenia medzi zuby strčím. Ale vtom pobádam, že mi obligátor,   mäsiarom Mechúrom písaný, chybuje. Exekvujem všetky vačky, ale nič a   nič.
    </tei:p>
    <tei:p>
     Tu mi blysne v mozgoch a tak mi blyslo, že to až snehom   zasvietilo.
    </tei:p>
    <tei:p>
     „Paľo, nešťastný Paľo, kde je ten papier, čo v ňom bola šunkovina   ukrútená?”
    </tei:p>
    <tei:p>
     „Ale ten papier? Nuž ten papier, hľaďteže, som — prepytujem vašu   poctivú hlávku i ten stolík, na ktorom božie dary bývajú — ten papier   som…”
    </tei:p>
    <tei:p>
     „Hrmen bohov, či si ho prehltol?”
    </tei:p>
    <tei:p>
     „Ej, bodaj ma čert kvintlíkom trhol — nie veru, ale bol mastný a   krčmárov pes, keď som šunku jedol, tak milosrdne hľadel na mňa, až   som sa bál, že mi z očú príde, nuž som mu ho hodil, a ten chmat — a   už bol v žumpe, he—he—he!”
    </tei:p>
    <tei:p>
     „No, už si mi dal!”
    </tei:p>
    <tei:p>
     „Omne trinum perfectum#POZ#89;(lat.) Do tretice všetkého dobrého   (ironicky)#-POZ#.”
    </tei:p>
   </tei:div>
   <tei:div type="chapter">
    <tei:head>
     Roztržitosť
    </tei:head>
    <tei:p>
     Pri návale iných prác píšem dvom osobám dve dopisovanky rozličného   obsahu. Najprv som napísal osnovu, keď tá hotová bola a dopisovanky   už práve adresami opatriť chcem, tu vstúpia mi do svetlice naraz tri   osoby, a to s rozličnými nárokmi.
    </tei:p>
    <tei:p>
     Všetky tri naraz začnú rozprávať.
    </tei:p>
    <tei:p>
     Moja dcéra: Tata, bruško ma bolí.
    </tei:p>
    <tei:p>
     Kolársky učeň: Tuto, pán majster posielajú konto.
    </tei:p>
    <tei:p>
     Baba: Pani Rozsypalka úctivo povoláva dnes na tretiu hodinu na   krštenie.
    </tei:p>
    <tei:p>
     Sú vraj takí ľudia, čo znajú štyrom, piatim pisárom, a to o   rôznych veciach naraz diktovať. No zo mňa takýto diktátor   nevystane.
    </tei:p>
    <tei:p>
     Tri tieto rôzne a jednoznačné apeláty vyhodili ma úplne z duševnej   rovnováhy. Chytil som sa za uši — miesto toho, žeby sa bol rozumu   chytil — a pobaláchaný odvetím takto:
    </tei:p>
    <tei:p>
     Mojej dcére: Ďakujem, prídem ti na krštenie.
    </tei:p>
    <tei:p>
     Babe: Vyplatím za robotu. Práca dobrá. Nech sa len i ďalej tak   usiluje.
    </tei:p>
    <tei:p>
     Kolárskemu učňovi: Nech si len prikladá teplý ovos na brucho.
    </tei:p>
    <tei:p>
     Mojim zadiveným vizitám odvisla spodná gamba. Ale ja quasi re bene   gesta#POZ#90;(lat.) Akoby po dobre vykonanej práci#-POZ#, vysánkoval   som ich von.
    </tei:p>
    <tei:p>
     Potom sadnem k dopisovankám, bez ďalšieho opátrania napíšem bona   fide#POZ#91;(lat.) Dobromyseľne#-POZ# na ne adresy a pošlem na   poštu.
    </tei:p>
    <tei:p>
     Bohatý statkár, vdovec Janko Babinský, sedí rozvalený na pohovke.   Náprsník roztvorený, košeľa na krku rozopätá. Z čibuku sa mu kúri ako   z maše. Číta dopisovanku.
    </tei:p>
    <tei:p>
     „Kdeže Vám myšlienky lietajú? Za Ľuďmilkou, však? — No, za to však   dostanete palice. Nech Vám to slúži druhý raz na výstrahu.   Laskomerský.”
    </tei:p>
    <tei:p>
     „Kýho čerta! Hm, — písmo je jeho. Adresa na mňa. Tu pochybnosti   niet. Škoda chlapa — chudák, ten namojdušu vychodí z rozumu. Krem ak   by sa s trungom… ale nie, pod klobúkom mu to máce.”
    </tei:p>
    <tei:p>
     Sadne a píše telegram:
    </tei:p>
    <tei:p>
     „Pán Laskomerský, K. Nemeškaj, brachu, s Graefenbergom. Pečuj si   hlavu zimnou vodou a popíjaj Deákforrás. Tvoj Janko.”
    </tei:p>
    <tei:p>
     Vnadná mladucha, žienka pravotára Danka Fazola, sedí v kresle.   Drží v hrsti zlostne pokrčenú dopisovanku a utiera si hojné a horúce   slzy ako Lúčanské teplice.
    </tei:p>
    <tei:p>
     Danko usmiaty vstúpi do komnaty, chcejúc objať svoju peknú   ženičku. Ona hodí opovržene rukou a odvrhne ho. „Stoj, Dano, kamkoli   kráčiš, najprv tú karotku prečítať si ráčiš!”
    </tei:p>
    <tei:p>
     Zadivený Danko číta:
    </tei:p>
    <tei:p>
     „Tvoje deti prišli šťastlivo a zdravé ako jabĺčka. Môžeš sa veru   tešiť z nich, sú podarené. Bol som im na stanici v ústrety. Tvoj   Laskomerský.”
    </tei:p>
    <tei:p>
     Fikajúca Ľudmilka, držiac mokrý ručník na očiach, sa ohlási. „A   ešte dve. — Ty falošnícky falošník. Fuj, hanba!”
    </tei:p>
    <tei:p>
     Danko, ako strelou ofúkaný, napálený sadne a telegrafuje:
    </tei:p>
    <tei:p>
     „Pán Laskomerský, K. Váš nestydatý žart namierený je proti pokoju   môjho manželstva. Urážku odvolajte, zadosťučiňte, ináč Vás zastrelím   ako… — Fazola.”
    </tei:p>
    <tei:p>
     Obidva telegramy som dostal po obede k čiernej káve. Jeden mi bol   dekrétom dospelého bláznovstva a ten druhý ortieľom smrti pušným   prachom.
    </tei:p>
    <tei:p>
     Situácia pre čeľadného otca ozaj povážlivá. A veru sa mi strovená   horčicová omáčka dolu tisla. Toľko mi však ešte zbudlo zdravého   rozsudku, trebárs bolo po obede, že som prišiel na tú zdravú   myšlienku, že som pravdepodobne adresy na dopisovankách popremieňal!   Slušná vec teda bola — aby nemusel nastúpiť cestu do Graefenbergu,   alebo podľa žiadosti pravotárskej na druhý svet — oddať sa na   vysvetľujúce pokánie.
    </tei:p>
    <tei:p>
     A tak zamieňal som s mojím Bismorjakom a Baistom nóty a dokázal   diplomatické nedorozumenie. Pán pravotár totižto, cestujúci so mnou v   jednom vozni, ako vystúpil, zabudol v ňom kúpené police, ktoré som   ja, ďalej cestujúci, prejal.
    </tei:p>
    <tei:p>
     No a Jankove deti, dcéra a zaťko, boli u mňa na návšteve.
    </tei:p>
    <tei:p>
     Et hinc illae lachrymae.#POZ#92;(lat.) A preto tie slzy#-POZ#
    </tei:p>
    <tei:p>
     Teraz sa však ešte musím vyrovnať s kolárom a s pani   Rozsypalkou.
    </tei:p>
   </tei:div>
   <tei:div type="chapter">
    <tei:head>
     Prmpulík
    </tei:head>
    <tei:p>
     Päťdesiat i šesť ružových papúľ sa otvára, toľko hlasov rozličnej   výšky čviriká, k tomu frfoce dvoma motúzmi poviazaný, rukami obratne   krútený kus drevka, uprostred izby však hučí poskakujúci, ako škurát   veľký mumák. Tam sa dvaja chlapci pasujú, tam si traja nechtami vlasy   čuchrajú, cez pána učiteľov stolík sa dvaja rovesníci za prsty ťahajú   a druhí gombíky o stenu šmárajú. Z tohto povrchne kresleného obrázku   každý ľahko uhádne, že sa tu dívame do obecnej dedinskej školy. Sú to   bedliví chovanci vied, nádejeplní chovanci a snáď budúci ministri;   keď nie to, aspoň odborní radcovia, čo len župani, a boh dobrotivý   zná, akí ešte páni. Z tejto príčiny z ohľadu možnej ich budúcnosti,   napríklad ablegátstva na sneme, budem sa chcieť usilovať o týchto   malých veľkých pánoch čím najšetrnejšie slová šíriť. Ešte by sa mi   dnes—zajtra mohli odslúžiť.
    </tei:p>
    <tei:p>
     Títo budúci velikáši vreštia v tej potuchnutej univerzite malej   dedinky Polníky ako žaby v mláke, kým bocian zobákom, alebo pán   rechtor feruľou na stôl nezaklope. Ale včuľ veru nezaklope, lebo ho   niet, a kde niet rechtora, je na to miesto veľa kriku. Ale   „silentium!“#POZ#93;(lat.) Ticho!#-POZ# — nezbedníci, nenadúvajte sa,   hneď vám pripáli krampus! Hľa, tamto feruľa a baculus ako sa vám   vycierajú. Fuj, mladí chriašteľovia, ale či zatiahnete trasavé   jazýčky za myšacie zuby! „Ej! canis vestra — luridi,   hirci!”#POZ#94;(lat.) Hej, psia vaša — vy zelení jeleni!#-POZ# tak   hrmí pán rechtor, stiahne obrvy, plesne hrachovou palicou na stôl a   potom švargne ňou jedným machom celý šík prvej lavice po chrbte. Aha,   tu je — otvoria sa dokorán dvere a dnu vletí Karol, pobočník pána   rechtorov, ošklbaný ako lipa, ktorý mu „škripty” z domu do školy a   pálenku z krčmy do domu nosieval. Toto chlapčisko je prototyp lumpa,   podľa tváre, posunkov, šiat, skutkov — hodný predmet pre chýrečného   maliara Murilla, ktorý tak rád trhanov maľoval. Ja som si vše žiadal,   keby si ho mohol na pamiatku ako planú zelinu v herbári vytlačiť a   usušiť. Jedným švihom vysadil sa na stolík, pelešiaca háveď malých   krikľúňov zamĺkla. Karol pozdvihnúc si o jednom traku visiace   pulidery, zavolá ako kedysi Suvorov — „Hurrah! Praga padla!” —   „Hurrá, chlapci, chválapánubohu, pán rechtor sú chorý!”
    </tei:p>
    <tei:p>
     Túto, aspoň pre pána rechtora smutnú novinu prijala chasa so srdce   prenikajúcim jasotom. Div, že Karolove dobre vyhnojené a nezúhorené   bosé kvaky od radosti nebozkávali. Jedni plieskajú rukami, druhí od   radosti knihy o zem hádžu, iní na jednej nohe dookola skáču, item,   každý dáva najavo svoju spoluútrpnosť istým — pre pána rechtora nie   potešujúcim spôsobom. Deti i blázni hovoria pravdu.
    </tei:p>
    <tei:p>
     Čudujete sa terajšej mánii maďarizovania. Pletky; ľudia ani   predtým neboli s tým spokojní, čo mali a čo boli, ale bažili ďalej, a   keď i to dosiahli, driapali sa za druhým. Keď kto mal tisíc zlatých,   žiadal si päť, a keď si tie nadobudol, ťahal na desaťtisíc atď. Baša   keď už mal jeden konský chvost, žiadal si mať dva, a keď sa mu stalo   po vôli, usiloval sa na tri. Ten čas, keď výchovoveda vrcholila v   lopatke, palici, prúte, driapal sa každý, čo vedel kus čarbať, za   latinčinou. Áno, i vychovávacie prostriedky museli sa preobliecť do   linguam eruditorum#POZ#95;(lat.) Reči vzdelancov#-POZ# a volali sa   múdro feruľa, baculus a virgas#POZ#96;(lat.) Prút, palica a   korbáč#-POZ#. A pán rechtor, ktorý sa po otcovi volal a sa na meno   „Káčer” obzrel, podpisoval sa „Franciscus Anastasius, docens et ľúty   rechtor”#POZ#97;(miesto ludi rector, lat.) Učiteľ a kantor#-POZ#. Pán   Anastasius docens rozumel účinky ferule vtipným spôsobom a znamenite   zostriť. Keď sa jednému podarilo sviňu uliať, musel prsty pravej ruky   „na hrušku” dovedna stiahnuť. Pravica zhrešila, pravica musí byť   trestaná. Na to mu potom pán rechtor poriadnu facku vylepil, až mu   nechty zhrkotali, čo neomylne ku krasopisu veľmi dopomohlo. Keď sa   však vo zvlášť dobrom rozmare, napríklad po hojne užitej domárke   vynachádzal, použil menšiu útlu ferulinku a do dierky, vprostred   ferulinky vyvŕtanej, vpratal zlomok nožíka, ktorého ostrý koniec asi   na dve linaje z plochy von trčal. Každým úderom po dlani delikventa   pustil mu žilu, kým nevyzeral skatovaný ako svätý Šebastián.
    </tei:p>
    <tei:p>
     Prosím medzitým za odpustenie, že sa od veci tak ďaleko   odchyľujem, ale nechcem, aby bol tento romantický opis našej   sparťanskej výchovovedy so mnou pochovaný.
    </tei:p>
    <tei:p>
     Touto praktickou a ľudskou výchovou — „erando discimus virgando   crescimus”#POZ#98;(lat.) S chybami sa učíme, s palicami   rastieme#-POZ# — nielen skvelé pokroky vo vedách docielil, ale   vzbudil i lásku zverených detí oproti sebe, ako sme boli toho   svedkami pri zvestovaní smutnej noviny o jeho chorobe.
    </tei:p>
    <tei:p>
     Čím väčšmi je roztrhaný vojenský prápor guľami, tým väčšia pýcha   toho pluku, ktorému prináleží. Vojak pri randavej zástave, štiavnický   banský akademik v randavom kabáte, a študentík v domykanej obálke   kníh, „theke” nazvanej, máva svoje potešenie. Nuž, slabosti!
    </tei:p>
    <tei:p>
     Keď rapavý a jednooký Karol — jedno oko stratil pri vyberaní strák   — znamenitý chýr o chorobe pána rechtorovej zvestoval, odľahlo i mne   ako Kolumbusovým mornárom, keď po dlhom plavení zase jednúc „zem,   zem” uhliadli. Pobral som stenografickou chytrosťou svoju knihoveň do   ošúchanej „štandáry theky”, zvyšku to otcovho banského pozadného   remeňa — prehodiac remeň cez krk, pripevnil špagátom na nohavičný   gombík a vyrútil som sa temenom vopred, s rykom ako divoška, s   družinou na ulicu. Pred školou roztiekli sme sa ako láva výstredne na   všetky strany, búchajúc a strkajúc sa krbáľali sme sa vo   väčších—menších klbkách bez gymnastických zásad dolu kopcom,   zaobalení do ťažkého uličného prachu havanovej farby. Z istej diaľky   by každý do veci nezasvätený a nepredpojatý človek s istotou bol   súdil, že sa tam ženie kŕdeľ „kvikompolerií” dolu kopcom; netušiac   ani najmenej, že by veru v tom svinskom oblaku vystrájali budúce   eminencie, excelencie, osvietenosti, veľkomožnosti.
    </tei:p>
    <tei:p>
     Hja, a predsa za mladi sa tŕň ostrí!
    </tei:p>
    <tei:p>
     A tu ťahá oproti rozpustilej nádejeplnej čriede chlap veľký s   malým bubnom, a bubon veľký s malým chlapom. Epocha na Polnikách; to   prmpulíkova komédia!
    </tei:p>
    <tei:p>
     No toho nám ešte bolo treba! V okamihu sme sa zošikovali za   bubnami. Ja s papekom na pleci kráčam vopred, prvý za bubnom —   šťastný, že mne, synovi hlavy tejto obce, nikto sa priečiť nesmie, a   kochám sa v budúcnosti, že večer bude „Doktor Faust s Mežulinou”   potom ateľacie — či atletické — kunšty produkovať a opica chlapcom v   hlave vši hľadať. Karol na to ihneď ponúkal pánu komediantovi svoj   neočesaný revír.
    </tei:p>
    <tei:p>
     Keď som prišiel domov, s odvaleným okruchom chleba v ruke   preunúval som matku bez prestania o prepustenie do komédie a o   darovanie na to potrebných dvoch širokých groší.
    </tei:p>
    <tei:p>
     Po trojhodinovom smolení a neprestajnom prenasledovaní, do komory,   kuchyne, stajne atď. namrzená matka po dvoch závdavkom udelených   buchnátoch udelila mi s povolením do komédie tri groše, aby pre   dozorstvo mohla ísť so mnou i slúžka Dora.
    </tei:p>
    <tei:p>
     Aby čas darmo nemárnil, pustil som sa so Štefanom Halbedinským do   „pimparipipaxu” — hry, skoro navlas podobnej šachu.
    </tei:p>
    <tei:p>
     Ďaleko pred určeným časom stál som u Kerešov. Pokladníkom bol sám   komediant. Sediac v pitvore na kláte, krútil za chvost akéhosi   bruchatého čerta uloženého na lone. Keď mu prstami šuchoril po   črevách, vrešťalo to nemilobohu. Tento hudobný nástroj menovali   savojardskou lýrou. Ku sekavým vysokým vreskom zapískal čas po čase   akýmsi medzi zubami držaným plieškom. Bol to ďaleko znejúci vábec, čo   mi uši napodiv urážalo. A šli, chudiatka, skromní, ale zvedaví   obyvatelia za hlasom ako sojky na kuvika. Pred komediantom stál na   maštaľnom stolčeku a červenom ručníku žltý hlinený tanier — divadelná   kasa. Tam kládli peňažné obete na oltár Tálie. Ach, ale nie každý bol   vstave peniazmi sa vkúpiť, a takí donášali i naturálny deputát.   Komediant mal i svojho koníčka a pol vozíčka. Kto teda nemal turáky,   doniesol a prijalo sa mu ako relutum#POZ#99;(lat.) Výkupné#-POZ#   viazanica sena, za vahan ovsa, zemiakov, oštiepkov, vajcia atď., a   tieto dary in natura odkladali sa naľavo na zem ako mimoriadny príjem   praktického umelca.
    </tei:p>
    <tei:p>
     Karol Veľký — nie panovník, ale tento loptoš — chcel bez vstupného   vstúpiť, ale oko pána bdelo! Ako práve dnu dvermi chcel piznúť, fuk,   už bol pitvornými na dvore. Neostalo pri tom. Pri druhom pokuse ho   umelec priviedol do tak chytrého mimovoľného pohybu, že chmátajúc   rukami v povetrí za dač pevným, beznádejne musel sa podľa   gravitačného zákona hrubiansky uchýliť k matke zemi celou prednou   plochou tela. „Amputa hoc caput et defer ad   Antonium”#POZ#100;(lat.) Odrež túto hlavu a zanes ju Antoniovi#-POZ#   povedal v úzkostiach postavený utekajúci Cicero svojim   prenasledovateľom. I Karol svoju kostrbatú borievkovú kotrbu ponúkol   bezcitnému Antoniovi, aby podľa vôle a iste nie bez prospechu opica   mu v nej ískať mohla. Ale niks taič! Komediant mal srdce z kameňa.   „Omne trinum perfectum,” ale čerta z pekla horúceho perfectum. Len   počúvajte. I tretí pokus nebol korunovaný prajnejším výsledkom. V   práci neúnavný komediant, chytiac Karola tam, kde koruna býva a kde   opica ískať mala, tak mohutne vyzváňal týmto skladom vedomostí,   kýmkoľvek chudákovi zvedavému Karolkovi posýpka von ušami nefŕkala.   Keď mu tak asi do pár medailónov vlasov v hrsti ostalo, s milostivým   prízvukom a slovami „ter quater solve frater”#POZ#101;(lat.) Trikrát,   štyrikrát, plať, bratku#-POZ# vysadil ho na slobodu. Opŕchnutý Karol   sa striasol a zahladil nepovolaným komediantovým zakročením do   neporiadku uvedenú frizúru. Lež šuhaj svojho charakteru, nedajúc sa   maličkými prekážkami odstrašiť, posvätiac sa vede, vrátil sa nazad,   ale nešiel viac hore koncom, lež uponížil sa medzi plazivcov,   pošťastilo sa mu v dave hrnúcich sa divákov prešmyknúť do ozaj   zaslúženého chrámu pristrojenej Tálie.
    </tei:p>
    <tei:p>
     „Počkaj, prekliaty komediant, ty hráš, ale ti zahrám i ja,”   rozpráva si do brucha hnevom prekypujúci Karol, pomiešajúc sa medzi   divákov.
    </tei:p>
    <tei:p>
     V preplnenej dvorane hučal veselý vravor, raz tu, raz tam kvikom   pretrhnutý. Utlačený bas volá: „Ej, bisťuvýdade, pusťteže i mňa   dopredku!” Vysoký ženský hlas s chichotom zase: „No, Janko,   nestískajteže ma tak…” Inde zase chlapčisko plačlivo: „Mamko, mamko,   nedá mi dýchať.” V kúte zasa varovkyňa lačné vreštiace dieťa kojí,   štrngajúc plechovou hrkálkou.
    </tei:p>
    <tei:p>
     Vľavo od dvier pozdĺž steny dlhý stôl na dvoch nohách podoby X   predstavuje vlastné divadelné dosky. Od povaly až po kraj stola   visela všakovými drakmi maľovaná opona. Kútik vpravo od stola bol   proscenium. Sprostred povaly visel luster, to jest dva nakríž   preložené, lojovými sviecami opatrené šindle. Miesto pred stolom asi   na tri šuchy bolo slobodné, prvú lavicu obsadili honoratiores, medzi   nimi ja s Dorou, a tak sa postupne tratilo do pozadia. Okolo a na   peci rozložená bola najlacnejšia, ale najviac smiechu a výskotu   robiaca, k polnickej komúne patriaca čvarga. Všetko toto bolo   zastreté rozpáleným hustým vzduchom, v ktorom zastúpené boli všetky   chemické, z rozpadnutia zvieracieho ústroja pošlé čiastky — ani dym   banskobystrickej striebornej huty a zápach podlavických   cibuľocesnakových sadov, takže v prirovnaní s tým výpar mydlárskej   dielne môže sa pomenovať ružovou záhradou.
    </tei:p>
    <tei:p>
     Keď nám znojom vyzváraným kečka dolu sluchom a šaty po kožke   lipieť začali, započalo sa „ateľatické” predstavenie. Prvý vystúpil   bosý, v červených tesných nohavičkách zaodiaty chlapec. V úzkom   predstolnom priestore skákal ako blcha v poháre, košúty váľal, plazil   sa a prekrúcal ako had. Uviazal sa v okamihu i na tri uzle s hrčkou a   zase sa rozpáral napoly ako staré nohavice. Híkanie na všetky strany.   „Bože, chudiatko!” stenala suseda. „Ach, ach, to je strach; hľaďte   len, hľaďte!” volala druhá a váľala kríže po sebe. Stará Valaška   vykrikuje: „A bodaj by si bolo zhorelo, to je ani paštrnákový koreň   hybké.” Richtár Červenák inším nevedel svoje podivenie vynôtiť len   častým opakovaním „i! i! i!” a šúchal si jednostajne nos o hánky. Oči   všetkých lipeli na ňom, vyťahovali hrdlá ako špárgu#POZ#102;(maď.)   Motúz#-POZ# a boli by im v náramnom podivení hlavy až do povaly   vyrástli a podobu lopovov, známych tekvíc, na seba vzali, keby   zázračnému vystúpeniu sám Bryndza Pál — ako principála menovali —   koniec nebol urobil. Lež tu sa nám predstavuje on sám v kroji   indiánskeho Kazíka, červenou hlinkou po tvári baumšaitismom tetovaný.   Na hlave mal obrúčku z gelety, cez plece mu visela miesto tigra modrá   gemerská huňatá guba s prišitou svinskou hlavou. — Prvé čo bolo,   zjedol jeden — nôž. Nastrašené obecenstvo vydalo zo seba jedno a   všeobecne trvanlivé „hí!“. Mašiar Klementis všetok bez seba, hodiac   baraniu čiapku o zem, zakričí: „Sto bohov mu do matere, nuž však ten   i kutáč prehltne!” — „Prehltne ten ver všetko i vidly z predpece, i   kapustné nože,” odvetí uhliar Maselník a fajka mu z úst odkvicne. —   Indián pokývnuc hlavou hrdým milostným zrakom odplatí rečníkov. Potom   položí silný drevený, navrchu hladko vyhĺbený svietnik na zem. A   šmyk, už je temä na svietniku a podošvy pod hradami. Ale ako strela   vyskočí a so strašne zmraštenou tvárou a boľastným výkrikom vytiahne   do kože vtlačený hrach z čela. Sprvu som myslel, že to patrí k celku,   a veľmi som sa tešil, že mu hrach z hlavy bude vyrastať. Ale horká   vaša bryndza! Indián veru tak bohoval po slovensky, loptošoval toho,   čo mu hrach na svietnik podložil, len tak hrmelo. No prisahať by som   na to nechcel, ale svoje mravné presvedčenie podnes mám, že pôvodcom   toho inší nebol ako Karol. Po chvíľke sa búrka utíšila, zalepil si   dierku lojom zo sviece a pokračoval ďalej. Poobzerajúc sa hrdo po   obecenstve, ohlási: „Teraz sa bude predstavovať španielsky šalát!” —   Na to som zvedavý, čo to za šalát.
    </tei:p>
    <tei:p>
     Sadol si na zem a pchal do seba ženou na mištičke donesené zrebe.   Líca mu už boli napuchnuté ako klenovské syrce. Ale on prevracajúc   očami preglgával, akoby tie najchutnejšie pletence bol užíval. Hotový   so zrebami, pritiahol najbližších dvoch chlapcov za uši vedľa seba,   kázal im, aby mu do ušú fúkali. Na to im dal po jednom papečku bez   dierky. A tímu papečkami do ušú fúkali, až boli červení ako   pivónie.
    </tei:p>
    <tei:p>
     Vtom otvorí umelec papuľu, z ktorej sa valí dym ako Vezuv, keď mal   Castell Graeco zasypať. Videl som vymaľované peklo v podobe zázračnej   papule, ako neposlušné deti hlce — a komediantove ústa práve tak   vyzerali. Preto mi to bol pohľad strašný až do špiku. „Dúchajte   lepšie, potvory!” Chlapci dúchali. Komediant stene, tlačí si boky — a   kdežeby i nie, prosím vás — potisne, a tu vyfučia z neho okrem   hustého dymu živučičké živé iskry.
    </tei:p>
    <tei:p>
     Ja som badal, že mi každý vlások rastie. Dora založí ruky pred   oči, uhne hlavou nazad a zbledne. Naplašený, aby som videl dojem   tohoto strašného výjavu v obecenstve, obzriem sa nazad. Za mnou   vpravo pod lustrom sedel prísažný Kochelka, peknej, ale ako svätý   Peter cele plešivej hlavy. Omámený zázrakom šeptal pod nos: „Je to   vtip, je to vtip!” Hlbokú Kochelkovu pozornosť dokazuje najlepšie tá   okolnosť, že mu z lustra pošlý lojový stalagmit na päť palcov zvýšky   a štyri palce šírky na jeho poctivú plešinu nakvapkal bez toho, žeby   si toho povedomým bol býval. Napnutosť bola toľká, že sa málokto i   len dýchnuť opovážil.
    </tei:p>
    <tei:p>
     Keď mu už pekelné vráta dym a oheň soptiť prestali, pomiešal si na   ríf dlhým papekom v hrtane, strčiac ho do žalúdka, ak nie ešte ďalej,   a krútil ním, ako keď habarkou kyslé mlieko trepú. Zrazu vytiahne   spomedzi zubov prstami stužku a tým istým papekom ťahá, ťahá to   modrú, to bielu, to červenú, až radosť bolo na to hľadieť. Dore,   pohľadom zadivenej, vykradne sa z hlbín srdca: „Ach, zbesnel si sa!”   — pri dverách ale vydýchne druhá: „Skamenel si!” — tam kdesi pod   pecou počuť hlas: „Mh, ťa pokrčilo, či ti vytiahol bandúra!”
    </tei:p>
    <tei:p>
     A to, páni moji, bol ten „španielsky šalát”.
    </tei:p>
    <tei:p>
     Po krátkej prestávke a známej hudobnej produkcii s pridaným   plechovým „ťuk, ťuk, ťuk” nasledovalo konečne divadelné   predstavenie.
    </tei:p>
    <tei:p>
     Pomiesili sme sa na miestach, zotavovali z videných zázrakov a   šúchajúc dlane očakávali sme s radosťou, čo to zase bude.
    </tei:p>
    <tei:p>
     Chcem jedno i druhé pripomenúť, ale celé divadelné predstavenie   opisovať nie je mojou úlohou. — Kráľ s kráľovnou, s komonstvom,   maršali a dámy boli nádherne pristrojení. Čert menom „Pik” bol   tmavomodrej farby, s dlhým, strašne klepajúcim pyskom a veľkými   ušami.
    </tei:p>
    <tei:p>
     Strašnejší od tohoto bol Mefisto, čeľadník síce podoby človeka,   ale mal uši tiež veľké ako lekvárový hrniec a celý bol červenej   farby, akoby sa bol v kremnickej červenej hlinke močil. Keď títo   dvaja rozprávali, sekali pyskami ani holendery, pred ktorými by sa   bol i sám pôvodca „pekelného žalára” zdesil. Smrť ukázala sa tiež,   ale len tak ostýchavo, „próterfurman”, ako sa povedá, len zboku, a   záležala celá z husacieho rozprestretého krídla. Originál musel dakde   čert vziať, a tak sa mi zdalo, že to krídlo bolo len dočasným   substitútom smrti. No ale my sme to spokojne vzali tak. Ale najväčšie   interesy vzbudila osobnosť „prmpulíkova”. Keď sa furták len ukázal,   už bolo obecenstvu do popukania, klátilo sa smiechom hnuté v bedrách   ako víchrom knísané smreky. „Bodaj by si bol zdochol, skamenel,   zhorel, aby ťa metalo, hádzalo, skrčilo” atď. boli výkriky vďačného   polnického obecenstva miesto aplauzu veľkomestských divadiel. Ako   zvonica široká pani richtárka mala sa už od smiechu rozváľať ako   rozsušená zvárka. „Prestaň, pumprl, lebo sa po—po—pu—“, kričala bez   seba. Dora rukami nohami bombáľala ako válkoveň, každý okamih som sa   o ňu bál. Ale i mne bolo všakovak, no nie div, lebo furták furtácky,   prmpulík, keď ústa otvoril, už to nebolo rovné a každý jeho posunok   bol fígľom.
    </tei:p>
    <tei:p>
     Dačo na ukážku, len aby vám nezaškodilo: „No už je to pravda, už   sa ja u toho môjho pána raz dobre mávam. V pondelok dostávam zemiaky,   v utorok krumple, v stredu grule, vo štvrtok bramburky, v piatok   švábky, v sobotu zemské jablká; v nedeľu ráno z múky, na obed z cesta   a na večer halušky.” No — a potom sa nesmejte. Ba smiali sme sa za   tých pár groší, až nás rebrá boleli a kuľajstra sa nám čelom i nosom   cedila.
    </tei:p>
    <tei:p>
     Kým všetky tieto strašné, prepodivné a veselé výjavy našu   obrazotvornosť a veselosť zabávali, zlosyn a „rotae diabolus” — to by   bolo po slovensky červený diabol — Karol, neúnavnou pilnosťou   vykyvoval a šťastlivo vykýval klin, ktorý nohy divadelného stola   nakríž zložené spájal.
    </tei:p>
    <tei:p>
     V najlepšom ohni divadelného predstavenia, keď komediant za   divadlom juchtovou nohou dupol na rozknísanom, k pádu prichystanom   stole — práve pri deji, v ktorom Pik s Mefistom doktora Fausta do   pekla per šúb expedírujú#POZ#103;(lat., nem.) Postrkom   odosielajú#-POZ# — rozpadne sa stôl, divadlo, všetky krámy, a   komediant z jeho podpovalného olympu musí sa znížiť k nám druhým   zemských obyvateľom, ba ešte i kus nižšie. S veľkým praskotom a   rinkotom, rozpľaštil sa na tom mieste, kde pred nedávnom v   nepoškvrnenej nebeskej sláve španielsky šalát užíval a napriek   hodvábnej húsenici hladké stužky zo seba vydával. A teraz? Teraz jeho   sláva zakopaná leží.
    </tei:p>
    <tei:p>
     Pri veľkom zmätku padla jedna z lojových sviec štvoruhlastej   richtárke na čepiec, ktorý hneď blčal ani stodola. Nebolo čím hasiť,   v náhlosti postavili jej susedky pri ruke stojaci šochtár na hlavu.   Karol, použijúc krásnu príležitosť pomsty, hodil sa ako divoch na   svoju obeť, zavesiac sa jej na obe uši ako náušnice. Opica si bráni   svojho Bryndza Pála a šklbe Karolovi škundry ako ženičky pastorné   konope; komediantova žena, čierna ako šunka a červený chlapec   usilovali sa Karola za nohy detronizovať, ale malá hŕba pýta viac,   privalila sa rozpustená komúna z kachieľ a bola ich hneď kopa.   Šťastie pre všetko polnické človečenstvo, že táto komúna v ten čas   ešte hrozné účinky petrolejovej látky nepoznala.
    </tei:p>
    <tei:p>
     Vyhasili sviece, zmätok rástol, v tej miere množili sa i buchnáty.   Tu potom richtár, ktorému sa kacheľ z pece do chrbta dostal,   nadurdený pozdvihol palicu a „palica rúbaj”. A padajú údery ako   krúpy, nečítané, nemerané, ako sa komu dostali. Účinkovalo to   blahonosne, delili sa múry nakopených bojovníkov ako bulvardy   červeného mora pred faraónskymi bataliónmi. Ja som bol v hrozitánskom   pomykove; okolo mňa fučala a pukala palica ako lieskové orechy, a ja   som sa nemohol hnúť z miesta, ako vo sne — dákysi čert ma držal za   nohu. — I Dore sa dostal poctivý úder na poli bitky, i mňa chraplo   voľačo po čele a škrabalo na väzoch. Počal som plávať, veslovať   rukami—nohami celou silou, až sa mi koniec—koncov podarilo s týmto   pomotaným svetom sa rozuzliť a na dvor vybehnúť. Tam som už našiel   viac utekajúcich a cez hnoj krbáľajúcich sa divákov.
    </tei:p>
    <tei:p>
     Sitkovie Zuza zronila rebrík zo šopy; ten padol Dore okolo krku a   ona naplašená, v úzkostiach postavená, niesla ho na sebe chudera ako   „španielsky grézlik” do čiernej noci.
    </tei:p>
    <tei:p>
     Aby sa nám z toho, čo tam štedrou rukou rozdávali, viacej ešte za   podiel nedostalo, uchýlili sme sa záhradnými dvermi. Ale nás i tu Pik   a Mefisto prenasledovali. Prvá zavadila Dora medzi hrachové palice   rebríkom a trvalo chvíľu, kým sa toho jarma zbavila. Potom chcem   čiernu mláku preskočiť a na bielu skalu skočiť, ale som sa   zle—nedobre prerátal. Čierne bolo nie mláka, lež uhliarsky suchá zem   a tú som udatným skokom presadil a rypol som miesto bielej skaly do —   vápennej jamy, fuk, až po samé plecia. No, servus, Gusto! Dora ma za   uši ťahala, len tak lusklo, akoby bol do cesta padol, a vystúpil som   biely ako premonštrát.
    </tei:p>
    <tei:p>
     Ach, malaže tá moja matka potom radosti! Prvé bolo, že ma   vykečkovala a pri tej manipulácii mi vypadol Pik spoza goliera. Hrom   mu do pečene, ten mi v tej trme—vrme frkol o čelo a potom sadol na   väzy! Istotne jeho vinou som do tej vápenice zdrochol.
    </tei:p>
    <tei:p>
     Matka, pohroziac mi prstom, prepustila ma s tou anticipáciou, že   „však sa zajtra porátame”.
    </tei:p>
    <tei:p>
     Noc som mal nespokojnú, potil som sa ako povesná vo zvárke, ale   „nocte pluit rota redeunt spectacula mane”#POZ#104;(lat.) Celú noc   pršalo a až ráno prišlo predstavenie#-POZ#. Ráno musel som na rozkaz   matkin vliezť do zavápenených šiat, potom sme vyšli na dvor a matka   ich — perse#POZ#105;(lat.) Pravdaže#-POZ#, na mne — tak dlho klepala,   kým ostatný prášok z nich nevystúpil.
    </tei:p>
   </tei:div>
   <tei:div type="chapter">
    <tei:head>
     Radvanský jarmok
    </tei:head>
    <tei:p>
     Kiachta, Novgorod, Lipsko a — Radvaň sú vo svete známe trhoviská.   Radvanský jarmok je a ostane dlho, dlho v porekadle a prežije ešte i   proroctvo doktora Veselovského. Keď slovenský ľud dač kremobyčaje   veľkého vysloviť chce, odvoláva sa hneď na radvanský jarmok. Po prvý   raz Pešť, Viedeň a vôbec veľké mesto navštívivší Slovák, zalomí ruky   nad davom ľudu a zadivený zvolá: „Bože, to je radvanský jarmok!”
    </tei:p>
    <tei:p>
     Keďže železničná sieť, ktorá sa už i do starokonzervatívneho   Slovenska vkradla, i tomuto pôvodnému, povestnému národno—slovenskému   trhovisku záhubou hrozí, hodláme týmito riadkami ako—tak zachovať   jeho zaslúženú pamiatku.
    </tei:p>
    <tei:p>
     Ôsmeho septembra, keď si už zvolenské hole, menovite — salva   venia#POZ#106;(lat.)odpytujem#-POZ# — Prašivá, obyčajne zimnú toaletu   obliekli, keď štebotné, verné nám lastovičky do južných tajuplných   krajov odletujú, a miesto nich pozdné smutnokrásne nezábudky, totiž   jesienky — colchicum autumnale — sťa ostatný pruh, mdlý odlesk letný,   lúky naše oživujú, vtedy býva vydržiavaný chýrečný trh v Radvani,   mestečku s Banskou Bystricou nepretržite spojenom.
    </tei:p>
    <tei:p>
     Jarmok bez peňazí je takmer toľko ako hluchému hudba; ale peniaze   nerastú ako huby po daždi. Peniaze si zaopatriť, k tomu vedú rozličné   cesty; to dobre zná každý, kto šúľal groš medzi prstami.
    </tei:p>
    <tei:p>
     Montecchi a Capuletti, Guelfi a Gibellini, Horatii a Curiatii sa   tak neruvali ako my, keď sme sa kamžami mlátili v sakristii po   talentoch. Boj na smrť a život, ako hladom morené potkany, kým sa do   ostatného, najsilnejšieho nezožerú. Koniec ruvačky a villafranský   pokoj uviedol korbáč — flagellum orbis#POZ#107;(lat.) Bič sveta#-POZ#   — džingischána, kostolníka Petráka, ktorý takto medze položil   ďalšiemu krviprelievaniu na posvätnom mieste in ecclesia   millitante#POZ#108;(lat.) V cirkvi bojujúcej#-POZ#. Štipľavý to síce,   ale výsledkuplný žart.
    </tei:p>
    <tei:p>
     Ale spýtate sa, v akej súvislosti stoja tieto výjavy ľudskej   krehkosti s radvanským jarmokom? Ab altari vivit   sacerdos#POZ#109;(lat.) Kňaz žije z oltára#-POZ#. Miništrant slúži   tiež za mzdu, už či sa on pri svieci, knihe, či pri turibule, a či   pod krížom na pohreboch šipliká. A tieto, tak horko—ťažko pri   pračkách, pobožnom vzdychaní a pri pohrebných slzách nadobudnuté   grajciare sa cez mesiace odkladali a zbierali na radvanský   jarmok.
    </tei:p>
    <tei:p>
     Raz som našiel na podvrchu jednej starej, ošarpanej šalandy ládu,   podľa nápisu z roku 1727 pochádzajúcu, s veľa ukrytými priečinkami, a   tam som odkladal svoje miništrantské zárobky s mravčou pilnosťou. A   tak, hľa, nielen minister, ale i miništrant môže dačo — odkladať.
    </tei:p>
    <tei:p>
     Keď sa už túžobne očakávaný 8. september dotiahol, pootváral som   všetky priečinky a sortíroval mince. Ako teraz, tak i predtým s   peniazmi vždy machľovali. Kolovali vtedy dvojgrošníky dačo menšie od   lopaty, takrečené „šustertalery” s nápisom tridsať grajciarov, ale   platili len šesť grajciarov šajnových. Potom s nápisom 3 gr. — 2 gr.   Tri strieborné dvadsiatniky, čistej opravdivej hodnoty, zaviazal som   pevne do uzlíka, šesť grajciarov vstrčil som do jedného a dva   grajciarniky do druhého vačku, čím dostali moje vrecká podobu   zapuchnutých líc pri bolení zubov. Takto vystrojený a blažený vybral   som sa na radvanský jarmok.
    </tei:p>
    <tei:p>
     Kde aká cesta alebo cestička, hradská, priesmyk, prť, chodník,   chodníček, priechod, most a lavica, a či brod — všetko bolo zaplnené   jarmočníkmi, ťahajúcimi sústredene do Radvane. Tisíce starohorských   pútnikov, spievajúc, kde—tu i trúbiac, akoby ozávod, obzerajúc a   potkýnajúc sa o päty jeden druhého — pospiechajú do radvanských   bazárov. Časom pred procesiou nesený Kristus skloní sa dolu, aby ho   mohli nadrapujúce sa deti pobozkať. Každý húf prespevuje síce tú istú   nôtu, ale druhým hlasom. Predvoj vedú dakoľkí chlapi, za tými chlp   tenko spievajúcich žien. Celý pochod končí sa do špicu, ktorý,   obyčajne kus pretiahnutý, vychodí a pozostáva z kuľhavej, požehnaním   obťaženej, zosušenej starej babky. Pozornosť pútnikov nie je výlučne   spevu venovaná, týka sa ona i mimoležiacich predmetov. — Krem týchto   pútnikov pospiechajú i iní prozaicky, či už pešo, či na koňoch, na   vozoch, hneď chytro, hneď pomaly za tým istým cieľom.
    </tei:p>
    <tei:p>
     Na dolnom banskobystrickom predmestí valiace sa masy nadurili   prachu, ktorý vystúpil hore a obtiahol všetky predmety žltou farbou.   Táto farba zmenila sa pri striebornej hute na tmavočiernu, takže   ľudia, prejdúc tieto dve politické atmosféry, stali sa úplnými   „švarcgelbami”. K týmto rôznym dvom prachovým oblakom peknou štafážou   boli stromami zelený Urpín, hučiaci bystrý Hron a modrastý kučeravý   hutný dym.
    </tei:p>
    <tei:p>
     Tu od historických trosiek starodávnej striebornej huty počne sa   malebná strakatina. Bohatý trh začína sa žobrotou. Ohlasuje sa tu z   oboch strán cesty lamento, aké snáď bolo počuť len po prehratej bitke   pri Hradci Králové. Tam žobrák, bohatý na deti, krúti vŕzgajúcu lýru   savojskú a jeho početní nápadníci plazia sa po ňom ako húsenice po   kapustnom koreni. Tam zase bedár holengá povetrím akýmisi kýptikmi   miesto ramien, ktoré sa skorej safaládkam ako ramenám podobajú, na   kýptiku však visí ovinutý ruženec. Postúpiš ďalej a tam ti pchá pod   nos ranavé, muchami posiate nohy. Hentam sa váľa kus drieku bez nôh;   onen krúti hlavou tik—tak, bez prestania deň i noc. Slepý Tobiáš reže   sláčikom po husliach, upomínajúc nás na srbské gusle. Keď sme i toto   početné kšeftujúce patologické múzeum prebehli, dorazíme k najstarším   sveta tohoto remeselníkom, ktorí si skutočne a podľa udania Adama,   najstaršieho nášho tatuška, za patróna vyvolili. Rozumiem tu   hrnčiarov.
    </tei:p>
    <tei:p>
     Tu medzi pyramídami budúcich črepov, akými sa vše sláva a zväčša   diplomacia tohoto sveta končí, prechádzajú sa starostlivé maminky a   veliteľky kuchýň — muštrujú prísnym zrakom a klopú vážne zohnutou   hánkou po nádobe, aby podľa cvengu, ako kosec kosu, mohli vyskúmať   jej vnútornú morálnu hodnotu. Význam týchto tajomných posunkov by nám   snáď náš Pozdech mohol vysvetliť. Ja som to po mnohom bádaní vyskúmať   nemohol, hoci in praxi moja dobrá mať, možno i to primálo, po mojej   hlave hánkami klopajúc vyvolávala: „Darebák darebácky, z teba nebude   nič!”
    </tei:p>
    <tei:p>
     Kto mastí, dobre sa vozí. Tam na náprotivnej strane dolnozemská,   na vetre údená slanina má dobrý odbyt. Odnášajú ju paholci odpredku i   zadku pôltami ovešaní, kráčajúc hrdo ako starí Gréci vo svojich   tunikách.
    </tei:p>
    <tei:p>
     Čím diaľ, tým väčší huk a stisk. Tu už nastáva to milé—nemilé   vítanie, pozdravovanie, objímanie a rúk stískanie, ba nazbyt i   bozkávanie, kým nová starohorská lavína ústa už—už k bozku   nakrivujúcich neroznesie. Tí, čo ich hory—doly cez roky a roky   lúčili, tu sa zídu, tu sa vítajú.
    </tei:p>
    <tei:p>
     Ale poďme ďalej, aby sme medovnikárske šiatre neobišli. Či by si   snáď kolísku, bábku, alebo obrázkom a pekným veršíkom ozdobené a   cukrom obliate srdce alebo paklík mandľového marcipánu a čo len   korenistý pusrlík pre tú alebo onú nekúpil? A voskovník na roráty? —   Čo sa tu minie s múkou namiešaného, prachom zapadnutého medu, to sa   iste chudákovi svätému Jánovi v saharskej púšti nesnívalo pri   kobylkovej pečienke.
    </tei:p>
    <tei:p>
     Trara, trara, bum—bum—bum!
    </tei:p>
    <tei:p>
     Aha, tamto veľká koliba z dosák zbitá. Nad vchodom strašné obrazy:   diví ľudia jedia jeden druhého; — lev s troma chvostmi, o jeden viac   ako český, a orol s troma hlavami — teda tiež o jednu viac, ako vôbec   máva orol privilegovaný. Krásna potvora, po pás panenka, od pása dolu   obyčajná podustva s chladidlom, to jest fecherom v rukách. Opitý   Kysučan roztrepal žene hlavu pálenčenou sklenicou s nápisom „Jupiter   fulminans”. — Tomu odolať nebolo v mojej sile, ani v mojom programe.   A tak teda hodím komediantke v červenej tunike jeden šustertaler, to   jest dvojgrošník, dverná opona sa odtiahne a ja s klopaním srdca   vstúpim do svätyne. Obecenstvo bolo ako početné, tak vyberané.   Podlavice, Riečka, Eliáš, Pršany, Malachovo boli zastúpené svojou   elitou. Zápach cibuľový a cesnakový v najkrajšom kvete.
    </tei:p>
    <tei:p>
     Priestor bol dupkom naplnený, ako zápalky v škatuľke, a čo viac   môj obzor úplne zatienil široký klobúk môjho suseda, paholka z   Tajovej, predo mnou stál očovský prísažný s geletou na hlave úplne   podobnou nedostavanej babylonskej veži. Terajšie ženské šiňony sa   veľmi ponášajú na tú pokryvu. — Týmito prekážkami bol mi síce výhľad   prekazený, ale aspoň sluch nie. Počul som na dejište vystupujúce   osoby: Meluzínu, doktora Fausta, čerta, Pika a — pekelného   premierministra Mefista, veselého Pimprlíka atď. Už keď tento   posledný rozprával, to sme sa len tak krčili od smiechu; chlapi mu   bohovali zle—nedobre, ženy vrešťali, papule rozdrapovali, štrbavé i   biele zuby vyškierali, ba podajedny museli na chvíľočku i von utekať.   A to všetko ten sakramentsky Pimprlík, hľa! — No, môžem uistiť,   obecenstvo bolo veľmi povďačné. Po tomto predstavení nasledovali   olympijské hry. Či to nie dosť za šesť grajciarov? Nuž ale čože z   toho, keď sa ten mažiar na očovskej kotrbe priezračným nestáva. Ale   boh Jokus zmiloval sa nado mnou. Dáky nemotorný sused vyrazil mu   zapekačku z úst a kým sa on ako ďalekohľad do seba pokrčený po zemi   plazil, otvorilo sa mi na okamih nebo, a vidím zázraky sveta.
    </tei:p>
    <tei:p>
     Stvora v červenej sukničke sa po stole moce ako zasolená žaba,   skáče ako kobylka a zase sa skrčí dovedna ako págeľ. — Zatým prišiel   žltý komediant. Bryndza Paľom ho menovali (možno bol principálom).   Chytil dieťa za hlavu a krútil ním v povetrí, šmihal a plieskal ako   bičom. Rukami pobožné dovedna zloženými tŕpnem nad pružnosťou stavcov   tohoto divného stvorenia. Ale pri mne bezzubá Dora Babalovie — tak ju   menovali — to tajomstvo dôkladne vysvetľovala svojim susedom, a keďže   som blízo nej stál, ušlo sa i mne dačo: „Nuž, hľa, dajžemibože, takým   deťom vám hneď v prvú hodinu po narodení pred krstom baba všetky   kosti piestom nadrobno rozdrúzga, a preto sú potom také zhýbavé ako   had a pružné ako kolomastika.” (Chcela iste povedať gummi   elasticum.)
    </tei:p>
    <tei:p>
     Potom vyviedol komediant koníka na uzde, pýtal sa ho, či žral   ovos, on pokýval hlavou, že áno. Potom si pejko sadol, zakresal do   fajky, fajčil, odpľúval, zuby si šparchal, a len toľko, že nám noviny   nečítal. Nuž ale prv, akoby to bol urobil, komédia sa rozišla. Keď   sme sa, a to veru ako načim, von tisli, čvirikalo nám nad dvermi žlté   vtáčisko. Bolo na retiazke uviazané a chochol sa mu duril; ak sa   nemýlim, volali ho Dukaka. Tam sa voľakde má liahnuť za zeleným   morom. Ten zbojník mi odhryzol, ako sme sa tak pomaly von peľali,   vrchný gombík z košele. Bol to gombík okrúhly, z kosti, nuž sa iste   nazdal, že to hrach. Odhryznúc ho, vyletel na žŕdku, a bolo po mojom   gombíku.
    </tei:p>
    <tei:p>
     Za medovnikárskymi šiatrami je most, kde býva najväčší stisk. Čože   to bolo, keď sa Napoleon so svojou armádou cez berezinský most pytľal   — lárifári!
    </tei:p>
    <tei:p>
     Jeden prúd ľudu ťahá dolu, druhý hore, naprostred mosta vír ani   pri považskej Margite.
    </tei:p>
    <tei:p>
     Šúľky, čo nimi husi kŕmia, robia medzi dlaňami, šúľajúc kus cesta   sem—tam. No práve ako takýto šúľok, šúľali ľudia i mňa na spomenutom   mostíku, raz sem, raz tam a dobre vyvaľkaného vydvihli ma potom   vysoko nad okolité živé tekvice. Na povýšenom mieste cítil som i   strach i šteklenie a okamžitú blaženosť vyvoleného a na pleciach   vydvihnutého župana alebo snemového vyslanca. Po krátkom bavení sa vo   vyšších sférach cítil som zase pevnú pôdu pod nohami. A tu som sa   pozbieral na zvláštnom punkte radvanského jarmoku. Hovorí sa veľmi   zhusta, a to vraj má byť i matematicky dokázaná pravda, že mesto   Zvolen je strediskom celého sveta. Ako teda Zvolen vo svete, tak   čierny dom a priestor pred ním, kde sa na „Orlíka” hrávajú, je   strediskom celého radvanského jarmoku, je punkt, ktorý žiaden   šarvanec bez pokušenia fortúny neobíde.
    </tei:p>
    <tei:p>
     No ale keďže sa i tak ešte sem navrátime, pôjdeme nateraz medzi   šiatrami ďalej, kým neprídeme na — radvanskú deltu. Jedno rameno beží   na juh, na dolnú Radvaň; je voľačo kratšie a končí sa celkom tak ako   Európa — čižmou, pretože tam čižmári svoj tovar rozkladajú. Vôbec sú   tam remeselníci, čo sa zdieraním koží zapodievajú: koželuh, remenár,   grznár, švec, čižmár. Na samom konci však je mestská striekačka.
    </tei:p>
    <tei:p>
     Hneď od pazuchy horného ramena rozkladajú sa šafranníci so svojím   tisícnásobným krehkým tovarom. Tu nadrapujú mendíci harmoniky, fúkajú   do drevených hrušiek, tam malí chasníci s osihleným noštekom dúchajú   do píšťaliek, zastupujúcich chvostíky drevených koníkov.
    </tei:p>
    <tei:p>
     Bočná ulička, vedúca ku hradskej ceste, založená je pyramídami   ovocia. Karmanky, bystrické slivky, krupinské hrozno — ak ho okúsiš,   ihneď ti zavše jedno, zavše druhé oko kŕčovite žmurkne — dyne,   jablká, no, ovocia zblízka i zďaleka. Ale tu aj brnkajú osy a muchy i   z troch stolíc. Mne samému pri tej príležitosti len tri osy s jednou   karmankou do žalúdka vbehli, kde mi počas celého trhu škrabkali.
    </tei:p>
    <tei:p>
     Za šafranníkmi nasledujú šiatre všakového hrubého i tenkého   strižného tovaru. Súkenníci, krajčíri, zlatníci, hrebenári, fajkári,   gombári atď. Zvláštnu pozornosť zasluhujú sklady šiat Diamanta a   Silbersteina — obaja páni pôvodu semitského. Šaty ako pre krásne, tak   pre špatné pohlavie. Najväčší kontigent kupcov posielajú sem z   vidieka mäsiarky, mlynárky, krčmárky, rechtorky a lesníčky.
    </tei:p>
    <tei:p>
     Tá beluška sa tlačí do modrej kacabajky, lemovanej prámom divej   mačky; štíhlulinká to duša na prehltnutie. Jej starulinkej maminke   cidlíkajú po zvädlých, zvetraných lícach slzy radosti ako z mokrej   handry nad svojím podareným dieťaťom. — Tá oberučná černuša naťahuje   havana—brunastú jubku. Chudera, prvý raz to má na sebe a trápi sa do   rukáva natrafiť. — Tam druhej pripínajú vycifrovanú serbianku a   bleduša muštruje si pred zrkadlom čiernu vizitku. — Tam v kúte   zamyslené panie skúmajú, ani Archimedes svoje čiary, skúmajú a   rozťahujú paletoty, beduíny, mantilky, tuniky a bohzná aké ešte   šikymiky. — V susednom šiatri naťahuje hornovidiecky pán rechtor na   svoje šesťdesiatpäťročné koštialnaté pedále vypasamentované nohavice   a jeho pán sused, mlynár, hrdo kráča v prevesenej, moľami popichanej   bunde. — Keby vás nešianal, mohol by vám do zunovania tomuto   podobných výjavov narozprávať.
    </tei:p>
    <tei:p>
     Ešte za chvíľku trvá metelica, šumot, výkriky predávajúcich a   kupujúcich, vyvolávanie sto a sto ráz sa stretajúcich a opakovanie   pozdravujúcich sa známych a dávno snáď nevídaných priateľov a výkriky   tých, ktorým otlaky pod mičinské lebo môlčanské podkovičky   podbehli.
    </tei:p>
    <tei:p>
     Senectus ipsa est morbus. Čím viac sa blížiš k starému   hypochondrickému radvanskému hradu, tým viac redne ľudská kaša, šumot   tíchne, a keď vstúpiš do šíreho dvora nikým viac nestrkaný, končí sa   trma—vrma a nasleduje veličizné — nič.
    </tei:p>
    <tei:p>
     Po malom oddychu v priečelí rytierskeho hradu hodil som sa nazad   do prúdu ľudskej tekutiny, plávajúc a veslujúc medzi košmi, košíkmi,   kapsami a batohmi, prijímajúc vďačne a ešte vďačnejšie rozdávajúc   buchnáty, po nohách stúpajúc a postúpaný, dostal som sa s dobitými   rebrami — contusio rebrorum#POZ#110;(prvé lat., druhé slovo slov. s   lat. koncovkou, na smiech) Úraz rebier.#-POZ#, podľa Dávida Šťubrika   — pod známy nám už čierny dom.
    </tei:p>
    <tei:p>
     Na trudnej ceste ma však zastihla ešte i druhá nehoda. I tu, ako   inde po jarmoku, pletú sa ambulatné kuchyne. Jedna takáto škamravá   ambulantka strčí mi pod nos kvetastý tanier s čiernou, na slnci   upálenou, murínskemu skalpu podobnou husacou pečienkou. Ja netušiac   hroziacu mi husaciu pečienku, obrátim náhodou hlavu a ďub nosom do   majoránu! Majorán, ako známo, pchajú pod trtáčik. Ale nepáchlo to   viac majoránom, ale čímsi horším. Ja sa zmraštím a odmyknem, stratím   však vtom rovnováhu a šmyks!
    </tei:p>
    <tei:p>
     Že sa tratím, to som badal, ale kam? — Do čerta jazerného! Zletel   som modistke pod šiator! Zdvihnem sa chytro ako strela na zadné nohy.   Ale nešťastne som vtrielil medzi najháklivejší tovar, medzi kopfpuce   a kapišóny. No, keď som sa tak — akoby zo zeme vyrástol, s červenou   koafírou na hlave a kus toho majoránu pod nosom — pred modistkou   zjavil, môžete si predstaviť predesenie tej chudery! V okamihu   pochytila drevenú hlavu, čo na nej čepce vyťahuje, a poslala mi ju v   ústrety; ja však nevyčkajúc jej príchod, šmykol som tou istou cestou   naspäť, rozumie sa, bez koafíry; tú som jej pri reterírovaní zložil k   nohám.
    </tei:p>
    <tei:p>
     Kto si robí nároky na vzdelanosť a zná henzla, farao, makao,   kaláber, naševaše, čamboringo, par et impar a pimparimpipax, kto toto   všetko a ešte viac ako toto zná, ale orlíka nezná, ten je v mojich   očiach nie inteligentný človek, ten je fušer. Tým nešťastníkom teda,   čo orlíka neznajú, chcem týmto posvietiť.
    </tei:p>
    <tei:p>
     Obyčajný stolík je obtiahnutý farbistým tmavým plátnom, v Radvani   to tuším volajú bikslaivond. Na tomto bikslaivonde je namaľovaných   šesť okrúhlych rozličných obrazov, jeden krajší od druhého, vo dvoch   radoch. V jednom orlík — de eadem — koník a panna; v druhom sedliak,   ruža a vtáčik. Medzi týmito radmi v prostriedku na vyšnom kraji stojí   drevený kužeľ, asi na stopu vysoký, so špirálne krúteným schodom. K   tomu patrí drevený pohár, z ktorého vrhne do schodu opálenú a tými   istými, lež pravda, menšími obrázkami opatrenú kocku. Pri týchto   nástrojoch stojí chlapina, čo mu už zďaleka na čele čítať môžeš: Ja   som bankier!
    </tei:p>
    <tei:p>
     A veru je k tomu kšeftu ani nie každý človek stvorený. Vyhľadáva   sa k tomu zvláštny talent, a to ľudí vábiť. S nevýslovnou   precíznosťou vloží kocku do pohára, trepe ním o stôl, rozhadzuje sa,   vtipkuje, vychvaľuje šťastie, volá, kričí: „Na orlíka, na paničku,   páni moji, na orlíka, Ďurko, Janko, Zuzka! Ej, ej, Anička, noženo,   sem sa, ešte orlík neobsadený! Ľala, tuto ruža bez muža. Panna bez   pána! Miško Koválovie od Tutulov, na toho koníka, vybehá vám! Anka,   strynká, vdovička ste, na sedliaka grajciar, má cepy, vidíte ho,   vymláti vám — alebo vás! — Hoj, hoj, Števko, nože sa na tú pannu   priberte, alebo na vtáčika, vtáčik marháčik.” — Konečne, keď je už   každá figúra obsadená, vydvihne pohár s kockou, oči do nebies a   zavolá: „Čo pánboh dá, to bude!” a vysype kocku do kužeľa.   Glog—glog—glog, kocka sa vykrúti, zastane na plátne, výkrik radosti:   „Sedliačik vymlátil!” A šťastná Anka zhŕňa trasavými rukami grajciare   počtom päť do zásterky, šiesty grajciar pripadá bankierovi. Z druhej   strany závisť, hromženie a pri neprestajnom strkaní hrešenie.
    </tei:p>
    <tei:p>
     No to je ten orlík, a takýchto orlíkov tu stojí asi desať. Môžete   si predstaviť ten klepot, škrek, huk, volanie, smiech, preklínanie a   zvadu.
    </tei:p>
    <tei:p>
     Túžiac za orlíkom, dotisol som sa k jednému najpohodlnejšiemu   stolíku. Čochvíľa sme boli „drei Mann hoch”#POZ#111;(nem.) Všetci   traja.#-POZ# a to: podo mnou stála o stolík ovalená územčistá   šarkanica z Podkoníc, za mnou však paholok s päťprackovým opaskom z   Kynceľovej.
    </tei:p>
    <tei:p>
     Tento šuhaj mi v roztomilom a pohodlnom vození po mne všetkých päť   praciek na celý týždeň zreteľne na chrbte vytlačil. Aký vysoký   nátlak, koľká hydraulická kolumna ešte mimo toho za mojím chrbtom   tlačila, udať neviem, lebo na šindeľ stlačený, ako krokodíl, nebol   som vstave ani hlavou zvrtnúť. A tak to vyzeralo okolo celého stola a   pri každom orlíku. V perspektíve, z okien čierneho domu sa to asi tak   vynímať mohlo ako palacinkový koch, plnený lekvárom.
    </tei:p>
    <tei:p>
     Ach, bolože ti mi v tejto zváračke desno! A niet divu — podo mnou   toľký sporák, široká Podlavičianka, nado mnou prackový preš. Napriek   tomu sme však predsa hrali o dušu a kocka sa vrtela, akoby ju beťah   metal. Najviac nás obťažoval istý fufnoš bez nosa, svinský pastier z   Oraviec. On vše kládol akýsi zabryndzavený grajciar, ledva ho bolo zo   stola zoškrabať, tak sa lipol, ebatta mu; a divné, na tomto lipkavom   grajciari liplo i šťastie. — Išlo to tak za dlhý čas, len ja raz zog!   Reznem grajciar na pannu a poď! Ťahám kasu i s bryndzovým grajciarom.   Boli by ste videli, aké okále na mňa ten sviniar vyvaľoval! S týmto   talizmanom prešlo ku mne šťastie, šlo mi, akoby mi čerti boli   podstlali. V tej miere ako moje vačky rástli, rástol i hnev a   nenávisť mojich spoluhazardérov.
    </tei:p>
    <tei:p>
     Keď sa mi už šťastie zase dolu vrchom kloniť začalo, pohol som   rozumom, vylúštil som sa po namáhavej práci skoro na handru   roztlačený z prešu von.
    </tei:p>
    <tei:p>
     Po tlačovom priestupku, a či výstupku, šťastím navnadený pustím sa   voľne prúdom, nesúcim ma k hustému kruhu; bola to hrádza do kolesa,   ľudský živý plot.
    </tei:p>
    <tei:p>
     Vprostred tohoto plotu stál Arbaces, vysoký, suchý, červenovlasý,   pehavý, navlas anglickému gentlemanovi podobný vážny   cingisiar#POZ#112;(nem., skomol.) Cinár, ktorý vyrábal (predával)   cínový riad.#-POZ#, pohrebný kurátor a Liegerhoffer — per omnia tria   genera#POZ#113;(lat.) Všetkými troma spôsobmi.#-POZ#, — v jednej a   tej istej osobe, a ešte i bankier k tomu! Hľadajúc dieročku, kde by   mohol toto ľudskou húšťavou obtiahnuté tajomstvo preniknúť, behám ako   kura v klonke, kolom dookola, ale nič. Medzi inými stojí zavalený,   vypučený Bampelino, richtár z Nemeckej. Na zadku, cez hrubé mäso, mal   nie bez koketérie kosom prepnutý pevný remeň z nohavíc. To by bolo —   pohnem rozumom, vyložím nohu do remeňa ako do strmeňa a vyšvihnúc sa   hore, kukám do čarodejného kruhu. Tam vidím veľký okrúhly stôl   čiarami a číslami poznačený, podobný tomu, čo cestovatelia obzerajú v   Laxemburgu od doby Márie Terézie, vystavený v hrdelnej veži tam nad   temnicou. Na číslach rozkladané sú rozličné veci: lyžice, piksle,   nože, fajky i — tri dukáty, ktoré však nikdy a nikto nevyhral, a tri   kocky, ktoré spomenutý už dumný Arbaces rozhadzoval.
    </tei:p>
    <tei:p>
     A to bolo dobre. Lebo predtým, keď chudobný človek dukát aspoň   vidieť chcel, šiel do Radvane, do toho chýrečného Monaka, šiel k   stolu pána — Liegerhoffera, a spasená mu bola duša, lebo jeho oči   videli, a to tri dukáty in natura#POZ#114;(lat.) V   skutočnosti.#-POZ#, a narobil si zadarmo slinky. Teraz? — „Meghalt   Liegerhoffer, oda van a dukát!“#POZ#115;(maď.) Umrel Liegerhoffer, už   je po dukáte. (Narážka na maď. príslovie: Meghalt Mátyás király, oda   az igazság = Umrel kráľ Matej, už je po pravde.)#-POZ# Teraz, vďaka,   našim vládnym systémom, celé pokolenia vymrú bez toho, žeby boli   videli dukát.
    </tei:p>
    <tei:p>
     Oči všetkých divákov tohoto kruhu vyvalené boli na dukáty. Pokoj,   svätá napnutosť, len vzdychy — „hihí, dukát!” — šeptom vytisnuté bolo   počuť. I mne začali tiecť slinky ako mäsiarskemu lapajovi. Keď však   môj tátoš, namrzený nad neočakávanou chrbtovou akvizíciou, začal   zadkom vyhadzovať, vypustil som opraty, to jest kečky, za ktoré som   sa držal, a — dukáty, Arbaces a všetky jeho poklady zmizli mi z   očí.
    </tei:p>
    <tei:p>
     Zišiel som sa s dvoma spolužiakmi a tí ma volali k spomenutej už   ovocine. Hľadeli sme kúpiť čím najviac a najlepšieho i najlacnejšieho   ovocia. Išli sme rad—radom popri všetkých košoch, koštujúc všade a   nekupujúc nikde. Už sme po tretí raz tú túru šťastlivo a s dobrým   prospechom započali, išlo to dobre, až sme prišli k jednému   krupinskému mešťanovi. My sme svoje plány, aby nás nerozumel,   latinsky, lingua eruditorum, pretriasali. Pán Krupinčan, bývalý   školár piaristov, načúva, ako sme si rozprávali: ego iam gustavi ter,   et ego quater#POZ#116;(lat.) Ja som už trikrát ochutnal, a ja   štyrikrát.#-POZ#, potom šmahne rukou ponad kôš, očistom akoby osy   oháňal, a nášho kamaráta a furažierskeho veliteľa chmat za vlasy a   vyzváňa, vyzváňa mu kotrbou akoby na nešporoch: „Ter? Quater? — No   salve, fráter.”#POZ#117;(Iat.) Trikrát, štyrikrát? Nuž zaplať,   bratku.#-POZ# My dvaja asistenti nedočkali sme rezultát tej kvaterky;   vidiac, že mu parochňu dokonale cupká, stratili sme sa ako gáfor.
    </tei:p>
    <tei:p>
     I tu ma potom ešte osud znepokojoval. Ako sa popod čierny dom   poberám, vyfrkol práve oblokom — našťastie nie zvysoka — barboráš i s   barborou, táto vopred a on za ňou. Pri hraní zaspal, chudák, chcel sa   oprieť o stenu, ale sedel pri okne a tak sfrkol na ulicu práve k   mojim nohám. Nestalo sa mu nič, len čo hlavou basétlu prebil.
    </tei:p>
    <tei:p>
     Ešte som na ceste nakúpil pár farebných skleníc do daru domácim a   kúpu popchal som do kaputa.
    </tei:p>
    <tei:p>
     A keď som už všetko videl a skúsil, pobral som sa umorený na tele,   nadšený na duši domov. Najhoršie mi zase išlo na „ponte dei sospiri”.   Tak ma stisli, že zo mňa skoro mlieko tieklo. Keď som už prešiel   hrnčiarov, išlo to potom ako po breznianskej bryndzi.
    </tei:p>
    <tei:p>
     Aby som vyhol prachu, podal som sa hore pri jezuitskej záhrade   chodníkom cez šibeničný kopček. Vtedy tam ešte stáli znamenité, veľmi   komfortable#POZ#118;(angl.)Pohodlné.#-POZ# šibenice o troch stĺpoch,   všetko to solídna robota, ako to vravievali: „I pre naše detné deti.”   Traja mohli naraz na nich pohodlne visieť, bez toho, že by jeden   druhého čo najmenej boli inkomodovali. Škoda — ten pomník hrdúsenia   už od tých čias pováľali. Šibenice zmizli, šibenci ostali!
    </tei:p>
    <tei:p>
     No ale kam sme prišli s našou rozprávkou? — Pod šibenicu, veru   pekne! — Tuto, v tvári peknej prírody, lebo k väčším útrapám   odsúdencov staviavali popravisko na najvýhľadnejších miestach, a tak   v tvári velebnej prírody a v tvári znaku zákonnej prísnosti začnem   prezerať jarmočné. Orlík voľačo doniesol, čo tým divnejšie, že ten   dvojhlavý vtáčik obyčajne odnášal. Skúmam ďalej vačky. Sklenky   domrvené na črepy. Na „ponte dei sospiri” mi ich dodrvili. A črepy,   tam na viselniciach pochované, ležia podnes ako budúca hádka   archeológom.
    </tei:p>
    <tei:p>
     A tak hodiac ešte raz okom na radvanskú agoru, poberal som sa ad   lares#POZ#119;K otcom (domov).#-POZ#
    </tei:p>
   </tei:div>
   <tei:div type="chapter">
    <tei:head>
     Študentský majáles
    </tei:head>
    <tei:p>
     Môj priateľ Matej, plešivý ako koleno, keď už bol dobrej vôle, rád   si spieval: „Der Mensch muss a Freud haben, und a   Freud muss der Mensch haben, und wenn der Mensch ka   Freud hat, so hat der Mensch ka Freud”#POZ#120;(nem.)   Človek musí mať nejaké potešenie, a nejaké potešenie človek mať musí,   a keď človek nemá potešenie, tak nemá človek potešenie.#-POZ#
    </tei:p>
    <tei:p>
     Čo aký človiečik, čo aký filozof, musí mať predsa v čom—tom svoju   radosť. I Achilles mal svoje miesto, kde ho raniť mohli. Dievča sa   raduje svadbe, nevesta krstu, lekár cholere, pravotár chlpeninám,   vojak prusko—francúzskemu sporu a študenti vakáciám a majálesom. Ak   vidíš po plotoch kriedou, po stenách uhľom vyteremtetované   „Vacationes”#POZ#121;(lat.) Prázdniny.#-POZ#, často so smiešnymi   ortografickými chybami, môžeš byť istý, že tá obec, to mestečko alebo   mesto je sídlom dajakého učebného ústavu. Cez roky dávajú tieto   výkriky svedectvá, sťa hieroglyfické známky na egyptských rumoch, o   radostnom vyčkávaní vakacionálnych rozviazaností.
    </tei:p>
    <tei:p>
     Ale nie je nateraz našou úlohou opisovať vakácie; a preto vrátime   sa nazad k predmetu, to jest k majálesu.
    </tei:p>
    <tei:p>
     Majáles sa preto volá majálesom, že sa vydržiava v máji alebo v   bársktorom inom, na jedenie rakov priaznivom mesiaci. Veľkým pánom   býva poludnie — o šiestej večer. Náš bývalý strieborný zlatý bol   dvojakým klamstvom; nebol ani zlatý, ani strieborný, ale papierový. A   tak podľa toho ani majáles nie je majálesom. Kým zlatý striebra   pozostával z troch cvendžavých šupákov, vtedy sa i majáles — to dobre   pamätám — odbavoval v máji; teraz sa časy i z tohoto ohľadu zmenili,   a tu si s mojím plešivým Matejom ďalej spievať môžeme: „Ist aber   alles ni wahr.”#POZ#122;(nem.) Ale to všetko nie je   pravda.#-POZ#
    </tei:p>
    <tei:p>
     Po tomto úvode pristúpime k opisu študentského majálesu. Deň   majálesov bol nám tri týždne vopred z vyššieho miesta, to jest z   katedry, ohlásený, pričom bola hneď aj daň na každú hlavu, popravde   na každý žalúdok vyhodená, a to po jednom striebornom dvadsiatniku.   Ten oznam už tri týždne vopred stal sa z dvoch múdrych príčin: po   prvé, aby sa študenti o toľko dlhšie kochali radosťou, a po druhé,   aby študenti tým ľahšie mohli mobilizovať svoje plytké   verthajmky.
    </tei:p>
    <tei:p>
     Bože, tá radosť! Čo som pohodlne vybaviť mohol za hodinu, chystal   som za celé tri týždne. Zháňal som kapsu po hámorníkoch, brúsil som   valašku, že som už takmer obuch z nej zodral, škripom čistil cínový   tanier a končiar so slivkovou, cínom vyliatou rukoväťou leštil som na   štrbavej kachli za príkladom dobrej matky, ktorá tam nože a nožnice   ostrievala.
    </tei:p>
    <tei:p>
     Ostatná noc pred majálesom bývala najpamätnejšou. Ten, čo je na   smrť odsúdený, máva pokojnejšiu noc, ako bola pred majálesom —   pravda, z rozličných pohnútok. O druhej po polnoci som už bol na   nohách, takže pre moje šramotenie nemali domáci pokoja. — Cínový   tanier, pohár, vidlička, lyžička, nôž a servítka fuk do kapsy,   valaška do päste, podperený klobúk na hlave, a tak vystrojený   okrídleným krokom pustil som sa do tmavého sveta. Domáci, zbavení   rebelanta, šomrajúc zamkli za mnou vráta. Mesiac, natiahnuc končitú   briadku, usmial sa, akoby ma chcel privítať: „Servus, blázon!” Slnce   si ešte ďaleko, voľakde za Šalkovou, vytieralo škamry.
    </tei:p>
    <tei:p>
     Miesto schôdzky bolo na horných lúkách pri Banskej Bystrici,   nazvaných už hen v XIII. storočí „pratum castrense”#POZ#123;(lat.)   Hradná lúka.#-POZ#. Z čoho sa s matematickou istotou dá uzatvárať, že   už i vtedy študenti vydržiavali majálesy. Okolo stĺpov, kde   povrazníci žinky snúvali, sme sa zbierali. Prečo páni profesori práve   toto povraznícke snovadlo na ten cieľ za príhodné držali, to neznám.   Konečne vyholené slnce vykuklo spoza Pavelcového jedným očkom na   veselú chasu. Za slncom pripálil hneď štvorpražný voz s vínom, pivom,   mäsom a druhým rárožím, počítajúc v to i pánov profesorov a   obsluhu.
    </tei:p>
    <tei:p>
     A tak sme sa v dlhých radoch vydali na cestu proti Dúbrave nad   Príbojom. Teraz nastala revnivosť, každý chcel niesť jednu zo   šiestich papierových zástav. Nie rozum, ale päsť, silné buchnáty   rozhodovali. Starý, suchý — podľa remesla krajčír, podľa hodnosti   gymnaziálny kurátor — pán Árvay, v dlhom modrom fraku s mosadznými   gombíkmi viedol predok a my všetci — „korak, korak za   korakom”#POZ#124;(srbochorv.) Krok, krok za krokom (začiatok   pochodovej piesne).#-POZ# — išli sme za jeho frakom. Spievali sme   striedavo „Joannes Kelemen, dux studiosorum”#POZ#125;(lat.) Ján   Kelemen, vodca študentov.#-POZ#, zase „Maria Theresia hoc dedit   mandatum, nullum studiosum amplius armatum”#POZ#126;(lat.) Mária   Terézia vydala toto nariadenie: aby ani jeden študent nebol viac   ozbrojený.#-POZ#, alebo „Dnes je svátek máje, pujdeme do háje” atď.   Nohami kopaný prach kúril sa cestou v žltých oblakoch, na vlasy,   mihalnice sadala sivá osuheľ, nosy rozdrapujúcich sa spevákov však   obrúbil čierny pás ovlhnutého prachu. Nebožiatka! — Ale čo to škodí,   keď je len majáles!
    </tei:p>
    <tei:p>
     O hodinu vyzerali sme tak ako kurčatá, keď ich pred vyprážaním,   žĺtkom oblepené, posypú rožkovými omrvinkami. — Konečne vyhnúc z   cesty, škriabuc sa hore pekným melafýrovým kopcom medzi sosnami a   brezami, dorazili sme k cieľu. Tu stáli pohotovo dvaja lesníci, aby   stromy pred nami — lykožrútmi — zachránili. Prvá starosť teda bola   urobiť týchto cerberov neškodnými, to jest do stavu obleženia,   rectius #POZ#127;(lat.) Presnejšie.#-POZ# — položenia doniesť. Dobrým   slovom dá sa veľa vyviesť, ale ešte viac sa dá vyviesť dobrou   borovičkou. No dosť na tom, nezadlho po tom šľachetnom privítaní,   ležali sme vystretí jeden pri druhom ako ryby v kalendári v tôni nimi   starostlivo strážených stromov. — A potom furdes, valaška, rúbaj!   Breza, čo študentom i tak odjakživa na prekážke stojí, kláti sa a   padá — a ona, táto krutá zadovka, ktorá svojimi hybkými prútmi   nejedného študenta už zohriala, vynesená teraz na kolibu, má im   poskytnúť žiadaný chládok.
    </tei:p>
    <tei:p>
     Na pažiti medzi dubiskami blčí obetnica, prameň života, nietená   suchou raždinou, a okolo nej krútia sa tri dobre akreditované bohyne   v podobe kuchárok s nožmi a vareškami. Vážna úloha stojí im zreteľne   vyjadrená na ožiarených tvárach, ktoré si tu i tu chránia pred   žeravým uhlím spak vyvrátenou dlaňou. Kolosálne ženské sa už takmer   varili, len toľko, že nekľochtalo v nich a že netiekla z nich   srvátka. Ale bolo i prečo! Stopäťdesiat papúľ rozličného kalibru   gulášom a národnými haluškami — diftongi longi#POZ#128;(gréc. lat.)   Dlhé dvojhlásky (študentský vtip)#-POZ# — zapchať, je veru nie   bagateľ!
    </tei:p>
    <tei:p>
     Tam oproti pod košatým bukom vydychuje chvojinou ovenčený,   naširoko rozložený sud s pivom a pri ňom nemluvniatko, súdoček s   vínom, opravdivý Ladislaus Posthumus, lenže sa nevolal Ladislav, ale   Antalok. — Lační sme boli ako šášky, a do obeda ešte hej! — Pomohli   sme si, ako sme vedeli. Chudobný rechtor, keď jeho deti chleba   pýtali, a on ho nemal, chtiac myseľ detí odviesť, vynašiel tento   hlbokomyseľný pedagogický vtip: kresal deťom iskry z kremeňa, kiš,   kiš, kiš. Et salvavit animam suam.#POZ#129;(lat.) A zachoval svoju   dušu#-POZ# No i my, aby sme za egyptskými hrncami a rajnicami   nebažili, aby nám čas do obeda príjemne ubehol, hrali sme sa o   zbojníkov, hru vše obľúbenú, kde sme hneď brúsili i vyššiu estetiku,   napodobňujúc, čo len možno prirodzene, všetky fázy zbojníckeho života   až po samú exekúciu.
    </tei:p>
    <tei:p>
     Každý príchod nových hostí, každá epocha pri dováraní, napríklad   keď sa oškvarky na halušky vyliali, keď sa zemiaky do guláša vsypali,   bola vítaná mažiarovou streľbou a hulákaním.
    </tei:p>
    <tei:p>
     Prišiel obed. Kto videl zverinec v čas kŕmenia, môže si predstaviť   náš obed. Ticho, hrobové ticho. Okrem klepotu lyžičiek, sekania zubov   a vrzgotu naťahovaného húžvatého mäsa, inšieho si tu, hriešny   človeče, nepočul. Fí, stálože to práce a potu! — Za tým nasledovalo   napájanie. Pri sude nastal súdny deň. Frakovitý kurátor musel sa   vzpierať rukami—nohami oproti návalu majálesantov, aby mu čap   nevyrazili. Takátohľa bola jeho hodina!
    </tei:p>
    <tei:p>
     Ledvaže ostatný koštiaľový ohryzok z pokrmnice zmizol, nastalo   stolovanie pánov profesorov, čo sa quo ad qualitatem, od študentského   značne líšilo. Došlí hostia pekného pokolenia, obťažení vínom,   pečienkami a štrúdľami — po latinsky „circumdederunt” nazvanými —   hodovali s nimi viribus unitis#POZ#130;(lat.) Spojenými silami.   (Zároveň politický vtip, lebo tie dve slová mal za heslo cisár   František Jozef I.)#-POZ#.
    </tei:p>
    <tei:p>
     „Čo je z krvi, to sa mrví.” — Pivom rozjarená študentská chasa pri   frfotaní turnérskej hudby pustila sa do tanca. V nedostatku ženskej   pleti skákal jeden capo s druhým. A pretože v ten čas bola ešte   tanečná gymnastika študentom, neznám z akých estetických a či   mravných príčin, nedostupná, náš tanec bol trma—vrma, tlačenie   otlakov, šteklenie rebier lakťami, výskanie a miesenie sa, sťa   kapusta s bryndzou. Ten robil posunky, akoby sa učil plávať; tamtí sa   zase dookola krútili ako kávový mlynček, a vôbec, na tom malom   priestore boli zastúpené všetky tance vzdelaného sveta a indických   divochov. — Ale sic vos non vobis mellificatis boves#POZ#131;(lat.)   Takto vy, voly, znášate med, ale nie pre seba. (Na vtip: boves miesto   apes = včely. — Vergilius.)#-POZ#; skoro sme museli odstúpiť z   dejiska zdychavičného činu a museli druhým, pozdejšie príchodzím   národom, ustúpiť miesto, práve tak ako tí Slováci. A nám už potom   bolo „vix est in sentina locus”#POZ#132;(lat.) Sotva je miesto v   podpalubí (na najhoršom mieste starovekých lodí)#-POZ#.
    </tei:p>
    <tei:p>
     Po našom odstúpení zvŕtali sa páni profesori. Dávid tancoval pred   archou a Dávid bol rex reverendus#POZ#133;(lat.) Ctihodný kráľ#-POZ#,   prečo by sa teda tiež reverendy v tanci zúčastňovať nemali?
    </tei:p>
    <tei:p>
     Na duši i tele zmorení vracali sme sa domov, práve keď slnce za   kremnické hory zaskočilo, a to tým istým poriadkom a či neporiadkom,   len nohami viac motajúc, vo veľkom pracovnom kudlovisku.
    </tei:p>
    <tei:p>
     V Mekke je kameň od tureckých pyštekov, ktorými svoje hriechy   skladajú, čierny a vyhĺbený. V Aja Sofii v Carihrade videl som v   mramorovom stĺpe prstami vyďubanú dierku, len z toho pošlú, čo si   proti boleniu hlavy čelo potierajú vlhkosťou mramorom vypotenej rosy.   No i pred starým gymnáziom v Banskej Bystrici na zámku — vtedy ešte   dookola múrom obohnanom — pozorovať bolo pred vrátami v dlážke   červenú, tvrdú, vyžľabenú žabicu, kresačkou nazvanú. Tu si každý   študent, prv ako by bol do chrámu múz vkročil, podkovičky proboval,   kým sa nezaiskrilo. Bol to kameň urážky, otcom na hriech a škodu,   čižmárom ku zvláštnej úctivosti…
    </tei:p>
    <tei:p>
     Na druhý deň ráno po majálese zišli sme sa okolo toho kameňa;   kresali sme ako obyčajne, pretriasajúc a rozkladajúc včera prežité   dobrodružstvá. Potom sa šlo do kostola, po kostole ale len práve   napospas do školy, lebo majálesový „kacenjammer” prekážal i   poslucháčom, i prednášajúcim, ktorí veru tiež na   infallibilitu#POZ#134;(lat.) Neomylnosť#-POZ# hlavy netrpeli, a tak o   krátky čas rozpustení, prebumlovali sme celý deň ako ópium fajčiaci   Číňania.
    </tei:p>
    <tei:p>
     Nuž ale, charissimi, tempora mutantur et nos mutamur in   illis.#POZ#135;(lat.) Najmilší, časy sa menia a my sa meníme s   nimi#-POZ# Teraz všetko, i majálesy idú rýchlosťou pary. Študenti   teraz nechodia po majálesoch s valaškami a s kapsou, ale s cigarami v   ústach a s cvikerom na nose. Veru za tridsaťosem rokov sa veľa zmení!   Mnohým z mojich kamarátov zapchali sa ústa a nebudú nikdy viac jesť   diftongos longos, nebudú viac circumdederunt — čo im i tak na ďalekú   cestu dali — hrýzť, ale zahryzli do zeme. Z našich šiestich učbárov   už len jeden tlačí zem, i to viac fotelom ako nohami. Vyskočiť na   majálese by už ani na piaď nevedel.
    </tei:p>
   </tei:div>
   <tei:div type="chapter">
    <tei:head>
     Prvý tanec
    </tei:head>
    <tei:p>
     #I#Motto:#-I# Nemo saltat sobrius
    </tei:p>
    <tei:p>
     Akže je, páni moji, tu uvedené porekadlo, že „Nikto netancuje   triezvy” — ako to uvedené latinské porekadlo znamená — pravdivé, tak   veľká polovica sveta, zvlášť vo fašiangu, musela by byť opitá. V   nekresťanskom svete i pri nábožných a iných slávnostiach mladí i   starí drobčia. Hľaďme len na smiešnych Mevlevidervišov, pohanských   Indov, čínskych obradníkov, ako sa tmolia a prekrúcajú na chválu   boha. O našich slovanských predkoch tiež sa píše voľačo podobného, že   každý hučal bohom slávu, hostil sa a na Jovana oheň preskakoval. Už   ani spomenúť nechcem Dávida, ktorý pred stánkom úmluvy, ja síce   neviem, či ceprlu, či odzeme, ale rezko krepčil, až mu to kráľovská   Mikol — iste historická dáma — za zle mala; ale zato mu tým   ochotnejšie židovský národ aplaudoval. Ešte by sme mnoho takýchto   príkladov uviesť mohli; isté je, že tanec je ďalej rozšírený ako sám   pochop náboženstva.
    </tei:p>
    <tei:p>
     Pravda, pánovia, i dnes ešte i nolens i volens #POZ#136; (lat.) Aj   chtiac, aj nechtiac.#-POZ# tancujeme všetci, akú nám práve hrajú. A   najmä my Slováci okrem spevu prejavujeme veľkú schopnosť k tancu, a   ako ľahko privykli sme na valcer, tak privykáme na čardáš, ktorý i   tak pôvodu slovenského, len názov maďarský prejal. Už aj celý život   je len šanšírovanie a strkanie od kolísky po samý kraj hrobu. Ale z   tohoto vyviesť chcel som len to, že tanec má čosi významného,   starobylého, a tak že mu spolu so mnou venovať môžete maličkú   pozornosť.
    </tei:p>
    <tei:p>
     Pre pozorovateľa poskytuje bál mnohé psychologické štúdium. Bál je   ten despota, čo vrecká otcov, majúcich dospelé dcéry, drží v stave   obliehania. Bál je trhovisko otrokýň, kde sa krasotinky, keď nie   pre—, aspoň vy—dať majú. Tu sa tovar, vyprášený, vyfintený, v   najprívetivejšom svetle obecenstvu vystavuje. Tovar miešaný ako   všade, dobrý, planý, skaze veľmi podrobený, keď sa odležal, plesnie a   zhorkne ako bryndza. Beda ti, otče, ak tieto bazáry cez päť—šesť   rokov s istým tovarom navštevuješ, trhové darmo platíš a tovar naspäť   vozíš! Nie je to tovar ako husle, víno, cigary, ktoré čím dlhšie   odležia, tým väčšej ceny nabývajú — oj nie, tvoj tovar lacnie in   quadrato#POZ#137;(lat.) Geometrickým radom.#-POZ#.
    </tei:p>
    <tei:p>
     Poď, ctený čitateľ, so mnou na chór ku kučeravému Šándorovi, čo   ako skamenelý husle pod bradou pritisnuté drží, spí, a predsa ani   jeden ťah nezmýli; poď a pozeraj stade na ten trh. Povrchne to tak   vyzerá, táto bielym i nebielym pohlavím naplnená dvorana, ako   prekrojený obrovský matejko#POZ#138;Tlačenka.#-POZ#. Ženské značia   slaninku, mužskí tú druhú plneninu.
    </tei:p>
    <tei:p>
     Nastala prestávka v tanci, odspodku zaznieva hore k nám chichot,   huk podobný tomu, aký zo seba vydávajú muchy, keď sa na prvom jarnom   slnci v oblokoch hemžia. Tamto niekoľko tých lesklých mušiek otočilo   čiernu mužskú postavu; to sa tak vyníma ako chrúst medzi jarnými   kvetinami.
    </tei:p>
    <tei:p>
     Jedni otcovia starostlivo hľadia po kútoch, kým druhí tanečníkom,   ktorí ich dcéram službu preukázali, odmeňujú zásluhy čajom a punčom.   Matky tešia sa podľa okolností, to smútia, to zase čakajú, či „príde   hlúpy, čo ju kúpi”. Staré panie, bezstarostné pozorovateľky, to jest   čo nemajú dcéry na vydaj, kritizujú a vyberajú „furmy”. Kde—tu medzi   ne zamieša sa žiarlivá mamička.
    </tei:p>
    <tei:p>
     Dcérky žmurkajú, klipkajú, vzdychajú, vyškierajú zúbky, spúšťajú   alebo vystrkujú hlavičky a noštek, tiež podľa okolnosti, akej ceny   tovar a či veľa kupcov sa má okolo nich.
    </tei:p>
    <tei:p>
     Šuhajci — hrdí, kráčajú ako pávy. Jedni jastria orlím zrakom po   nevinných jahniatkach. Takých vidíš aj pod žiarou sviec vprostred   dvorany, stojacich s rukami nakríž založenými, čo s filozofickým   stoizmom zavrhujú tieto svetské pletichy. Že tak vskutku myslia,   neznať, ale aspoň chcú, aby svet to o nich veril. A títo opovrženci   by obyčajne najradšej hrali dáku pozornosť vzbudzujúcu úlohu. — Sú   zase takí, čo by sa radi do prúdu pustili, ale sú ostýchaví; veď ich   prax naučí. — Na verejných zábavách udomácnení gavalieri nenútene, s   istou panskosťou púšťajú sa na krídla, pred radom pestro odených víl   myrhou kadia a krásnymi, vtipnými slovami blažia vyvolenú dušičku. A   tu, aby sa k nej neslušne obrátiť nemusel, s jej chladidlom v ruke a   šálom na ramene račkuje s nevýslovnou gráciou a šikovnosťou, tak asi,   ako keď strkajú voz ojom do pajty. Tento kúsok poukazuje na veľký   vtip a sebavedomie; to sú takrečení králi bálu.
    </tei:p>
    <tei:p>
     Najzbehlejší gymnasti v tomto odbore bývajú svižní kupeckí   pomocníci. Tamto tiež ráčkuje taký, prírodou zázračnými nožiskami   obdarený šuhaj. Horizontálna čiastka tela s kolmou, to jest podošvy s   nohami sú opravdivé latinské veľké L, a tento hák tiež kráča   kopišľakom. Rad pred ním idúcich dievčat neprestáva sa chichotať na   jeho blbotajúcich vtipoch. No však mu blbotalo…! Sklepník beží, nesúc   tácňu so sladoľadom. L sa naň potkne, zletí na zem a sadne si na to,   na čom obyčajne sedávame. V letku lapal sa — nie síce britvy, ale —   tácne. Mohutnou päsťou rezol medzi šálky, a tutti—frutti chladil mu   rozpálenú hlavu. Červený prúd valil sa mu čelom — a L, od hanby a   sladoľadu zamrznutý, bežal k cukrárovi. Čo lepšie striasol mu do   putne, zvyšok zlízali mu chlapci. — Slečinky povedali, že to človek   veľmi „vicik”#POZ#139; (z nem.) Žartovný, dôvtipný.#-POZ#.
    </tei:p>
    <tei:p>
     Medzitým koniec prestávky. Štvorylka hrmí, farbistá plnenina   dvorany sa delí, akoby ich chemik Liebig cez retortu prepúšťal, a   krútia, vrtia sa ako infususorie#POZ#140; Nálevníky.#-POZ# v kvapke   vody, obzerané cez mikroskop.
    </tei:p>
    <tei:p>
     No ale, dosť toho; i viac sme už povedali o bále, ako som sprvu za   potrebné držal. A tak musím ráčkovať, kým sa zase nezabudnem, keď to   už raz taká planá moja obyčaj — to zagáganie sa.
    </tei:p>
    <tei:p>
     Kým som bol malým študentom, gymnazistom, tak do môjho pätnásteho   roku, boli mi bály len z ulice známe; lebo študentovi na bál ísť bolo   podľa vtedajších školských zákonov prísne zakázané, a ten, čo zákon   prestúpil, stal sa účastným zločinu nie menšieho, akoby bol dedinu   podpálil. Museli sme med lízať len cez sklo.
    </tei:p>
    <tei:p>
     Dvorana stoličného domu v Banskej Bystrici je skvele osvetlená,   tiene tancujúcich prebehujú osvietenými oblokmi sťaby mátohy; hudba   zaznieva na ulicu a preberá poslucháčom žilky — a my chlapci stojíme   na mraze s otvorenými ústami a hľadíme, hľadíme hore do okien ako   kaňa na dážď a vyprávame si báječné veci o bále, o akých len v   starých povestiach slýchať, o skvoste a nádhere zakliatych zámkov.   Aby sme sa k veci nám nedovolenej, ale tým a otobôž zaujímavej čím   lepšie priblížiť mohli, vydriapali sme sa na susedné drevené lampové   stĺpy, tam sme si sadli a „Früchte, die verboten sind, die schmecken   gar so gut, so gut”#POZ#141;(nem.) Zakázané ovocie chutí tak dobre,   tak dobre.#-POZ# vytiahli sme z vačkov fajočky a fajčili sme —   orechové listy. Tak som najsamprv požíval bálové rozkoše.
    </tei:p>
    <tei:p>
     Dva—tri roky zatým vlúdil som sa raz vo V. na strelnici na bál;   bol to bál, aký v Brezne „bursou” zvykli pomenovať. Hja, ale pre mňa   to bolo voľačo velikánske. Panstvo, zrkadlá, kvety, záclony — triasol   som sa na celom tele ako osika vidom všetkých týchto krás. Prítomnosť   niekoľkých známych dodala mi trochu smelosti: Janči, mládenec od   susedov a môjho telesného ševca tovariš, ktorý mi ináč bôty plátaval,   s cifrovaným šálom na krku, v hodvábnom náprsníku, s ťažkou, hamovke   podobnou hodinkovou reťazou. — Dvorana podlhovastá. Pritiahnem sa   ostýchavo k dverám a sedím tam ako prilepený o stenu, pilno obzerajúc   otáčajúce sa pohyblivé obrazy. — Dlho ma nenechali v tom tichom   odpočinku pozorovania. Temer každá tanečnica v najprchkejšom lete   vletela mi do lona. Ja som tam doprosta určený bol zastupovať   unovaným tanečniciam pohovku. To som už sám tušil, že za dlhú chvíľu   toto stanovisko bez zapálenia brušnej kože neudržím, a tu sa mi   zavalí do lona štvoruhlastá kuchárka sťa lavína, šudiaca sa dolu z   chlmu Ďumbiera. Zastal mi dych, bol som zaživa pochovaný, girlandy   rozčuchrených šiat preleteli mi cez hlavu a zmizol som zo sveta. Áno,   bola by ma opacha na pagáč roztlačila, ale ju predsa omínal kupak z   fajky, ktorú som držal v ruke, a roztočená cestová lavína ma   opustila. Vrátil sa mi dych, vrátilo sa povedomie a moja najprvšia   starosť bola dostať sa zase von na slobodu, čo sa mi, vďakabohu, s   nepolámanými kosťami predsa pošťastilo.
    </tei:p>
    <tei:p>
     A zase dva roky po tejto udalosti. Bol som poslucháčom filozofie   vo Vacove. Filozof, hm, koľký význam toto slovíčko v sebe ukrýva —   celý celučičký svet! Nemáš toho stavu, tej ústavy, ktorú by si mohol   prirovnať k voľnému, neviazanému postaveniu študenta — filozofa.   Tento genus#POZ#142;(lat.) Druh.#-POZ# študentstva v terajšom učebnom   aparáte, pravda, už celkom vymrel a patrí medzi zašlé bytnosti   prírodopisu, tak ako napríklad mamuty alebo belemnity. Úplnú slobodu   a blaženosť filozofa opísať nemožno. Probujeme podať aspoň slabý   náčrt.
    </tei:p>
    <tei:p>
     Gymnazistu—bedára, pod brezou vyrasteného psotára, viažu a tlačia   tie najprísnejšie zákony sveta, ktoré čo najmožnejšie zaobísť je   najväčšou usilovnosťou študenta. Gymnazista je profesorovi „ty” a to   slovíčko „ty”, trebárs je aké krátke, s opovržením a mrdnutím   profesorských úst vyslovené, zráňa malého žiaka. Filozof naproti tomu   je, to jest bol, „Dominatio vestra”#POZ#143; Vaša milosť.#-POZ#,   pričom profesor, vytiahnuc obočie až na temeno, tenže názov i v tomto   najkratšom rozhovore aspoň desať ráz opakuje.
    </tei:p>
    <tei:p>
     Pre gymnazistu bály navštevovať je — hrozný, do divadla chodiť —   ukrutný, s panenskými vrstovnicami si pobesedovať však — kriminálny   hriech. Cukrára, kaviareň navštíviť — strašné; kúpať sa v rieke   (okrem, ak ho nikto nevidí) — žalára hodné previnenie. Kúriť? — No,   veď by tomu zakúril pán direktor! — Palicu nosiť? — No, veď by tomu   kurátor prilepil palicu!
    </tei:p>
    <tei:p>
     Prírodpisné skúmky bývali prednášané práve hravým, ako i   praktickým spôsobom. Z botaniky sa napríklad často experimentovala   breza a lieska a učili sme sa, že breza už neznám či podľa Linného   systému, ale pravdepodobne podľa Decandollovho, teda systému   prirodzeného — že breza patrí od klasy I. po III. a lieska od IV. po   VI. klasu. Zo zoológie prednášali ad captum, že somár nie je animal   quadrupes, ale bipes#POZ#144;(lat.) Štvornohé, ale dvojnohé   zviera#-POZ#, teda patrí ta, kam kohút — ale gymnazista, čo sa klasy   týka, do všetkých šiestich klás. Somár podľa toho naučenia musí práve   tak vyzerať ako on sám, totižto študent, a to preto, že pán profesor,   summa auctoritas, to slovíčko „ty” zakaždým, keď mu niečo vyčíta,   spojuje so slovom „somár”, čo spolu zložené dáva „ty somár”. No a to   už musí byť pravda, keď to povie taká autorita ako pán profesor,   ktorý medzi nami predsa bol najväčší.
    </tei:p>
    <tei:p>
     Nože, už teraz pozrime, či z gymnázia vyšlá „Dominatio vestra” —   ten, čo pred dvoma mesiacmi každodenne medzi známe trpezlivé   štvornohé zvieratká vradený býval — čo ten ako filozof, akú osobnosť   predstavuje, ako si on vedie.
    </tei:p>
    <tei:p>
     Klobúk nestojí mu na hlave, ale radšej na pravom uchu, akoby na   klinci visí; na ňom vypína sa hrdo pávie pero; šatka z hrdla voľne vo   vetre vlaje, často krikľavo červenej farby. Driek tela vprataný je v   špencli#POZ#145;(z nem.) Kabátiku#-POZ# rozličnej farby a rozličného   strihu. Táto šata obyčajne ostáva ďaleko za mladým, v raste   postaveným šuhajom. V zime, keď to mrazy požadujú, objíma pod   špenclom vzácne tielce filozofovo takzvaný prusliak alebo náprsník,   vyšperkovaný červeným súknom a nesčíselnými drobnými, hrachu   podobnými gombíkmi. V letný čas náprsník ako zbytočný odev odkladá sa   do lady alebo do — záložnice. Nohavice v susedstve čižiem sú podbité   remeňom, a na tom mieste, ktorým sa najviac po školských laviciach   šúcha, vysadená je remenná palacinka. Čižmy s ostrohami, taraje ako   staré — blahej pamäti — dvojgrošníky.
    </tei:p>
    <tei:p>
     Okrem týchto potrebných atribútov ozdobovali nášho filozofa ešte   aj iné, nie menej charakteristické šperky: fajka — alebo na veľmi   krátkom, alebo na veľmi dlhom pipasári. V prvom prípade stojí nos   fajkára v ustavičnej zvárke, v druhom však bez pomoci iného by   pripálenie fajky vyvedené byť nemohlo. V súzvuku s tým turibulom   stojí bezprostredne dohánový vačok. Sám vačok sedí vo vačku. „Sedí   pani v komore, vlasy sú jej na dvore.” I na dohánvačok pristane táto   hádanka, lebo jeho ozdoby — medúzine vlasy, ako pri polype — visia   von na slobodnom. Na týchto cafrangoch holengajú sa s nemalou   koketériou pre fajkára dôležité veci: ocieľka, kremeň a šparcháč.
    </tei:p>
    <tei:p>
     Takto teda vyzeral filozof — „Dominatio vestra”. Nuž ale ako   filozof ani ináč vyzerať nemohol. A verte, že si mnohí z nás Hegla,   Kanta, Spinozu a iných tomu podobne predstavovali. Quod erat   demonstrandum.#POZ#146;(lat.) Čo bolo dokázané#-POZ#
    </tei:p>
    <tei:p>
     Takémuto filozofickému prototypu nechýbalo nič, len vtáčie mlieko;   pretože hmotou a svetskými vecami opovrhovať je hlavná filozofická   cnosť, opovrhnutie mamony, čiže takrečených peňazí, nasledovalo z   toho samo sebou. Keďže sa však takýto filozof len vtedy postí, keď   musí, len vtedy sa odrieka sveta a jeho rozkoší, keď už ináč byť   nemôže — po gymnaziálnych pôstoch a odriekaniach zdalo sa mi byť   slušnou túžbou zažiť doteraz zakázané zábavy. Tomuto môjmu   chválitebnému predsavzatiu len dve malé prekážky stáli v ceste. Z   jednej strany ten prekliaty opovrhnutý mamon — lebo filozofia tak   ďaleko ešte nepokročila a ľudí neprenikla, žeby i tí peniazmi   opovrhovali, čo pristrájajú bály — z druhej strany však úplná   neznámosť tanca. Moja panensko—mládenecká noha do tých čias nikdy   netancovala, vyjmúc vtedy, keď mi mamuška zahrala a tatuško paličkou   takt dával; tí dvaja muzikanti doniesli ma okamžite do galopády.
    </tei:p>
    <tei:p>
     Ostatné fašiangy predo dvermi, peňazí niet a tancovať neznám!   Akože teda tie slasti zakúsiť? To vyviesť — vec ťažká, ale tým   zaujímavejšia. S peniazmi, a k tomu kto zná tancovať, to vyvedie   každý blázon. No, audaces fortuna juvat.#POZ#147;(lat.) Odvážnym   šťastie praje#-POZ# Moji spolužiaci, najviac Slováci, boli rozmanití,   na každé kopyto vybití šuhajci. Jedni mali talent v hlave, druhí v   rukách, tretí v nohách. Talent brušný bol u všetkých rovnaký, veľký,   len sme často nemali dostatočnej látky vyvinovať ho a nasýtiť. No   dosť na tom, moji kamaráti, spozorujúc moju túžbu, ale zajedno i   bálovú pochybnosť, hotoví boli hneď všetky moje bázne vyvrátiť. A   prikročilo sa k činu. V rozličných tancoch zbehlí šuhajci učili ma   cez desať dní v prázdnych hodinách valčík, polku a maďar—sólo. Čardáš   v ten čas sa ešte nenarodil, len jeho otec, náš prastarý frišký, sa   na Slovensku krútil. Pilnoval som o dušu a s celým telom; ešte v   predostatný deň mi z oboch čižiem podošvy odfrkli. A lajdáci, moji   najprísnejší a najvážnejší majstri ma uisťovali, že tancujem ako   anjel, že mi nechytí ani Fanny Elser, a sľubovali mojim nohám veľkú   budúcnosť. Líca sa mi zarumenili od radosti, že som taká šikovná   potvora. Ach, však radi veríme — keď sme hneď i filozofi — tomu, čo   sa nám páči, čo nám pochlebuje!
    </tei:p>
    <tei:p>
     Druhí ľudia len v tú noc, v ktorej sa bál vydržiava, nespia, ba   nájdu sa i takí, čo i tam driemu; ale mňa sen už hen v tú noc pred   bálom obišiel pre kopu myšlienok, ktoré mi okolo hlavy obletúvali.   Ten deň pred bálom bol mi náramne dlhý, akoby sa všetkých sedem dní   jedného týždňa bolo dovedna postískalo. Väčšiu jeho časť vybabral som   toaletou. Pravdaže, každá dobrá vec potrebuje čas. Vlasy na troch   miestach železom pálené, vlastne a lepšie povedané, hriate, a to   hriate vo tri chumáče. Z istej diaľky vynímala sa mi hlava ako   klenovský syrec, na temene ozdobený troma liptovskými oštiepkami. Na   hrdle červený šál s ohromnými krídlami; s kolmou čiarou tela vyzeral   som ako katastrálny kríž. Frak s krátkymi rukávmi, akoby mi ruky z   neho utiecť mienili. V pravej gombíkovej dierke kytka, mojou domovou   paňou darovaná: muškát, rozmarín, nechtíkový kvet a tuším zelerový   list. Biele sťa sneh nohavice po kolená, ktorých snahu ďalšieho   uťahovania sa mohli zmierniť jedine dlhé, ale silné štverne   (štrupne). Na čižmách hrali ako hodinky brinkajúce ostrohy. Z fraku   visel opísaný dohánvačok. Takto vyzeral vtedajší filozof, budúci   mudrc vlasti a bálový švihák.
    </tei:p>
    <tei:p>
     S mojou figúrou úplne spokojní kamaráti pojali ma do hostinca na   „Kúriu” na čižmársky bál. Dvorana, v ktorej sa tancovalo, bola v   prvom poschodí a zodpovedala dokonale „kúrii”, lebo bola akurátne už   či dohánom, či deravými kachľami vykúrená. Najprv ma tam dolu prosto   z pitvora uviedli do krčmy, do kavétly#POZ#148;Výčapu#-POZ#. Tu mi   kázali čakať, kým sa nenavrátia. Sedím, sedím, ako glezg. Bola mi už   dlhá chvíľa. Na zapudenie zimy a strachu vypil som pol holby vína.   Počujem nad hlavou dupot a huk muziky a po chvíli sa mi zdalo, že   poháre okolo skleníc poskakujú, ba videlo sa mi, že i zbojnícky   orgazda na stene, Milfait#POZ#149;(maď.) Prechovávač. (Malá chybka,   lebo Milfajt bol vodca zbojníkov.)#-POZ#, i hen pošmúrny krčmár   šašíruje. Obrazotvornosť a víno všetko okolo mňa pohli do tanca.
    </tei:p>
    <tei:p>
     Moji majstri vkročia do kavétly: „No, Kazimír, teraz poď.” Hm,   poď! — Ale ako ísť, ostatný halier vydal som na guráž, na polholbu.   „Ako vojdem dnu bez peňazí?” — „Ej, čo peniaze, filozof zaobíde sa i   bez peňazí. Poď, to je naša starosť.” S tým ma vytiahli z kavétly a   viedli ako policajti väzňa sebou hore schodmi.
    </tei:p>
    <tei:p>
     Pripomenúť slušno, že vstupné bolo na ten čas zlatý šajnový — asi   našich štyridsať grajciarov r. č. — a za to dostal každý jeden ešte   priecnik a holbu vína. Istotneže, vstupné nebolo prehnané — ale keď   ani toho nebolo.
    </tei:p>
    <tei:p>
     Vstúpili sme do dlhej chyže, ako predsiene dvorany, konča nej   nachodila sa kasa. Priepustné lístky, takrečené retourbiletky, dávať   nebolo — aspoň tam — v obyčaji. A tak sme teda prikvitli ku kase.   Každý jeden z nás utierali sme si pot z tvári, akoby sme bohzná ako v   tanci boli robotovali, a najmä ja; no tak sme mali vyzerať, akoby sme   sa unavení šli von ochladiť. Kasír síce — prebitá chlapina — vytiahol   hrdlo ako morka a tvár roztiahol ako štrúdľové cesto, ale kamaráti mu   v tom okamihu rypli medzi rebrá, a ja voľky—nevoľky vletel som —   akoby z buka padol — doprostred sály a stratil som sa Cerberovmu oku   tam pri kase ako kvapka vody v šírom oceáne.
    </tei:p>
    <tei:p>
     V prvom okamihu som stál ako skamenelý, ale o chvíľku som sa   pozbieral. Priveľa toho už bolo, čo som videl. Kto prvý raz bol na   bále s gardedámou, zná, ako je to, a ešte keď tak z buka padne ako   ja! Pomaly, ostýchavo začnem predmety okolo seba obzerať a skúmať.   Všetko dookola je veselé, všetko drobčí, skáče, krúti sa; vzduch razí   lojom, potom a — smolou. Ja jediný stojím nepohnutý ako somár medzi   ovcami — opustená sirota — ľadový cmok. — Kvap, odpadne mi na nos   horúci loj zo sviece; ten ma hodne popálil, ale spolu mi i to   dobrodenie preukázal, že ma z mojej zádumčivosti prebudil. — Ak —   reku — chcem byť človekom, musím so svetom kráčať, a nielen kráčať,   ale i skákať, a keď som sa k tomu už toľkými predprácami pripravoval,   musím raz — ľad prelomiac — vstúpiť do činného konania. Pomyslel som   si: „Guráž platí, kocka hrá, hore sa, chlape!” Odhodlane kliesniac si   lakťami cestu, predral som sa do prvého, predného radu, aby som si   podľa vôle mohol vykutiť tanečnicu.
    </tei:p>
    <tei:p>
     Dievčence tancovali ozaj o dušu — ako sa to, mimochodom rečeno,   neraz už i skutočne prihodilo — tancovali, len sa im tak z kečky   kúrilo — na „Kúrii”.
    </tei:p>
    <tei:p>
     „Tá, čo tancuje, musí byť skúsená tanečnica. S tou tancovať, bolo   by sa vystaviť ostrej kritike. Tá však, čo netancuje, tancovať nezná,   a tá ani kritizovať, ani sa hnevať nebude, ba — myslím — rada bude,   keď ju i menej zbehlý vychytí do tanca.” Takto hlboko hútajúc, do   hrady múdro filozofujúc, pristavím sa oproti jednému v obloku   sediacemu, a veruže pevne sediacemu páriku. Bola to matka i dcéra;   tamtá malá, mastná, červená, vyznojená, tak sa lialo z nej ako z   tufovej jaskyne na Sliači. Dcérka bola chudá ako rebro, vysoká sťa   žŕdka, s dlhou zmraštenou tvárou ako koža na prevarenom mlieku, keď   už chladnúť začína. Jej kosti obtiahnuté a pokryté boli modrými   šatami, v ten čas, chvalabohu, bez krinolíny. Na hlave rozprestierala   sa celá záhrada. Neviem, či som dobre videl, bol to šalát a bobkový   list. Obe tieto zeleniny ozdobúvajú, ako mi pamätné, i varenú teľaciu   hlavu. Dlhý, dlhý čas som túto vyvolenú sviečku z oka nepustil, ale   žiaden vysloboditeľ nechodil a nechodil, žiaden sa nepriblížil. Ona,   pozorujúc moje, na ňu dupkom upravené okále, začala sa miesiť, akoby   bola sedela na červených mravcoch, sklopiac oči k zemi, a zase   stydlivo fľochnúc po mne. Počala i zúbky vyškierať — zúbky? Kto   dakedy videl horné hrable v Banskej Bystrici, kde breznianske drevo   lapajú, má len malý pochop o tých zubákoch.
    </tei:p>
    <tei:p>
     „Kazimír, toto je tá, žiadna druhá! Hajdide!” Pri tom pomyslení   rozbehnem sa proti nej, ale v tom okamihu zase sa utiahnem. Dosť sa   povzbudzujem k činu, ale neosožilo to nič. Dobrú chvíľu som ešte   pobehúval ako stolovina, zavše napred, zavše nazad. Tu konečne predsa   stisnem zuby a s napnutím síl a s veľkým oželením, akoby som sa mal z   dákej zápole do priepasti vrhnúť, rozoženiem sa, oblednem — poklona —   „ké—rem!“#POZ#150;(maď.) Prosím (o tanec)#-POZ# — a chcem vo veľkom   zmätku ujsť. — Ale pozde, milý drozde, už ti ma mala Putifárka za   kepeň. Len čo som hlavou pokývol, ona skočiac z lavice, akoby bola na   hadovi sedela — ležala sťa zoťatá jedľa v mojom náručí.
    </tei:p>
    <tei:p>
     „Čože tu robiť, nešťastný Kazimír?!” — vzdychnem o zmilovanie. Mal   som tmu pred očami ani na prísnej skúške, keď mi profesor predložil   otázku, na ktorú som odpovedať nemohol, či čierno, či bielo. Bolo mi   clivo. V tom zmätku zmyslov som ani to nepohádal, či tancujú čardáš a   či galop. Keď sa kto topí, i britvy sa lapá; a ja v zúfalstve už   potom pochytím môjho dlhonohého pavúka a či pavúčicu ľavou rukou za   plece, pravou okolo drieku, silne, pevne, aby sa mi nevyšmykla; ona   ma zase dlhými chudými prstami objala ako pavúk stratenú, pískajúcu a   trepotajúcu sa mušku. Zatisnem oči, aby ma nikto nevidel, skrútim ju,   a čihí — letíme okolo.
    </tei:p>
    <tei:p>
     Ona sa uhýnala, chtiac byť menšou odo mňa; z tej istej príčiny   uhýnal som sa i ja. Neviem, kde som, neviem, čo som, necítim len jej   dych pri mojom dychu, lomoz štyroch kolien, prásk a hrmot padajúcich   stolcov; občul som raz moje nohy na cudzích, raz cudzie na mojich. Tu   i tu, ako čoby ma bolo voľačo za frak potrhlo, a na to bohovanie,   smiech a chichot. Jedným okom na chvíľku kuknúc, vidím, že kamkoľvek   sa blížime, všetko všade hlavy uchyľuje, varuje sa a neveľmi vľúdnymi   slovami nás víta. A tak to šlo vše tuhšie a tuhšie, ako parostroj s   dvadsaťkonskou silou. Už i hudba prestala a my sa krútime ako kávový   mlyn, hotový podvrátiť pochybnosť o perpetuum mobile. Znoj sa lial zo   mňa cídlikom, na posmech všetkým bazovým čajom. Raz predsa pustíme   pazúry — ja tratím povedomie — otvorím oči… Ó, nečase! Tu vidím moju   drahú spoločnicu v šťastí a nešťastí, Euláliu v romantickom položení   pod lavicou. Polomŕtva, ešte mi dožičila milý úsmev. Mňa však   kamaráti za golier a krídla fraku držali a klobúkmi chladili mi   rozpálenú hlavu. Dvaja rozkrvavení tanečníci, jeden s rozbitým nosom,   druhý s hrčou na čele, dotierali do mňa.
    </tei:p>
    <tei:p>
     Zdesený pýtam sa druhov, čože to, čo sa robí. — Vyprávali mi, že   som kapitálne tancoval polku, hoci hrali „laššú”#POZ#151;(maď.) Tichý   tanec, pomalý#-POZ#, a to s takým ohňom, že potom, keď už hudba   umĺkla, nechali nás tancovať sólo. Na nešťastie visela mi z vačku   ocieľka s kresivom na cafrangoch! To sa rozhadzovalo v povetrí a v   strmom krute trieskalo po hlavách utekajúcich tanečníkov. Preto teda   obecenstvo tak utekalo pred nami ako pred búrkou.
    </tei:p>
    <tei:p>
     Odprosiac a uspokojac poranených, oddal som prekážku, dohánový   vačok i s aparátom vypotenej síce, ale natešenej maminke pod láskavú   ochranu. A tak, keď už raz bol ľad prelomený, pojal som útlu Euláliu   pod rameno, jej šál — hodný to pokrovec — ako švihákovi svedčí, na   rameno, štebotal som s ňou a oškvarkové postruhníky, domácu lakotu, z   jej pacičiek prijímal a potom, čo prišlo, či valčík či polku s tou   najväčšou elegantnosťou tancoval.
    </tei:p>
    <tei:p>
     To bol teda môj prvý pokus tanca, a s akým strachom, s akou hrúzou   som sa pustil do toho! Tým skvelejší bol výsledok. Mnohé matky, mnohé   ich dcéry pozbavil som potom starosti predávania petržlenu.
    </tei:p>
    <tei:p>
     #POEZIA#
    </tei:p>
    <tei:p>
     #I#Hopsasa—rasasa, nôžky moje,
    </tei:p>
    <tei:p>
     išli by do tanca, neskoro je;
    </tei:p>
    <tei:p>
     za mladi vedeli hajduchovať,
    </tei:p>
    <tei:p>
     jedličky a bučky preskakovať.#-I#
    </tei:p>
    <tei:p>
     #-POEZIA#
    </tei:p>
   </tei:div>
   <tei:div type="chapter">
    <tei:head>
     Ostatné fašiangy
    </tei:head>
    <tei:p>
     Nazrime do študentskej izby v Pešti, a nenájdeme tam veľa   zaujímavého. Steny zachádzajú z farby kaukazskej do etiópskej.   Plechová pec, vŕzgajúce dve postele, stolce, stolík, kufríky — a   tuším sme už hotoví so študentským štafírungom.
    </tei:p>
    <tei:p>
     Ale jestvuje tu akési dačo, čo dýcha. Pri otvorenej piecke, na   jednom z tých nebezpečných pohyblivých stolcov, ožiarený slabým   uhľovým svetlom, sedí mladý šuhaj, majúc dlhé nohy opreté o posteľ, v   ovisnutých rukách drží knihu; zdá sa, že sa mu myšlienky z knihy   vyklzujú. „Už je darmo, nevidím, a čoby tie litery boli na dva palce   veľké,” zamrmle šuhaj, vstane hore, odloží fajku, odvrhne knihu a   potom sa vystiera, akoby celý svet chcel objať. Chudák, predošlú noc   oka nezažmúril, prísne lekárske skúšky, ktoré o týždeň mal skladať,   ho príliš znepokojovali. I teraz by ešte v Hyrtlovej anatómii bol   drhol, ale vyšlo mu svetlo a vyšli mu i peniaze. A kto nemá peňazí,   tomu zaľahne polárna noc, a to noc bez severnej žiary. Hľadel smutným   okom do piecky, ako uhlie doháralo. „Hľa, ľudský život! Tlie, tlie,   pomaly vyhasne a len popol po ňom ostane; ba ani z toho nič nebude, i   ten sa roztrasie ako ľudská pamiatka, keď zajtra druhý oheň naň   nakladieme…”
    </tei:p>
    <tei:p>
     „Ak budeme mať drevo!” ozve sa zrazu niekto za jeho chrbtom a lapí   osloveného za plece. „Čože sa zhováraš s tou pecou, ty popolválok?” —   Martin sa chytro obzrie: „Vitaj, Janko, si to ty?” — Bol to jeho   spoluobyvateľ, poslucháč práva, bystrý, veselý chlapík.
    </tei:p>
    <tei:p>
     „Či sú voziari tu? Či doniesli dačo?” dychtivo sa spytuje Martin.   Ale Janko zdĺži tvár a krúti hlavou: „Voziari, voziari sú síce tu,   ale ani lístok, ani — ” šúľa prstami, ako keď peniaze čítajú — „ani   sa vraj u nás nehlásili.” Martinov tlakomer padol, čo bolo pozorovať   na jeho spodnej pere, ktorá mu značne ovisla.
    </tei:p>
    <tei:p>
     „Nuž čože si my, nešťastníci, teraz už počneme? Voziari neprídu   zase pred dvoma týždňami, a vačky na škandál prázdne! Na všetky   strany potreby, a peňazí nič! No, veď sme v omáčke!”
    </tei:p>
    <tei:p>
     „Sme, sme veru… Ale ja som, hľaďže, Marci, pohol rozumom a dačo   som už vyhútal, čo nás aspoň na čas z omáčky vytiahne, ak sa tomu   podvolíš.”
    </tei:p>
    <tei:p>
     „Oj, podvolím, ak sa ináč s poctivosťou zrovnáva — čoby hneď   prichodilo ísť do horúceho pekla.”
    </tei:p>
    <tei:p>
     „A hej, tam by ti nebolo treba dreva kupovať. Ale neboj sa, bratu,   nebude ti treba ísť do pekla; vyššie, vyššie, Marci — na bál — a to   hrať!” doloží bystro.
    </tei:p>
    <tei:p>
     „Čooó?” odpovie Martin predivený, „že hrať? Ešteže kýho beťaha, ja   a hrať! — Preferans, duráka, oberlajden, to rozumiem, ale do muziky   ani joty.”
    </tei:p>
    <tei:p>
     „Nepleť, nie! Či neznáš tú nôtu: ,Náš pán gazda, dobrý gazda,   dobré vínko máva na husliach neznáš, há?”
    </tei:p>
    <tei:p>
     „No, tú áno, tú som sa naučil od Jana z Mičinej na jednej svadbe   na Môlči, ale ani o vlas viac.”
    </tei:p>
    <tei:p>
     „Netreba ti viac, ty len tú budeš húsť, i to len ak sa ti zachce,   ináč ti len načim husle pritisnuté držať a sláčikom podľa svojej   neobmedzenej vôle po strunách špacírovať. Len za toľko, aby plná a   početná bola banda, a — aby si i ty mal dáky zárobok. Neboj sa, veď   nás tam ani Mozart ani Beethoven, ale ani Liszt kritizovať nebudú. A   naši hostia nebudú veľa dbať, len nech im dačo brnčí. Pritom sa oni   vyhádžu ako mlynské vrecia. Kamaráti sú už napohotove. Teda — či   ideš, či nie, lebo času máme málo.”
    </tei:p>
    <tei:p>
     „Hahaha, to bude znamenitý žart. Ja, a muzikant! Ó, svätá Cecília!   — No, ja idem,” a plesol do podanej ruky.
    </tei:p>
    <tei:p>
     Janko vytiahol spod kepeňa dvoje husieľ; jedny podal Martinovi.   Bol to inštrument, akoby ho u šafraníka bol kúpil. „Nech som dobrý,   však na týchto kremienkach…” — „Kremonkách, ty fušer!” skočí mu do   reči Janko. — „No, teda kremonkách, len tri struny jesto.” — „Blázon,   či neznáš, že Paganini len na jednej strune hrával? Ba i Bunkóva som   tak počul hrať v Banskej Bystrici ,U rakov” — „Nuž, poručeno   pánubohu, či tak skapať, či tak skapať,” doloží Martin. S tým vzal z   klinca krátky kabátik.
    </tei:p>
    <tei:p>
     Kým sa doňho pripravil, neraz si znoj z čela stieral, lebo mu ruky   vše lakťami von vybehúvali. Postavil si klobúk na hlavu, vysoký síce,   ale čo sa podoby týka, nebol by ani Neumann, ani Pose vedel, do   ktorého kryštálového systému ho vradiť. Ako klobúk z ruky vypustil,   nezastavil sa mu prv než na väzoch. Prehodil na seba kepeň, vtisol   husle pod pazuchu a poberal sa preč.
    </tei:p>
    <tei:p>
     „Počkaj,” povie Janko, „počkaj, veď sa i ja musím pripraviť. Tuto   na zadku, brat môj drahý, mám dve obločnice, vytrhané pulidery, či   rozumieš? Krídla môjho fraku sa veľmi otvárajú, a kepeň tam zložiť   musíme; aby teda na posmech nevyšiel, buď taký dobrý a priši mi   krídla o nohavice.” — „Ale ak ti bude horúco a budeš si chcieť frak   vyzliecť, čo potom?” — „Na bále sa nesvedčí fraky vyzliekať,” odpovie   flegmaticky Janko.
    </tei:p>
    <tei:p>
     Nezostávalo Martinovi nič inšie, ako Jankovi nepríležitý výhľad   frakovými krídlami zakryť a zašiť. Medzitým čo Martin šil, okrútil si   Janko hárok papieru do čiernej šatky a na hrdlo priviazal tak, že by   nebol býval vstave sa obzrieť, čoby mu hneď bol dakto od boku zaucho   vylepil. Musel by sa v tú stranu krútiť celým telom ako krokodíl.
    </tei:p>
    <tei:p>
     Takto ozdobení a vycifrovaní vybrali sa na bál. Neďaleko, na uhle   tretieho domu, čakali ich traja kamaráti. Jeden z nich mal pod   pazuchou husle, druhý fujare veľmi podobnú flautu a tretí trepal na   pleci zázračný bombardóm — to je tá trúba súdneho dňa; a pokrčená   bola dešperátne, lebo tak povedajú, že čím viac je takýto stroj   pohúžvaný, že tým lepšie hučí. Len čo doňho fúkol, nuž v ňom hučalo   ako zlé v oblaku. Janko predstavil Martina druhom. „Tu vám   predstavujem novú akvizíciu na husliach. — Je to výborná sila.”
    </tei:p>
    <tei:p>
     Banda pri smiechu a žartoch, vedená kapelníkom Jankom, stúpala   ďalej. Po chvíli došli k cieľu, do hostinca „Pod bačkor” rečeného.   Tma bola ako v rohu, keď do dvora prišli, a na schodoch tiež. Hádam   im olej vychodil, ale tam už ledva ťapkať mohli. A bombardón sa   skutočne i strepal. Šťastie, že bol ostatný, ináč by bol narobil v   muzike veľkej šarapaty. Konečne vredikali sa šťastlivo do   dvorany.
    </tei:p>
    <tei:p>
     Priestranná dvorana osvietená bola lustrom. Tento luster   pozostával z dvoch nakríž preložených, na červeno maľovaných šindľov,   na každom rohu opatrený jednou lojovou sviecou. Po stenách medzi   oknami horeli dvojačistými vidličkami pripevnené sviece. Na dolnom   konci dvorany viselo zrkadlo, obrúbené bielym závojom. Keď som sa doň   nazrel, tak sa mi zdalo, že dakto cudzí na mňa hľadí a — vyplazuje mi   jazyk. Na hornom konci pri kachliach bol chór pre nás muzikantov.   Ľavá strana opierala sa o pec, pravá o drevený stĺp. Desaťstupňový   rebrík viedol nás dierou ako do kurienca hore. Pod chórom rozložená   bola cukráreň: kolesá, bábiky, srdiečka, hrášok, sladký papier,   svätojánsky chlieb a týmto podobné lakotiny. Spodok sály, kde predtým   zemiaky skladávali, vyhladený bol hlinou, aby si krasotinky v dierach   nôžky nepovytkýnali.
    </tei:p>
    <tei:p>
     Mladých hudcov obecenstvo už túžobne, ba netrpezlivo očakávalo. Po   dvorane prechádzali sa nosiči, rybári, lodníci, vojaci atď. so   svojimi hrdličkami, a keď naši šuhajci s úctivo zosňatými čiapkami   cez dvoranu kráčali, privítaní boli radostným „ách!” Muzikanti,   tichučko sa pokloniac, škriabali sa na chór. A zakrátko po pripravení   hudobných strojov zahučala hudba z trasúceho sa lešenia.
    </tei:p>
    <tei:p>
     I Martin si predostrel noty, hoci z nich toľko rozumel ako z   tatárskeho, nazeral do nich a ťahal ponad struny svojím sláčikom, ale   len povetrím. Zunujúc takto fidlikovať naprázdno, osmelil sa v huku   hudby, sprvu ako vtáčik, keď sa učí spievať, potíšku, potom vše   smelšie a smelšie svoju nôtu: „Náš pán gazda”, — kým raz — keď práve   Straussov valčík rezali a nastala pauza — on vo svojej nevinnosti   sólo zaškripel. Martin sa náramne preľakol, div mu husle z ruky   nevyfrkli, ale bombardista sa tak smial, že ledva vládal k ďalšiemu   fúkaniu papuľu dovedna stiahnuť. No, ale ušlo to bez urážky, lebo   tanečníci, hulákajúc, výskajúc toto intermezzo nad svojimi hlavami   ani nezbadali.
    </tei:p>
    <tei:p>
     Ale i bombardistu postihla nehoda. Zachrípol mu bombardón.   Tanečníci nemali poriadok tancov, len si podľa vôle rozkazovali, a   aby svoju žiadosť tým výdatnejšie podporovali, vyhadzovali muzikantom   dvadsiatniky. Taký jeden dvadsiatnik frkol do bombardónu. Ten   naskutku onemel. Lekár, hneď pri ruke, keď sa operácia šťurganím   nedarila, vyzváňal sem i tam s bombardónom, a tu myk — vyfrkol   dvadsiatnik a kontrášovi do oka, málo že mu ho nevybil.
    </tei:p>
    <tei:p>
     Pri šatkovom tanci panuje tá obyčaj, že vyvolení gavalieri po   skončenej túre odmeňujú sa muzikantom do husieľ hodenou diškréciou.   Umienili si teda muzikanti, rátajúc na obetavosť tanečníkov, vyhodiť   na nich i túto kontribúciu. Poslali agitovať Martina. On sa pobral   dolu, zamiešal sa medzi obecenstvo volajúc: „Šatkový tanec, šatkový   tanec!” Jeden blázon narobí viac bláznov. A hneď nato volalo viac   hlasov: „Šatkový tanec, muzikanti, hej!” — A darilo sa im dobre:   Martin nestačil prijímať peniaze. Tu v najlepšom prúde nastane smiech   za ním: ukazujú prstom naň. On sa obzerá, chmatne rukou, beda!   Nohavice pod krátkym frakom číra nácesta. Na stoličke, na ktorej na   chóre sedel, zabudla krčmárka nácestu, a tú on všetku na nohavice   pozberal. Nemilo prekvapený, utekal Martin na chór, kde si nepríjemný   prílepok na nemilé prekvapenie krčmárky poobtieral o stenu.
    </tei:p>
    <tei:p>
     V polnočný odpočinok zišli do jedálne, kde pivom a sviečkovou   pečienkou hostení zarábali, vyhrávajúc značnejším hosťom marše.
    </tei:p>
    <tei:p>
     Pod odpočinkom túžieva sa myseľ i telo. Po odpočinku nasledúva   animo, obyčajne i trma—vrma, búrky a výstupky.
    </tei:p>
    <tei:p>
     Rozihraní tanečníci, nuž každý chcel, aby sa jeho najmilšia nôta   alebo tanec vyhrával. Z toho nasledoval zmätok, muzikanti si už   nevedeli rady. Tí tam dolu zlorečili, tí tam hore im v tej istej   sonáte odpovedali. Jeden rozdrapenec odsekol bombardistovi čosi veľmi   štipľavého. Bombardista nemohúc sa premôcť, zdvihne svoj hrozný   inštrument, natiahne sa cez opierku, že mu ho silným šmahom pritisne   na hlavu. Škrekúň, vidiac hroziacu nad hlavou blýskavú   pikelhaubňu#POZ#152;(z nem.) Kovovú prilbu s bodákom.#-POZ#, uhne sa.   Ale beda… šragle, či chór, popustia a lešenie, páni muzikanti i so   svojimi išntrumentmi, s pultmi a so všetkými parhámami zleteli do   dvorany. Obecenstvo sa s krikom rozbehlo, muzikanti ležali na bruchu,   na nich všakové rumy. Cukrárku pod chórom malo zahlušiť, cukríky   podrvilo na omrvinky. Kontráš, ktorý sedel na peci, ostal jediný na   výške, držiac sa hálky. A keď hálka popustila, spŕchol i on z kancľa   na kacheľ a na zem.
    </tei:p>
    <tei:p>
     Boli teda všetci na hŕbe. A iste by im nasršení tanečníci boli   priložili dačo na cestu, keby v tom nočná stráž nebola vstúpila a   hostí nerozprášila.
    </tei:p>
    <tei:p>
     Potlčení síce, ale v dobrom poriadku reterírovali muzikanti   domov.
    </tei:p>
    <tei:p>
     Na druhý deň rozdávali si zárobok a navarili bryndzových   halušiek.
    </tei:p>
    <tei:p>
     Ale Martin — ako sám rozprával — viacej nešiel muzikovať.
    </tei:p>
   </tei:div>
   <tei:div type="chapter">
    <tei:head>
     Cestovanie na vakácie
    </tei:head>
    <tei:p>
     #I#Motto:#-I# Si non e vero, e ben trovato.#POZ#153;(lat.) Ak to   nie je pravda, je to dobre vymyslené#-POZ#
    </tei:p>
    <tei:p>
     Že je to pravda, ručím vám za to.
    </tei:p>
    <tei:p>
     Vacationes! Prázdniny! — Toto slovo má podľa výrazu dosť lačný   význam; ale pre žiaka, ktorý sa celých—celučičkých desať mesiacov v   cudzine ponevieral, s citátmi, karcerom, finančnými, na deficit   poukazujúcimi mizériami, sto a sto inými mrzutosťami a žiaľmi, aké   ani sám rozplakaný Werther nepodstúpil — pre toho má slovíčko   „vakácie” význam krásny, čarovný, plnozvučný ako trúba archanjela na   súdnom dni. Všetky pletky a mrzutosti, ktoré tak často mal s   krajčírmi, čižmármi, gazdinami, pedelmi, s hlásnikmi atď. prestávajú   a svitá deň slobody, a to slobody úplnej, neviazanej, na ktorú všetky   sveta národy, nevynímajúc ani slobodné obce amerikánske, žiarlivo a   závistlivo môžu pozerať. Prázdniny sú teda nie dač prázdneho, ale   obsah, a to hustý obsah slastí a rozkoší, akých len študentská   sloboda môže podávať.
    </tei:p>
    <tei:p>
     Nepíšem román ani novelu; nikto sa nezaľúbi, neožení, nezastrelí,   neutopí, nezakole, ani neotrávi; nebudú domy horieť, ani nebude   potopa lomoziť, nič, ani len máčny mak toho všetkého. Kto toto čítaš,   neboj sa, nebudú ti vlasy dupkom vstávať, ani neupadneš do mdloby,   iba ozaj ak do chrápania — no a v tom prípade budeš mať sny pokojné,   to som presvedčený. Chcem vám len opísať prešlé časy študentského   života z časov predpotopných, fosílnych#POZ#154;(lat.)   Skamenených#-POZ# keď sa ešte diftongi longi jedávali a všetci sme   rovní Uhri boli na tomto starom našom kruhu zeme:
    </tei:p>
    <tei:p>
     „Mint a magyar, mint a németh, mint az oláh, mint a   tót!“#POZ#155;(maď.) Ako Maďar, ako Nemec, aku Rumun, ako   Slovák!#-POZ# — Teraz to už patrí medzi petrefakty#POZ#156;(lat.)   Skameneniny#-POZ#.
    </tei:p>
    <tei:p>
     Opíšem vám teda našu cestu z Pešti na Slovensko, do toho   Tótországu. Ale, rozumie sa, musíme začať v Pešti, a to práve v   samučičký ten deň, keď sme sa na cestu vyberali. Vidím, že sa mnohý,   zvyknutý tú cestu teraz železnicou konať, nad celou tou zdĺhavosťou a   spozdilosťou zasmeje — darmo, vtedy boli časy také. V Pešti teda, v   Jozefovskom predmestí, izba naša v prízemí, i tak po chudopaholsky   vystrojená, vyzerala tento deň akoby vyrabovaná, ozaj clivo a pusto.   Steny holé, ako najfajnejší tajtík#POZ#157;(maď.) Pena (morská)#-POZ#   vyfajčené na tmavo; na oblokoch a stenách rozliate černidlo. Sklo na   oblokoch škamrilo žiaľom za svojimi odchádzajúcimi obyvateľmi. Okolo   stien slamené, zelenavé, rozhegané stolce a slamené, tiež prázdne   postele. Naprostred izby na štyroch stolcoch vyložený katafalk: dve   truhly a dva čiernym kepeňom prikryté kufríky. Na tom dve krivé,   nakríž preložené šable; na hornom konci umrlčia hlava a dve   boncové#POZ#158;(z maď.) Stehenné#-POZ# kosti (ossa femoris), tiež   nakríž položené. Na hlave vypchatý netopier s nápisom v pysku:   „Memento mori”#POZ#159;(lat.) Pamätaj na smrť#-POZ#. Na dolnom konci   Vyrožilovo Jus naturae, Jus Romanum, Jus canonicum#POZ#160;(lat.)   Prirodzené právo, Rímske právo, Cirkevné právo#-POZ# a bohzná aké   odznaky právnické a lekárske — to všetko si razom predstavte, aby ste   aký—taký pochop mali o tejto našej študentskej izbici.
    </tei:p>
    <tei:p>
     Pri týchto márach sedia na prázdnych posteliach štyria študenti   dumno a ticho; myslel bys, že sú mŕtvi, keby ich načahovanie sa   po veličiznom, vyštrbenom krčahu a hlboké dýchanie neprezradzovalo   opravdivý život a duchaprítomnosť. Zavše jeden, zavše druhý sa uhol,   aby dosiahol túto velikánsku amforu#POZ#161;(gréc.) Dvojuchú nádobu   (aké sa používali v staroveku)#-POZ# a so synovskou dôverou k prsiam   a ústam ju pritisnúc, tak dlho do nej kukal, akoby mal tam na dne   krčaha vyciťovať dáku novú vlasaticu prekvapenému svetu. Len glganie   gágora a mohutné klokotanie nápoja, tečúceho do hlbín nenásytnej   priepasti, prerušovalo hrobovú tichosť. Za dlhú chvíľku trvá toto   zaujímavé, hoci tiché pracovanie; ale každej veci koniec, a tak lúči   sa predsa už raz ten predostatný s krčahom, utrie ústa o rukáv,   vytlačí slzu z oka, zo srdca vydýchne a podá ho ostatnému. Tandem   aliquando Quirites!#POZ#162;(lat.) Konečne už raz, Rimania (rímski   občania)!#-POZ# Konečne krčah doslúžil, dno vyšlo na svetlo a po   krátkom glganí, charakteristickom odpľutí povie ostatný kamarát z   mokrej štvrti — hlasom akoby z pivnice temným, odrážajúcim sa na dne   prázdneho krčaha — historické slová Poliaka Kościuszka: Finiš   Poloniae!#POZ#163;(lat.) Koniec Poľska!#-POZ#
    </tei:p>
    <tei:p>
     Vtom akoby na velenie otvoria sa dvere a vstúpia do chyže dve   veličizné čižmiská so svojím furmanským paholkom Ďurom. Krátka to,   ale široká potvora, ruky za opaskom, pravý to Napoleon I., s tým   rozdielom, že ten ruky na chrbte, náš Ďurko ale na bruchu nosieval;   Napoleon I. nosil na boku krátky, tenký kocprt, ale nášmu Ďurkovi   visel bokom na remenci zahybák až po členky dolu. „No, tu som, mladí   páni,” povie on, nijako si neštrapacírujúc ruky zosňatím klobúka,   „vezmeme tieto parahámy so sebou.” Uhne sa a vyložiac prvý kufor na   plece, pokračuje: „Ej — bisťužebohu, či ti voľáko odľahlo! Keď som ťa   vlani dolu skladal, mala si mi, opacha, prsty odtrhnúť, a teraz —   hm!” Toto „hm”, zvláštne vyrazené, viac znamenalo ako všetky jeho   rozprávky. „Škoda prázdne drevo domov voziť. Ver je to, aby ma   stislo, riedkou plachtičkou prikryté!” Pozreli sme jeden na druhého;   najmladší, Karol, jal sa ho ubezpečovať, že sme to len preto urobili,   že chceme voziarom kone zašanovať.
    </tei:p>
    <tei:p>
     Ale Ďurkovi sa nelenilo; povykladal naše ladičky ako ľahké pierka   na voz. Pohol sa a my za vozom in corpore#POZ#164;(lat.)   Hromadne#-POZ# šli sme ta na Landstrasse pri Marokhauskom dome do   krčmy „Trompeter”#POZ#165;(nem.) Na Krajinskej ceste, do krčmy U   trubača#-POZ#, obyčajného prístavu voziarov a celej slovenskej   furmanskej floty a študentov. Kým tu naši voziari rozličné batožiny   naložili, poprekladali, umiestnili, posťahovali, trvalo to peknú   chvíľku.
    </tei:p>
    <tei:p>
     Vozy dostali čudnú fyziognómiu, akoby boli mali zapuchnutú tvár   následkom bolenia zubov, pretože do bokov pod reťaze prišli k našim   haraburdám zázračné olejové sudy.
    </tei:p>
    <tei:p>
     „No, mladí páni, hore sa, už je všetko v poriadku!” zaznelo   komando starého admirála suchej slovenskej flotily, vysokého Dobríka;   a my sťa námorníci liezli sme zo všetkých strán hore na koráby —   ktorý cez oje, ktorý cez sudy a kolomažnicu, kade ľahšie. A keď sme   už sedeli tamhore na tej výšave, nabití ako kvasená kapusta, tu   zavolá zase Ďurkov veliteľ: „Pavúz sem! Musíme pritiahnuť tých pánov,   aby sme ich nepotratili; vieš, že za tovar musíme dobre stáť. — Potom   zahoď plachty.” My sme však všetci zdvihli hlas, ako kury v chlievci   za nohy priviazané, protestujúc oproti pavúzu a proti plachte, lebo   bol deň tichý a jasný, a čo sa týka stratenia, ubezpečovali sme   Dobríka, že sa radšej za nohy dovedna špagátom priviažeme. — A tak   čihí, spánombohom! — Ďuro vo svojich delových čižmách vylezie na   koňa, a to nie bez práce a stenania, plesne bičom medzi sedem koní,   hamovka po žulovej dlážke zarachoce a loďstvo s tridsiatimi študentmi   na palubách sa pohne. Admirál, majúc ruky povážne na krížoch   preložené, sleduje dlhým krokom v širokých gatkách vozy, obzerajúc   bedlivým okom, či by sa ešte dáka chyba nemohla vyskytnúť. No   nechýbalo nič a pri priaznivom vetre veslovali sme vacovskou cestou   na sever.
    </tei:p>
    <tei:p>
     Zaujímavá to postava, ten pán admirál: chlapisko vysoké, silné, na   hlave široký klobúk — ale tak široký, že keby ním o zem bol hodil,   nebodaj by celú Torňanskú župu bol zakryl — biela kabanica a na   nohách strašné boty, akými sa ani Napoleon I., ani Napoleon III.   chváliť nemohli; k tomu nevyhnutný, po bradu siahajúci, krásnymi   mosadznými prackami ozdobený opasok a za opaskom čnejú štyri, na   vrchnom konci, akoby na rukoväti, žlté, dlhé — snáď pištole, snáď   šerežanské vražedné handžáre? — Len kus pozhovejte a vašej zvedavosti   bude vyhovené, čo to za tajomný, žltý, strašný vražedný nástroj.
    </tei:p>
    <tei:p>
     Ďuro na ceste vyše Novej Pešti usnul na koni, koníky šli po   svojej, nie po paholkovej hlave, následkom čoho zadné kolesá   admirálovho voza zviezli sa do priekopy. Uzrevší to Dobrík rozhorlil   sa zle—nedobre; bolo sa obávať, že sa lebo rozpučí alebo že ho od   zlosti žltačka zaleje. Ale, vďaka bohu, od rozpuknutia chránil ho   pevný opasok, od žltačky žlté pracky, ako staré sympatetické   prezervatívum#POZ#166;(gréc, lat.) Ochranný prostriedok, používajúci   domnelé tajomné sily (zariekanie a pod.)#-POZ#. Akonáhle však vinník   na karhavé slová odvetil nevrlo, tu nášho — ináč tichej povahy   vozkára tak žlč zarazila, že zlosťou takmer zaslepený, napriek svojmu   dobrému menu zubami zaškrípajúc, so slovami: „Juj, šumplata   naničhodná!” jedným šmahom ako strela za opasok siahne, strašnú zbraň   v okamihu vytrhne, a — jaj, hrúza! — šmyk Ďurovi do brucha! — Ja   vykríknem, skočím z voza dolu — tu vnútornosti brucha von. Už myslím,   akým švíkom to zašiť načim, prehŕňam sa prstom, hľadajúc obličky a   slezinu — ach, ba do sto hromov, či ten samé uhorky jedol? Ďurkovo   brucho je posiate samým čírym uhorkovým semenom ako dáka teplá hrada.   — Tie domnelé pištole a či handžáre za gazdovým opaskom ukázali sa   byť žltými, prezretými uhorkami, ktorými Dobrík zadosť učinil svojmu   spravodlivému hnevu. V letných horúčostiach totižto nosieval vše   zásobu uhoriek za opaskom, tie idúcky z dlhej chvíle nožíkom bielil a   na najbližšej stanici pokrájané a osolené užíval. V tomto prípade mu   od príhody i k inšiemu cielu poslúžili. A tak rozišiel sa hnev, ale i   uhorkový šalát nášho Dobríka na Ďurkovom bruchu.
    </tei:p>
    <tei:p>
     Vo Vacove sa rozmnožili i vozy i cestovatelia — žiaci s prázdnymi   kufríkmi. A tu mi veru napadlo, či sa vacationes nevolajú preto   prázdninami, že vtedy žiaci putujú domov s prázdnymi kufríkmi a   vačkami. — Na vacovskom vrchu, „Nagyszál” volanom, nás stretli taligy   s ovocinou, ťahané somármi. Kôň múdrejší od somára, a predsa sa ho   ľaká. I naše kone sa poľakali a bezmála by nás boli bez Dobríkovej   opatrnosti prekotili. Za to napadli sme taligášov, hlúpych okolitých   Maďarov, ktorí sa museli ovocnou dežmou odmeniť, čím sme im chceli   dokázať, že sa nás tiež ľakať majú. Po tomto lacnom a nečestnom   junáctve museli nám medzi Birinkom a Katalinkou vyhrávať postretnuvší   nás Cigáni.
    </tei:p>
    <tei:p>
     Lokošský hostinský, veľký to pultrológ#POZ#167;(gréc.)   Hydinár#-POZ#, mal veľa kačíc. Živšie to bolo tam uňho ako v   schönbrunnskom zverinci. Jeden z našich komunistov vyhodil tak   mimochodom, tak nenazdajky valaškou do kŕdľa a jednu biednu kačicu   nebezpečne ranil. Aby sa teda dlho trápiť a snáď biedny život na   krivej nohe dlho za sebou vláčiť nemusela, poslucháč lekárstva s   budúcim vyžilierom, čiže inžinierom, vulgo merníkom alebo   zememeračom, vybrali sa urobiť jej trapiem koniec. Čo sa v nebi   spojí, nech nebude na zemi rozlúčené; keďže však jej hlava s hrdlom   na nebi spojená nebola, teda sa rozlúčiť môže. Takto sme my súdili o   hrdelnom súde.
    </tei:p>
    <tei:p>
     Túto zásadu do života, popravde do smrti, uviesť bolo úlohou   lekárovou. Inžinier držal žertvu za hlavu a nohy a lekár pílil, pílil   — to sa vraj menuje amputovaním hlavy — pílil tupým nožíkom, kým sa   kačica na dvoje nerozpadla. Ledva sa operácia skončila, dopáli   nasršený hostinský; ale voziareň, táto naša anatomická sála, mala   dvoje vrát, a tak ako on jednými vrátami vpálil dnu, my druhými von,   ale i s anatomickým preparátom, s gilotínovanou kačicou. Títo mladí a   friškí, tamten starý a široký ako trnavský sud — tým sa, prirodzene,   priestor medzi táborom Montecchich a Capulettich vždy väčšmi šíril,   takže o krátky čas naši dvaja okrídlení operatéri zatiahnutým očiam   hostinského predstavovali sa ako dva matematické punkty. Hostinský,   vidiac daromné namáhanie, potiahol pulidery, utrel z čela pot, šiel   medzi svoje zblednuté kačičky a so Schillerom v speve o zvone „čítal   hlavy svojich”. V duchu však skoro odpustil študentom túto raziu,   tešiac sa tým, že hoci prázdnymi vačkami a kufríkmi obdarení študenti   spáchali furáž#POZ#168;(z franc.) Drancovanie#-POZ# na jeho škodu —   túto impostúru pri návrate do škôl dokonale vynahradia. Znal on dobre   svojich ľudí…
    </tei:p>
    <tei:p>
     Naše koráby sa opatrne, ale bezpečne, podľa bachovského porekadla   — „Langsam, aber entschieden vorwärts!“#POZ#169;(nem.) Pomaly, ale   odhodlane napred!#-POZ# — pohybovali ďalej bez toho, žeby sa dač   pamätného bolo prihodilo. Tu i tu sme si čas krátili ťahaním sa za   prsty, fajčením, hraním v karty, pričom na lono položený klobúk   zastával miesto stolíka. Ba dajedni, cítiac v sebe povolanie k   budúcemu rozkazovaniu a spravovaniu ľudských osudov, ako napríklad   náš Karolko, vzali bič do ruky, vysadli miesto vďačne ustúpivšieho   paholka na koňa a „veselo bičom” komandovali: čihí, hota! — S malým   bičom počneš, s veľkým dokonáš, tak sa brúsi energia v klíku k veslu   moci a vlády povolaných ľudí. Prečo nie, novšak? — Veď Atila bol   Atilom a nie frakom, a menovali ho „bičom sveta”.
    </tei:p>
    <tei:p>
     Náš Vojtech, rodom z Oravy, starý to,   ,veteranissimus#POZ#170;(lat.) Nanajstarší (posmešne)#-POZ#,   ktorý — ako jedni hovoria — preto dva roky filozofie už po tretí raz   opakoval, aby sa vycvičil vyššiemu umeniu leštenia čižiem u   milosrdných bratov a pritom prechoval na bobovom penzionáte — druhí   tvrdia, že preto, lebo ho profesori veľmi ľúbili a prepustiť   nechceli; nuž tento náš machom a plesňou obrastený Vojtech, sediac v   najvyššom sťažnokoši, to jest na olejovom sude, ktorého stopy sa mu   na kabáte zrkadlili, reakcionárovi podobný, nepretržite hľadel rovno   na sever, hľadel, div si oči nevytkol. Tu sa mu razom otvorí   veteránska jaskyňa, chlebový krámec — jeho papuľa — a ukazujúc prstom   do doliny, do zeme Kanaan, hlasne prerečie: „Už sme tu!” Všetci   vystrúc hrdlá, oprú zrak o vežičku a za ňou v perspektíve o biely   dom. „Tu je, tu je, chvalabohu!” vykríknu všetci s takou radosťou,   ako to asi karavány robia, keď konečne šťastlivo prebŕdli nebezpečný   samum pustatinami Sahary.
    </tei:p>
    <tei:p>
     Ale pýtate sa, prečo vid týchto každodenných predmetov naplňuje   našich šuhajov toľkou radosťou a blaženosťou? — Nuž odpoviem vám. —   Ten biely dom za tou vežičkou v zelenej doline je hostinec v Nagy   Orosze, a v tomto hostinci pekávali palacinky s hečepečom, naplnené   malinovým, slivkovým, ríbezľovým lekvárom, orechami, hrozienkami,   grísom, kapustou, tvarohom, ako komu ďaka a ľúbo; a to palacinky tak   výborné, akých nenájdeš, neuvidíš, neokúsiš, čo priam všetkých päť   čiastok sveta krížom—krážom s večným Sueovým židom pochodíš.
    </tei:p>
    <tei:p>
     Teda tieto palacinkové „unica”#POZ#171;(lat.) Jedinečnosti#-POZ#   tak mohutne zatriasli mozgami a ich ratolesťami — nervami   „vágusom”#POZ#172;(lat.) Nervus vagus, blúdivý čuv. Má dôležitú úlohu   aj pri trávení#-POZ# do samého žalúdka našich i tak dosť lačných   študentov, že od toho času všetky ich zmysly s vytvorením všetkých   iných predmetov do palaciniek boli zaobalené. Nato museli ako   definitívni tak i provizórni paholci nohami a rukami, akoby plávali,   na úbohých koníkoch veslovať a natriasať sa a tieto poľutovaniahodné   nástroje ľudskej pohodlnosti a lenivosti ponúkať k rýchlejšiemu kroku   dôkladnými argumentmi.
    </tei:p>
    <tei:p>
     Pri vchode dobrodružných študentov do Nagy Oroszu vybehúvali ľudia   na diváky. „Nézd csak, mennyi sok ember jön!” (Pozriže, koľko ľudí   ide), ukazuje na nás jeden, ruky nakríž, fajku v papuli, pred vrátami   stojac. „Bolond, nem emberek, hisz diákok,“#POZ#173;Blázon, veď sú to   nie ľudia, len študenti#-POZ# dokladá druhý. „Igen? Hala Istennek!   Eső lesz,”#POZ#174;Hej? Chvalabohu! Bude dážď#-POZ# ozval sa tretí.   Takhľa sme sa stali kolegami Černokňažníka.
    </tei:p>
    <tei:p>
     Naše koráby zastavili sa vo voziarni, a my poďme do hostinca.   Okolo veľkej tabule vprostred izby sedí celá študentská chasa. Pekný   to rad perál. Zo stola sa kúrilo, ako sa kúrievalo v Banskej Bystrici   v uhliskách na Horných hrabliach. Stáli tam misy široké, veliké. Kto   čítal v Don Quijotovi čosi o Camachovej svadbe, ten má aký—taký   pochop o týchto miskách s gulášom, s kapustou a — s palacinkami.
    </tei:p>
    <tei:p>
     Hrobové ticho! Čit — ani slova, nič, ba ani kýchnuť nestačili; tak   svedomite znali čas využiť. Jedine lyžice a vidličky strkali a hrkali   a časté hlasité preglgúvania prerušovali velebnú tichosť.
    </tei:p>
    <tei:p>
     Zvedaví obyvatelia zôkol—vôkol všetečne obdivujú náš obrovský,   klasický apetít a tečú im slinky dolu bradou ako — nehodno vraj   pripodobniť — mäsiarskemu psovi. Sedliačka búcha svojho muža lakťom,   zadivená nad sekaním zubov, miznutím nastoľovaného barana v gulášovej   polievke. Nás však toto obdivovanie v Milo Krotoniadovom#POZ#175;Milo   Krotoniades pri olympijských hrách nosil živého vola na pleciach,   potom ho zabil, upiekol a celého sám zjedol#-POZ# konaní ani najmenej   nepomýlilo; lebo tí, čo dážď robia, i jesť chcú, a nadovšetko — piť   musia. Hoci sme sa držali ticho a solídne pri tejto vážnej úlohe,   fotografovať by nás predsa neboli mohli, lebo sa nám všetkým brady   neustále kývali.
    </tei:p>
    <tei:p>
     Aknáhle sa už vyprázdnené misy kúriť prestali a v žalúdku   geologické vrstvy tretej doby sa usadzovali, a to: kapusta = miocén,   palacinka = pliocén a guláš = eocén, po príjemnom telesnom priedychu,   pokojnom utieraní spoteného čela — zavolal náš chýrečný Vojtech,   ktorý máločo menej od pätnásť palaciniek pochoval do svojho   zásobníka: „Chlapci, už sme dosvedčili to starodávne klasické   študentské porekadlo: ,Natura paucis contenta#POZ#176;(lat.)   Príroda je s malom spokojná#-POZ#. Teraz, keď sme skromným   požiadavkám, chvalabohu, zadosť urobili — poďme spať.” Zažmurknúc   jedným okom, pochytí krčah s vínom a na spomenuté tri vrstvy vylial   celé dilúvium, celú potopu, aby už celý svetorodný poriadok zachoval,   poberúc sa s druhmi hľadať lacný nocľah.
    </tei:p>
    <tei:p>
     Nebo je krásne, jasné, ani v Arkádii krajšie byť nemohlo, večer   tichý, teplý. A keď sa tak naješ, či je ten svet krásny! To   dostatočná pohnútka, aby sme tak nič po nič peniaze za nocľah v   izbách nevyhadzovali, ale nebesami ponúknutú pohodlnú hospodu vďačne   prijali. Teda, ktorý kde mohol — na voze, pod vozom, na sene, na   slame, na tráve atď. — sklonil ospalú hlavu a plný žalúdok. Desiati   si políhali práve pred admirálskym vozom na zelenú pažiť, ktorú cez   deň husi skášali a čosi cigarkám podobného, večer okom nepoznaného,   na nej zanechali. Vojtech bol qua desiatnik#POZ#177;(lat.) Akoby   desiatnik#-POZ# z jednej strany flíglimonom#POZ#178;(z nem.   Flügelmann) Najvyšší vojak, ktorý stojí na kraji prvého radu#-POZ#,   dlhá to a suchá chlapina. Kým sa vystrel, fučal ako mech; ležal z   druhej strany geometra, ktorého postavu už samé priezvisko „krátka   duša” označovalo. Desať týchto na pažiti vystretých šuhajov podobalo   sa tupej pyramíde: jej báza bol dlhý Vojtech sťa signum   exclamationis#POZ#179;(lat.) Výkričník#-POZ# a tupý vrcholec „krátka   duša”, ako signum interrogationis#POZ#180;(lat.) Otáznik#-POZ#.
    </tei:p>
    <tei:p>
     Pre mňa tam už miesta nebolo; ohliadnem sa dookola, kde sa tu   vrhnúť. Ha, tam velikánska kopa čerstvo vymlátenej slamy. Urobím dva   skoky a chcem sa do nej uložiť — ale i tá je už v stave obliehania.   Zo všetkých strán trčali hlavy mojich kamarátov ako hrnce z   jarmočného hrnčiarskeho voza. Jediný vrch kopy bol ešte slobodný.   Neváhal som a smelo som sa pustil, kráčajúc ako po schodoch po   hladkých, kučeravých, čiernych i bielych, ba i červených, múdrych a   nemúdrych tekviciach mojich bohujúcich, preklínajúcich kamarátov hore   na chlm tejto slamenej Belohory (Montblanc) a nohami dieru si   rozrobiac, spustil som sa až po hrdlo do týchto tajomných, šuštiacich   vnútorností. Mráz tekviciam najviac škodí, preto pokryl som si hlavu   slameným štvorgrajciarovým klobúkom a dumal som o svojom stave takto:   „Na hlave slama, pod klobúkom sečka, pod nohami slama, vôkol mňa   slama, teda všetko a všade len slama a slama. Látka to čertovsky   zápalistá. — Ak by do toho hrom udrel — huj, či by reku nebolo   múdrejšie bývalo prv sa proti ohňu asekurovať? — Ó, bože! zažeň od   nás požiar, oheň, aby nebol ľuďom, respektíve slame škoden.” A tak   dumajúc a odstrániac slamky, čo ma popod nos a do uší zo všetkých   strán pichali, pospúšťal som pomaly svoje dve obločnice — kvac! Ľahko   som usnul, ľahko som odfukoval.
    </tei:p>
    <tei:p>
     Spím, spím sen nevinných; slamená kopa podo mnou chrápala ako   margitský vír; mňa kolembajú krásne básnické sny: v pravej ruke držím   skrútenú, tvarohom a hrozienkami naplnenú palacinku, dlhú ako červené   more; ľavá ruka odpočíva na labutej šiji mojej, v Pešti opustenej   Euzébie. Palacinku požívam a blažené chvíle zaľúbenca zažívam; oči sa   nám striedajú, ja prestanem jesť, z úst mi vypadne ostýchavo   hrozienko: ona, roztomilá, roztiahne snežné ramená a — objíme ma   okolo hrdla! Há, — strela okovaná!… „Ježiš, Mária a Jo —” ďalej   nemôžem vykríknuť, hrdlo mi čosi pekelne stiahlo, jazyk mi von   vytislo ako črieslo, a v tom okamihu — ležím na dve siahy od kopy v   mláke zahodený a kričím: „Jaj, hrdlo moje!” — Čože sa stalo? Či ma to   Euzébia tak odsotila od seba? Či ma mora dlávila? Či ma diabol mal v   pazúroch? — Veru i diabol i čert! Strašná mýlka, mrzké intermezzo,   hrozné rušenie nevinného sna.
    </tei:p>
    <tei:p>
     Domáci paholok, neznajúc, že kopa sa stala takou špikovanou   mandltortňou, chcel pre statok na podstlanie slamu brať, a tento   suchý, nešťastný Neptún vidlami tak srdnato do slamy zapichol — moju   hlavu pod slameným klobúkom nezbadajúc, a podľa jeho zdania ťažkú,   tuho ubitú slamu chutne pozdvihnúc — mňa vidlami popod hrdlo   zachyteného jedným šmahom vyhodil von, až som sa ako hlaváč v kaluži   zatrepotal.
    </tei:p>
    <tei:p>
     Stiahol som naspäť vyplazený jazyk, hrdlo náležité pošúchal a až   potom sa spamätajúc, hrešil som nepozorného paholka, ktorému od   strachu vlasy dupkom vstávali, keď videl naraz celú tú kopu slamy   akoby oživenú, a naši čeľadníci lenivo ako červíky z bryndze von sa   redikali. No nič to, reku; pozbieral som sa a pobral dnu, kde som   ešte ostatky hrdúsenia drgnutou slivovicou zapudzoval.
    </tei:p>
    <tei:p>
     Šiel som práve mimo admirálskeho voza, kde sa teraz na svite tá   študentská pyramída rozprestierala. Ach ale, stoj, noho!
    </tei:p>
    <tei:p>
     Pováž a rozmýšľaj, ó, človeče!
    </tei:p>
    <tei:p>
     Práve v ten rok bolo zatmenie slnka, čierne ako žoch; ja som ho   videl z budínskej hvezdárne, ako strúhalo tváre, kým ten čierny závoj   na sebe malo. — Aby učený a neučený svet vedel, z ktorých punktov   zeme najdokonalejšie možno vidieť toto zatmenie, už či cez koštiale   luciové, či cez zadymené sklá, zhotovené boli zemevidy, na ktorých   cez tie punkty popreťahované boli čierne hrubé čiary od jedného rohu   mapy k druhému. — „Nuž ale,” poviete mi, „čo to zatmenie a tie   zemevidy majú za robotu a súvislosť s našimi desiatimi spáčmi?” Páni   moji, ako som po tých spáčoch okom hodil, stála mi tá istá mapa pred   očami rozložená, ale s veličiznou a ohavne čiernou čiarou. Toto   načmáranie zatemnených punktov bolo velikánske a veľmi páchlo   kolomažou. Ťahalo sa ono od nôh „krátkej duše” kosom nahor, v šírke   asi pätnásť palcov, cez všetkých desiatich až pod bradu Vojtechovu,   kde sa dokončievalo. Bol to, páni moji, rozkošný pohľad: tie seriózne   tváre a k tomu skvostná garnitúra, ten „ordensband”#POZ#181;(nem.)   Radová stužka#-POZ#.
    </tei:p>
    <tei:p>
     Škoda, že vtedy ešte svetlopisu nebolo, aby sa ten obraz pre detné   deti bol zachoval, a zaiste by v žiadnom múzeu nebol chýbal. Ó,   Koperník, Tycho de Brahe, Newton! Ako by ste boli plesali nad týmto   podareným hvezdárskym výtvorom, i keď to nebola mliečna cesta.
    </tei:p>
    <tei:p>
     Ale tešil som sa i ja, že ani oni sucho neobišli. Chudákov,   zobúdzal som ich potichu, pripravujúc ich pomaly na to, aby pozorne   povstávali a zatmenie ďalej sa nerozmáhalo. Keď sa to pekne—rúče   stalo, hľadali sme príčinu toho očernenia, tak ako mudrci žriedla   Nílu hľadajú, a šťastnejší od nich, sme ho skoro vypátrali. Náš Ďuro,   podľa toho: „Kto mastí, ten sa vozí” — mastil v noci kolesá, ale   náhodou zavadiac nohou do kolesa, padol, kolomažnica mu z ruky   vyfrkla a — ut figura docet#POZ#182;(lat.) Ako ukazuje obraz#-POZ# —   po našich druhoch sa rozišla, aby sa tak premenili na mapu slnečného   zatmenia.
    </tei:p>
    <tei:p>
     „No, bračekovci, choďte sa teraz jeden druhého navzájom   lízať!”
    </tei:p>
    <tei:p>
     Ale ani tí, čo pod kopou chrápali, sucho neobišli. Dievky v noci   prali a tých podmyla sapúnistá voda, vyliata na dvor. Jednému však   vôl, čo práve zbieral po slame roztratenú trávu, skoro hlavu   odhryzol. Ten vôl bezpochyby rád otruby lízal…
    </tei:p>
    <tei:p>
     Ďalej cestujúc, od Šiah sme sa tratili ako tie iskričky, čo po   zapálenom papieri behajú — miznú. A tak to trvalo všade až po Banskú   Bystricu, kde sme až na štvrtý deň dorazili. Pravda, vtedy ešte   parovozy nefučali, ba i parolode po Dunaji len raz týždenne sa   prechádzali.
    </tei:p>
    <tei:p>
     A bolože nám už potom „to je život, to je svet!“, až kým zase   nezavítal „október, kapsu ber, do školy, psi holí”, keď sme sa zase   poberali ad almam matrem#POZ#183;(lat.) Do školy (dosl. k matke   živiteľke).#-POZ#, podľa tej Kollárovej:
    </tei:p>
    <tei:p>
     #POEZIA#
    </tei:p>
    <tei:p>
     #I#Ó Minervo, daleko voláš mne!
    </tei:p>
    <tei:p>
     Vlast svoji miluji náramně.
    </tei:p>
    <tei:p>
     Mé srdce mře,
    </tei:p>
    <tei:p>
     v němž Amor vře,
    </tei:p>
    <tei:p>
     ve dne, v noci v bolestné hře.#-I#
    </tei:p>
    <tei:p>
     #-POEZIA#
    </tei:p>
   </tei:div>
   <tei:div type="chapter">
    <tei:head>
     Študenti
    </tei:head>
    <tei:p>
     „Časy, časy, časy dávne.”
    </tei:p>
    <tei:p>
     #I#Spievanka.#-I#
    </tei:p>
    <tei:p>
     Boli to za časy, keď sa ešte tam, kde sa teraz peštianske múzeum   hrdo vypína, a vtedy uprostred smetiskových lavín nízke chalupy   stáli, nočným časom nápady, ba vraždy páchali. Boli to za časy, keď   ešte starí prísediaci stoličného súdu v atile a pantalónoch, pod   šabľou a vysokým pinčom stoličné zhromaždenia pilne a vážne   navštevovali, keď si v tých zhromaždeniach najprednejší mužovia   maďarskí, Szechényi a Kossuth, najväčšie sotízy pohovorili, keď ešte   ani rýchlonôžky, ani virilcov, ani bieleho Uhorska atď. atď. nebolo;   v tých „blažených, dobrých” časiech bývali v bočnej, od múzea druhej   ulici študenti.
    </tei:p>
    <tei:p>
     Ich bydliskom bol chudobný jednoposchodový domček. Nedôverujúc   vlastným nohám, stál opretý jedným bokom o susedný dom; z druhého   boku a odzadku obtočený bol malou záhradkou. Obsahoval štyri izby,   dve navrchu a dve naspodku; jedna z nich bola obývaná domovou paňou a   tri našimi študentmi. Ten domček „študentským holubiencom” bol   nazvaný.
    </tei:p>
    <tei:p>
     Spodnú prednú izbu obývali štyria synovia múz, predstavujúc akoby   štyri čiastky sveta, štyri obdobia roku a štyri rozličné elementy.   Poslucháči — práva, lekárstva, ľúbomudrctva a merníctva — tvorili ten   štvorlístok.
    </tei:p>
    <tei:p>
     Zvláštny opis tej izby nepodáme, lebo v nej nieto čo opísať. Štyri   slamené postele, ku každej taký stolec „ad latus”#POZ#184;(lat.) K   boku#-POZ# postavený, potom stolík, štyri kufríky a jedna schránka so   štyrmi priepravami; v každej prieprave mal každý osobitne svoje   skromné rúcho; to bolo celé ich eldorádo.
    </tei:p>
    <tei:p>
     Priestrannosť izby bola taká, že keď si jeden chcel kabát obliecť,   musel vyjsť pred dvere, aby si ruku o stenu neoškúlil.
    </tei:p>
    <tei:p>
     Slúžila ona študentom nemajúcim hospodu za „lapis   refugii”#POZ#185;(lat.) Skala útočiska#-POZ#, bola im   „herbergom”#POZ#186;(nem.) Hospodou#-POZ#, kým si hospodu   nenašli.
    </tei:p>
    <tei:p>
     I teraz sa tu uhniezdil taký „facírend”#POZ#187;(z lat.)   Potulujúci sa (lebo nemal stáleho bývania)#-POZ# šuhaj merník,   Vilibald R., rodom z Moravy. Bol to výborný huslista, v tom žil a tým   sa i živil.
    </tei:p>
    <tei:p>
     Jeden tichý jarný podvečer rozbehali sa naši študenti na všetky   štyri strany sveta, každý po svojom — muchy rozháňať. Len Vilibald   zostal doma. Skladal svetochýrnu operu — druhú po „Norme” — „Pokapala   na salaši slanina”. Vyšiel mu knôt, ale nie z opery, lež z lampy, a   olej; aby teda nebolo „operam et oleum perdidit”#POZ#188;(lat.)   Utratil aj prácu, aj olej (čiže všetko)#-POZ#, pobral sa do sklepu   pre obe tie látky. Vyložiac zôkol—vôkol notami garnírované husle na   posteľ, pritvoriac znútra obločnice, tašiel do sklepu.
    </tei:p>
    <tei:p>
     Navracajúc sa s olejom domov, napadlo mu, že veru i dohán kúpiť   treba. I vrátil sa; ale aby olej nemusel so sebou niesť a do izby sa   nemusel vrátiť, vložil sklenku krátkou rukou z ulice do okna. A tu   vidí jednu tablu zabitú. Pokrúti hlavou, mysliac, že snáď daktorý z   kamarátov, keď sa vrátil domov a nenašiel kľúč od dverí, vybil tablu,   aby touto neriadnou síce, ale v každom prípade kratšou cestou mohol   vstúpiť do salónu.
    </tei:p>
    <tei:p>
     Kuká, kuká jedným okom cez dieru; potom, keď nič nevykuká, sladkým   hlasom zavolá: „Ondrík, pipík zlatý, či si tu?”
    </tei:p>
    <tei:p>
     Keď odpovede nedostal, volá ďalej: „Gusto, Karol, Ferko, ste to   vy?”
    </tei:p>
    <tei:p>
     Tvrdošijná tichosť.
    </tei:p>
    <tei:p>
     „Ale trúba, však ťa vidím, trebárs je mračno, ako sa tamto popri   stene ťaháš.”
    </tei:p>
    <tei:p>
     I pochytí kus odlomeného skla a hodí za tieňom. Voľačo sa uhne, na   zem padnuvšie sklíčko zacvendží.
    </tei:p>
    <tei:p>
     Vilibaldovi akési zlé tušenie prsia preháňa. Jedným skokom bol na   okne, a vidí — čo vidí! Vidí schránku otvorenú, batoh na zemi a v   pozadí manévrujúcu mužskú postavu.
    </tei:p>
    <tei:p>
     Vilibaldovi sa chytro rozum precúdil.
    </tei:p>
    <tei:p>
     „Ej, šestnásť hrmen bohov, veď ja teba precedím!” vyrečie, a hodí   sa ako divý máčok na kmína. Silným svojím pádom zrútil pod seba na   zem i tajnú postavu, ktorá hlavou tvrdo o dvere búši. Pravou rukou mu   chmatal šatkový uzol na hrtane, krútiac ním rezko ako kolčekom na   husliach.
    </tei:p>
    <tei:p>
     „Počkaj, veď ti ja natiahnem strunu!” kričal nad ním.
    </tei:p>
    <tei:p>
     Ale ani ten jeho blíženec neznal žartu, a bol by nášho Vilibalda   iste kúskom končitej ocele medzi rebrami pošteklil, keby tomu krikom,   volaním o pomoc nebol predišiel.
    </tei:p>
    <tei:p>
     „Kmín, kradoš, zbojník, lotor, oplan!” a všetky na to vzťahujúce   sa epitetá vyvolal, ako mu práve na pamäť uviedol „psí psotár”, ako   on, Moravan, maďarský slovník — szép szótár#POZ#189;(maď.) Pekný   slovník#-POZ# menúval.
    </tei:p>
    <tei:p>
     A tu, ako kebys na plný klát včiel päsťou búšil, i keď   mravcom pokojnú kopu papekom rozrýpeš a tieto nadurené a nabalachané   behajú, ba, — ale nehodné pripodobniť — aj ako keď ošípaná v kŕdli   zakvičí a všetky na pomoc sa zbehnú; no nebodaj, ale navlas tak i   rozpapraní študenti na Vilibaldovo kvílenie v okamihnutí sa zhŕkli a   dvere práve „a tempo”#POZ#190;(lat.)Včas#-POZ# vyvalili.
    </tei:p>
    <tei:p>
     Na kmínovi ležal Vilibald, na Vilibaldovi dvere a na dverách celý   „habaus” študentov valil sa celkom tak, ako kedysi Zrínsky so svojimi   junákmi hrnul sa von zo Sihoť—hradu!
    </tei:p>
    <tei:p>
     Vilibalda s kmínom, v nepriateľskom objatí skoro na figy   roztlačených, vytiahli spod pekelnej brány na svetlo.
    </tei:p>
    <tei:p>
     Už či náhodou a či volaní, neznám, ale dobehli i ostatní   obyvatelia tohoto salónu. Posledný z nich medikus#POZ#191;(lat.)   Poslucháč lekárstva#-POZ#, kupujúci práve u „graislera” večernú   stravu, dopočul sa túto strašnú históriu. Inokedy ukladal si pre   lepšie pohodlie prešované, do dákeho makulára okrútené maslo do vačku   a grošový chlieb „berdó” nazvaný pod vysoký klobúk. Ľakom pomútený,   strčil teraz berdó do kabáta a maslo pod klobúk a letel ako zvetrený   domov.
    </tei:p>
    <tei:p>
     Tu sa predstaví jeho hriešnym očiam netušený obraz dobre   sortírovaného skladu každého kalibru študentov.
    </tei:p>
    <tei:p>
     Prostred nich stojí bledý, ako kyslé mlieko trasúci sa kmín. Jeden   koniec okolo krku mu založenej žinky drží právnik Andrej K. (I tento,   chudák, už ako banský radca zomrel!)
    </tei:p>
    <tei:p>
     Pri schránke na zemi rozprestretá je plachta, na ktorej pometané   ležali zo všetkých prieprav vytiahnuté parádne obleky. Na samom vrchu   skvel sa medikov brunastý kveker so žltými gombíkmi. Krídla mal   roztiahnuté ako kvočka nad kurčatami.
    </tei:p>
    <tei:p>
     Nad týmto pohľadom medikovi srdce horko zakrvácalo.
    </tei:p>
    <tei:p>
     Rozhnevaný Vilibald, vyťahujúc spod postele husle a rozmetané   noty, volá s indignáciou: „Nuž, či ti ten oplan má kus muzikálneho   citu? Fuj, hanba a posmech, moje kompozície pod posteľou! Ale počkaj,   veď ti ja zanôtim v trojštvrťovom takte!”
    </tei:p>
    <tei:p>
     Noskievič, vysoký Poliak so škrofulóznym ranavým hrdlom, kričí:   „Ondrík, ty si jurista; povedz, či ho môžeme obesiť?”
    </tei:p>
    <tei:p>
     Karol sa ohlási: „Hlasovať, páni! I ja som za to, obesiť ho, ale   kde? Ja, bračekovci, primeranejšieho miesta neznám,” obrátil sa k   Noskievičovi, „len ak sa na teba zavesí. Vystri ruku… takto… no,   pozrite, či je nie hotová šibenica?”
    </tei:p>
    <tei:p>
     „No, kapitálna,” ozve sa belohlavý filozof s červeným noštekom,   „bolo by to už potom naozaj:
    </tei:p>
    <tei:p>
     Ecce jugo nexi pendent…
    </tei:p>
    <tei:p>
     Hoc merito potest dicere conjugium.”#POZ#192;(lat.)Hľa, visia   spojení jarmom… to sa môže právom povedať o manželstve.(Je v tom aj   slovná hra: jugum = jarmo a conjugium = manželstvo.)#-POZ#
    </tei:p>
    <tei:p>
     „Hore ho!” povie druhý filozof, „na výšku vyšších vedomých   cieľov.”
    </tei:p>
    <tei:p>
     Gusto, medik, na to: „Nič to — anatomicky musí vykapať. Najprv mu   hlavu oskalpírujeme a potom mu ju týmto obuškom ,abreptis e dorso   loris#POZ#193;(lat.) Keď zrežeme remeň z chrbta#-POZ#   trepanizujem.”
    </tei:p>
    <tei:p>
     „Nie trepanizovať, ale roztrepať po slovensky!” vyvolá   voľakto.
    </tei:p>
    <tei:p>
     „Moje noty, moje husle takto zneuctiť, štvrtiť ho!” šomre merník   Vilibald.
    </tei:p>
    <tei:p>
     Nato predstúpi bohoslovec so sklopenými očami a pološeptom riekne:   „Nieže, drahí bratia, len nie vraždiť! Keď chcete zločin trestať,   zavrite ho dakde a dajte mu postiť sa, kým dušičku nevypustí.”
    </tei:p>
    <tei:p>
     „No to, bisťubohu! Radšej sa dám šesť ráz obesiť, ako mám raz   hladom umrieť,” vykladá medikus. I chytiac bohoslovca dvoma päsťami   za bradu, hegá ho: „Ej, luridus, i ty by si nežral za štyridsať dní   kobylky, zjedol by si radšej i koňa.”
    </tei:p>
    <tei:p>
     „Obesiť ho, obesiť,” zavolá viac hlasov.
    </tei:p>
    <tei:p>
     „Páni, väčšina rozhodla! Ale teraz, ktože tú čestnú úlohu vezme na   seba?” pýta sa Gusto.
    </tei:p>
    <tei:p>
     „Nuž ty, medikus, privykaj remeslu,” doloží Ondrej.
    </tei:p>
    <tei:p>
     „Nie, Ondrík môj, vešať ľudí patrí do odboru juridiky, ako to už   do sýtosti povrázok v tvojej útlej pačke dokazuje,” s poklonou dodal   medikus.
    </tei:p>
    <tei:p>
     Ferko, ktorý už chvíľu s neporušenou pozornosťou hľadí na   rozpálenú medikusovu tvár, pristúpi mu pred samé oči: „Ale, Gusto, čo   ti tu ešte tečie dolu nosom? Nepotíš sa krvou, ani to nie je voda —   čo ti teda kvapká?”
    </tei:p>
    <tei:p>
     Skúmavým prstom škrabka mu po nose. Medikus siahne za klobúkom,   pošúchajúc si vrch hlavy, zrazí z nej kus mastného papierika,   horúčosťou však topené a nehatené maslo, prúdi potôčikmi predesenou   tvárou.
    </tei:p>
    <tei:p>
     „Ľaľa, tvoj nos — nové žriedlo na petrolej! No, nerob si nič z   toho, kamarát”, teší ho Karol, „nepripúšťaj si to k srdcu: Wer   schmiert, der fahrt#POZ#194;(nem.) Kto maže, ten ide.#-POZ#,”   deklamuje i drží mu kahanec pod nosom. „Škoda by bolo masla; sem   kvapkaj, kamarát!”
    </tei:p>
    <tei:p>
     „Tiež rozprávaš ako Šalamúnove nohavice, ty Cremastes; ja by si ho   tiež radšej do žalúdka, ako do srdca pripustil.”
    </tei:p>
    <tei:p>
     V tejto všeobecnej vrave — kde každý jeden nad druhého múdrejšie   rozprával, a nikto nepočúval — zjaví sa vo dverách od hlavy do päty   ozbrojená policajná osoba.
    </tei:p>
    <tei:p>
     Toto zjavenie prvý pobadal bohoslovec a jednou rukou ukazujúc na   kmína, druhou na policajta pateticky zvolá:
    </tei:p>
    <tei:p>
     „Una harum veniet, quae tibi dicet abi!“#POZ#195;(lat.) Jedna z   nich príde, a tá ti povie „coky”!#-POZ#
    </tei:p>
    <tei:p>
     Vstúpením polície vzal náhly súd koniec.
    </tei:p>
    <tei:p>
     Podávajúc kmínovi galantnú ruku, pojal ho so sebou, z druhého boku   kráčal Ondrík, nepopustiac povraz z ruky, akoby brava na trh   hajčoval. Prv, kým sa von vymleli, dostal kmín od každého   viaticum#POZ#196;!!!#-POZ# tým, čo práve kto pri ruke mal.
    </tei:p>
    <tei:p>
     „Páni, to neslobodno; nie ste uprávnení ho biť,” ohlásil sa   policajt.
    </tei:p>
    <tei:p>
     Chasa sa len smiala, a so spevom:
    </tei:p>
    <tei:p>
     #POEZIA#
    </tei:p>
    <tei:p>
     #I#Už nám idú, už idú,
    </tei:p>
    <tei:p>
     čo mu dáme k obedu?
    </tei:p>
    <tei:p>
     Trci—frci s oškvarkami
    </tei:p>
    <tei:p>
     a na večer lobodu —#-I#
    </tei:p>
    <tei:p>
     #-POEZIA#
    </tei:p>
    <tei:p>
     stúpali študenti dvaja a dvaja na ulicu.
    </tei:p>
    <tei:p>
     Ako ortuť k ortuti a ako malá hŕba pýta viac, tak sa po uliciach   potulujúci študenti pridružili k tomuto slávnemu sprievodu.   Prevyšujúc na počet bársaký magnášsky pohreb, valili sa k mestskému   domu. Otvoriac bránu, vpustili drabanti zlodeja s policajtom dnu. Ale   keď sa za nimi celý sprievod chcel vtlačiť, zachlopili im pred nosom   vráta, a študenti boli prinútení vrátiť sa s dlhým nosom domov.
    </tei:p>
    <tei:p>
     Druhý deň nasledovalo vyšetrovanie.
    </tei:p>
    <tei:p>
     Zlodej sa vyhováral, že neznajúc geografiu a v úplnej nevinnosti   mimoidúc, videl otvorený oblok. V tom domnení, že je tade priechod do   susednej ulice, vošiel do izby, kde ho Vilibald tak nemóresne   dostihol a pritisol.
    </tei:p>
    <tei:p>
     Túto ináč veľmi romantickú výhovorku tvrdošijný mestský kapitán   uveriť mu nechcel a odsúdil ho do chládku a na diétne mestské   pohostinstvo. Po dvoch týždňoch ho zase videli pod slávnosťou svätého   Jána na moste. Pravdepodobné je, že si tuto zase cez vačky divákov   rukami cestu do bočnej ulice prerábal.
    </tei:p>
    <tei:p>
     Náš hrdina Vilibald našiel si medzitým hospodu v susednej   ulici.
    </tei:p>
    <tei:p>
     Kto vysoko lezie, ten hlboko padne!
    </tei:p>
    <tei:p>
     Neznám, či toto bolo pohnútkou a či iné príčiny; dosť na tom,   nespával v posteli, ale na zemi uprostred izbičky na rohoži. Od   obloka z dvoch strán viseli mu na klincoch háby.
    </tei:p>
    <tei:p>
     Posilniac sa podvečer po dennej práci dvoma pecňami chleba,   takrečenými berdóvami, uložil sa na unížený brloh, podložil päsť pod   ucho, prikryl ľahkým svedomím a tenkou plachtičkou, skrútil sa do   págľa ako húsenica v kapustnom liste — a usnul snom   spravodlivého!
    </tei:p>
    <tei:p>
     Čo sa mu snívalo, nenachodí sa zaznačené nikde, ale muselo to byť   čosi príjemné, lebo sa usmieval nahlas.
    </tei:p>
    <tei:p>
     Vtom sa pod okno snívajúceho Jakuba prikráda akási tajná   zababušená osoba: ,No len v tme svietia moje hviezdy, povedá   Schillerov Wallenstein#POZ#197; Nur im Dunklen glänzen meine Sterne.   Schiller.#-POZ# Zaklope ľahunko na oblok. — Keď sa nikto tamdnu   neohlásil, presvedčiac sa, že obyvateľ chyžky dosky strúha, vytiahne   z vačku asi dve dlane veľkú randu natretú terpentínovou masťou,   diachylon rečenou, prilepí ju o sklenú tablu, a tak ju potom bez   všetkého brinkotu a štrngotu vtlačí dnu. Preborenou dierou strčí   ruku, začiahne na zvrtlík a otvoreným oknom vkročí tichunko a opatrne   do izby.
    </tei:p>
    <tei:p>
     Na ládičke zastal a pristaviac dych, načúval za okamih Vilibaldovo   chrápanie. Presvedčený o bezpečnosti, siahol rukou napravo a ľavo, a   — čo zachytiť mohol, pošlo pod pazuchy.
    </tei:p>
    <tei:p>
     Vilibald odfúkol: „C cis, G gis, opekance hryz…”
    </tei:p>
    <tei:p>
     Obávajúc sa, aby Vilibald z nôt nevypadol, hodí mu prstom bozk a s   poklonou „Pah, gute Nacht!“#POZ#198;(nem.) Tak, dobrú noc!#-POZ#   vyletí šibenec s Vilibaldovou toaletou von oknom.
    </tei:p>
    <tei:p>
     O piatej ráno bolo už v študentskom salóne živo.
    </tei:p>
    <tei:p>
     Prívetivé slniečko otvorenými oknami donútra s úsmevom nakúkalo a   v jeho svetle krútil sa v kotúčoch študentský prach.
    </tei:p>
    <tei:p>
     V posteli rozvalený Karol chrúmal kus berdóva, večerný to   pozostatok. Zahryznúc chutne, spraští mu pod oceľovými zubami…
    </tei:p>
    <tei:p>
     „Ešte kýho ďasa! Hľaďteže, veď je tento berdó hrozienkami   plnený!”
    </tei:p>
    <tei:p>
     Ondrej sa ľahostajne prizrie.
    </tei:p>
    <tei:p>
     „Ehm… hrozienka, Karolko! Len pozri, ako ti tuto prehryznutý šváb   nohou, tento chvostíkom a tamten hen fúzom mrdá,” ukazoval   Ondrík.
    </tei:p>
    <tei:p>
     „Ach, ach, obludy, nuž vy chcete so mnou raňajkovať? Niks   tralala!”
    </tei:p>
    <tei:p>
     I povyberal z dierok dnu vlezených celých a poprehrýzaných švábov   pokojnou mysľou za nôžky a zmietol ostatok s tou najlepšou chuťou do   posledného maku.
    </tei:p>
    <tei:p>
     Kým sa Karol takto kŕmil, pripravoval si pred zrkadlom Gusto   papierové, také domarobienses krágliky okolo krku. Ferko však bielou   nitkou na čierne nohavice prišíval miesto gombíkov do súkna obalený   svinský bôb. Andrej, vyložiac zavše jednu zavše druhú nohu na okno a   vlažiac slinami škatuľku, drhol a leštil si kefou čižmy.
    </tei:p>
    <tei:p>
     Vtom pripáli pod okno, akoby z buka, Vilibald. Bez klobúka,   náprsníka, bez kabáta, len v nohaviciach a — bosý. Slzy tečú   chudákovi lícami ako lojová svieca.
    </tei:p>
    <tei:p>
     „Ach, bračekovci, pozrite, už som obriadený!”
    </tei:p>
    <tei:p>
     „Kýže ti je, ký čert! Nuž a hrom medený?!” odpovie mu chytro   rýmujúci medikus.
    </tei:p>
    <tei:p>
     „Oj, ty slepý Trochanter, či nevidíš, že ma ako lipu ošarpali?”   utiera si Vilibald do rukáva zarosený nos.
    </tei:p>
    <tei:p>
     „Okradli ťa!” vykríknu všetci v akorde.
    </tei:p>
    <tei:p>
     „No, na moj dušu, preto si v takom hlbokom negližé!” zalomiac   ruky, doloží Ferko.
    </tei:p>
    <tei:p>
     „A kde máš habeas corpus?” pýta sa jurista Andrej.
    </tei:p>
    <tei:p>
     „To je u troch čertov,” odvetí fikajúci Vilibald.
    </tei:p>
    <tei:p>
     „Hľa, bračekovci, vás som oslobodil, a sám som upadol do bryndze,”   vojde olúpený Vilibald do izby.
    </tei:p>
    <tei:p>
     „Hja, medice, cura te ipsum,#POZ#199;(lat.) Lekár, vylieč sám   seba#-POZ# hovorievate nám lekárom,” poznamená medikus.
    </tei:p>
    <tei:p>
     „Reč s pletkami! Rozprávaj nám radšej, ako sa to stalo!”
    </tei:p>
    <tei:p>
     „Ako sa stalo? Nuž takto sa stalo,” utiera si Vilibald zase nos.   „Včera som behal po meste ako kopov so svojimi husľami. Keby bol   rovnou čiarou stúpal, bol by snáď až do Amsterdámu zabehol. Keď som   sa vrátil domov, ľahol som si po večeri, i bol som hneď boží. Proti   ránu sa mi sníva, že z jednej kuchyne pes proti mne vybehol. Hlavu   mal strčenú v hrnci, z ktorého iste bol maškrtil. Nevidiac pred seba,   tmolil sa z boka na bok. Ja zdvihnem palicu a fuk psa po hlave,   respektíve po hrnci; hrniec sa rozpadol, no prvé, čo mnou vyslobodený   pes urobil bolo, že ma za nohavicu chytil. Vtom sa prebudím, a vidím…   čo vidím! Vidím — nevidenú viac moju kvadrobu na stene. Oblok vybitý,   otvorený, a moje háby — fuč!”
    </tei:p>
    <tei:p>
     „Nuž a pulidery ti nepošli za druhými parhámami?” pýta sa   Ondrej.
    </tei:p>
    <tei:p>
     „Tieto pulidery,” pleskne sa dlaňou po stehne, „mal som na sebe.   No keby ja to bol tušil, že tak vzácnu návštevu dostanem, bol by spal   v čižmách, v kabáte, ba i v klobúku! Keď budem gazdom, vezmem si do   postele všetok majetok: kutáč, koryto, omelo — všetko, všetko,   všetko. Ak budem mať sviňu, budem i s tou spať i s celou jej   famíliou, aby mi ju neukradli. Nuž tak!”
    </tei:p>
    <tei:p>
     „Ale je to predsa len smelosť,” doloží Karol, „v noci ta ísť   kradnúť, kde vo dne nič nenájde.”
    </tei:p>
    <tei:p>
     „Oj, ty libela múdrosti#POZ#200;(lat.) Vodná váha, narážka na   merníkovo budúce povolanie#-POZ#, či mi nevyniesol celý štafírung? No   ale keby ja ho bol lapil, bol by ja mu kyjom zanôtil a—mol!”
    </tei:p>
    <tei:p>
     „Ak nie cvamol#POZ#201;(nem., skom.) Dvakrát. (Slovná hra s   a—mol)#-POZ#,” odvetí Ferko.
    </tei:p>
    <tei:p>
     „Bolo by bývalo i C—dur,” povie Gusto.
    </tei:p>
    <tei:p>
     „Ba povedz c—durk,” dosvedčí Andrej.
    </tei:p>
    <tei:p>
     Keď Vilibald po prehliadnutí svojej spustošenej izby ako Jeremiáš   nad rozváľaným Jeruzalemom kvílil, našiel na zemi stratený roztrhaný   pugilár a v ňom navštívenky i jedno lutriové reskonto. Kamaráti jali   sa hneď nálezok preskúmať.
    </tei:p>
    <tei:p>
     Na navštívenkách hrubými písmenami bolo tlačené: „Krišpínus de   Nadrágfy, artium liberarum magister.”#POZ#202;(lat.) Magister   slobodných umení#-POZ#
    </tei:p>
    <tei:p>
     „Hm, škoda že si ešte predikát ,z Kabátovej nevylepil,” šomre   Karol.
    </tei:p>
    <tei:p>
     Rozžialený Vilibald chcel reskonto potrhať, čo mu však kamaráti   nedopustili. I zaumienili si, že reskonto verejne ohlásia, a to   nasledovne: „Istý statočný pán zabudol si pod časom nočnej návštevy u   nižepodpísaného reskonto; i vyzýva sa týmto úctive, aby sa cieľom   odovzdania mu strateného reskonta u nižepodpísaného v Bryndzovej   ulici pod č. 133 ustanovil.”
    </tei:p>
    <tei:p>
     „On sotva bude taký všetečný, vidieť svoje stratené reskonto! Čert   nespí, a tak máš nádej vyhrať z lotérie,” rozkladá Andrej.
    </tei:p>
    <tei:p>
     „Ach, horká moja nádej; nádeja kože zdiera,” s tým strčil Vilibald   reskonto nedbale nazad do tobolky.
    </tei:p>
    <tei:p>
     Teraz statoční priatelia rozmýšľali, ako svojho v omáčke   postaveného Vilibalda vyštafírujú. Posadili ho do širokého, „sella   curulis” nazvaného stolca a donášali mu svoje dary, ako tí traja   králi od východu. Medik vytiahol starý vysoký pinč spod postele a   zatrúc černidlom biele ošúchané hrany, postavil ho, akoby mal   korunovať Dóžu, poslušnému Vilibaldovi na hlavu. Hlava sa mu v   klobúku stratila ako myš v kostole. Ak sa mu partica na pleciach   nepristaví, nuž mu pinč môžu vyzuť nohami ako čižmy. Vytiahli chlapa   z kadluba. Hádali sem, hádali tam, ako tej nehode odpomôcť. Konečne   Ferkovi svitne, vybehne do kuchyne, i donesie trojnoh, takrečený   tripus, vtrepe ho do klobúka, a tento teraz — hoci trojhranný,   popravde „polygonum irregulare”#POZ#203;(lat.) Nepravidelný   mnohouholník.#-POZ# — stál mu nad očami len milá vec.
    </tei:p>
    <tei:p>
     „Passirt!“#POZ#204;(nem.) Hotovo!#-POZ# povie Gusto, „vyzeráš ani   veštec in tripode.”#POZ#205;(lat.) Na trojnohe#-POZ#
    </tei:p>
    <tei:p>
     Zatým nasledoval náprsník a kabát. Tamten bol veľmi dlhý, tento   prikrátky. Rozvažovali, či by kabátu naspodku, a lajblíku navrchu   nesvedčalo. Ale ostali len pri normálnom poriadku s tým dodatkom, že   si chomút na uši vyhne, a aby mu z rukávov ruky nezutekali,   pripravili mu cez prsty štrupne. Z gombičiek sa len strapy potrhaných   obálok holengali, podobné lupinám lieskových orechov, keď z nich   luštiaky povypadúvali. To uznávali za predmet podriadeného významu —   a tobôž že teraz je móda kabáty nezapínať. A tak bol švihák hotový od   vrchu hlavy až po členky. Ale tu sa vyskytla najväčšia prekážka.   Každý mal len po jednom páre čižiem, a z tých sa i tak ani jeden   nehodil. Nastalo lámanie hlavy, ale — čo fígeľ, to groš!
    </tei:p>
    <tei:p>
     „Sem kvapky,” zavolá Andrej s triumfom. I vezme kefu a mazivo, a   ak leští tak leští mu bosé nohy, kým sa nesvietili ako   kordovánky.
    </tei:p>
    <tei:p>
     „No, čeľadník, teraz vyzeráš ako trebársaký etiópsky princ a môžeš   ísť bárs i za družbu.”
    </tei:p>
    <tei:p>
     Na uverejnený oznam, ako to naši vtipní šuhajci predpovedali,   majiteľ reskonta sa nehlásil; i prešlo teda do majetku Vilibaldovho.   O niekoľko dní zatým pribehol Vilibald ako bez duše, hodil trojrohý   klobúk o stôl a za ním šesťdesiat zlatých.
    </tei:p>
    <tei:p>
     Reskonto skutočne vyhralo. Ešte ako dneska viem, boli to   nasledujúce čísla: 6, 25 a 48 — ambo terno. Krádež bola vynahradená a   čo zvýšilo, prepíjali na zdravie prvému majiteľovi.
    </tei:p>
    <tei:p>
     Kto však chce probovať šťastie, nech postaví tie čísla.
    </tei:p>
    <tei:p>
     Probatum est!#POZ#206;(lat.) Vyskúšané je#-POZ#
    </tei:p>
   </tei:div>
   <tei:div type="chapter">
    <tei:head>
     Myš
    </tei:head>
    <tei:p>
     Mnohým sa myš hnusí, a veru bez príčiny, lebo neberúc do ohľadu,   že vlastne v prírode nič hnusného niet — i z ohľadu estetiky čiže   krasocitu nemá toto základu. Prizrime sa len bedlivejším okom na to   čistotné a graciózne zvieratko, ako si útlymi panenskými pačičkami   fúzy práši a vykrúca. Že je kmín, to pravda, ale vo všetkom   poriadny.
    </tei:p>
    <tei:p>
     Ja som znal veľavážnu paniu, ktorá mávala veľké obľúbenie spávať s   prasiatkom, denne mydlom umývaným. Neznám, či v tej pasii ešte i po   poldruha roku pri riadnom dobrom kŕmení pokračovala. Znal som pána,   otca to jedného z terajších stoličných dynastov, čo choval sa tiež s   veľkou starostlivosťou oproti dvom pudlom: dal ich pekne na   snehobielo umývať, fúzy čiernym mazivom vykrúcať, deliac sa s nimi   pravidelne o posteľ. Neraz sa stalo, že pre nezbedných pudlov starý   pán musel ležať na „lajstni”, alebo práve musel pretrpieť vytisnutie   z lôžka. — Prečo by sa teda hyzdiť mal pred myšou? Či je ona nie   čistotnejšia od tamtých? Parížska komúna v čas obliehania preskúmala   a dokázala ich vnútornú cenu, keď sa potkan len ako lahôdka na stôl   vyšších stavov dostával.
    </tei:p>
    <tei:p>
     Teda rešpekt!
    </tei:p>
    <tei:p>
     A ešte tie biele myšky v sklených nádobách, to je vám okrasa!   Biely kožúšok ako novopadnutý sneh a očká červené ako plameň. Zo   suchej, dolňami vyhĺbenej žemle vykukujú potvorky, mrdkajúc a vetriac   fúzmi na všetky strany, a nakuknite len dnu do toho chlebového   domčeka a obzrite si tú premilenú mlaď! Ach, to je doprosta na zjed—…   no to predsa nie.
    </tei:p>
    <tei:p>
     Pokolenie myší počíta viac druhov a má tú vlastnosť, že sa hojne   rozmnožuje, podľa známeho porekadla: „Veľa ich je ako červených   myší.”
    </tei:p>
    <tei:p>
     Skumný Darwin povedá, že keby príroda vo svojom hospodárení   rovnováhu nedržala a svoje príjmy a výdavky nekontrolovala, dajedny   či byliny či zvieratá hrozne by sa po zemi rozplienili a iné druhy   zadusili. Tak napríklad slanec (haring) sa neslýchané rozmnožuje.   Keby v tom inými dravými rybami — naše pôsty mu veľa neublížia —   hatený nebol, svetomore by ním nesmierne zhustlo! Máloplodný ináč   slon, nemýlený, nehubený, v pár sto rokoch zaplnil by pustošiacimi   légiami teplé kraje. Jeden pár holubov rozmnožiť sa vraj môže pod   desiatimi rokmi na štyridsaťtisíc párov!
    </tei:p>
    <tei:p>
     Po tejto exkurzii vráťme sa zase k útlej myške.
    </tei:p>
    <tei:p>
     Myši v priaznivých okolnostiach povetria a živnosti sa tak   nebezpečne rozmnožia, že nám všetko obilie, ba ako mi jeden priateľ   píše, i „uši” objedia. V poli nevidíš inšie ako myšie promenády,   akoby si hľadel na zemevid so železničnými sieťami. A keď pole   nedostačí, baníckou pilnosťou a umom preboriac múry, priekopami a   jaskami nanosia sa ti do zásob slaniny, bryndze, do klenovských   syrcov — kto má — a čo tomu podobného je; a len náhle a hlboko   prenikajúce mrazy alebo prudké lejaky môžu zničiť ich život.
    </tei:p>
    <tei:p>
     Počas môjho študovania v Pešti boli sa myši v jednom roku tiež tak   náramne rozplienili, že i do hlavného mesta bulvármi prechodili, ako   teraz naši ablegáti.
    </tei:p>
    <tei:p>
     Ale v ten čas som i ja bol buchnutý do jednej myšky. A táto   „Mauserl” menovala sa Filipína. Ja Filip, lichotiac svojej   krasotinke, kúpil som veľmi vkusne lepenú, slimáčkami zdobenú   škatuľku, do tej škatuľky uložil som pár z čerešňových, v tráve kdesi   nájdených kôstok, umele nožíkom vystrúhaných náušníc. Druhý deň ráno   na jej meniny mal som jej ten darček s peknou prímluvou doručiť. A   tak kochajúc sa už vopred v sladkých myšlienkach, položil som otáznu   škatuľku večer k posteli na stolík.
    </tei:p>
    <tei:p>
     Poberám sa spať. „Ach, Filipína,” jedno vzdychnutie, a to bolo   ostatné moje slovíčko.
    </tei:p>
    <tei:p>
     Hm! — sníva sa mi, ako práve, na kolená hodený, svojej filipínskej   kráse škatuľku s kôstkami obetujem. Ona so sklopenými očami a s   láskavým úsmevom otvorí škatuľku, vyberie kôstky čiže náušnice a   vopchá ich na moje veľké prekvapenie medzi perlové zúbky, a začne   chrumkať a chrumkať.
    </tei:p>
    <tei:p>
     Ale do čerta; vykríknem — a prebudím sa — a, bodaj ma stislo,   skutočne čosi chrumká, a to na stolíku pri mne. Ale či ešte spím?   Chytím sa za nos a rúče potrasiem, ale tak je, voľačo škrabká.
    </tei:p>
    <tei:p>
     Siahnem po zápalke. Zápalka praskne, blysne, a vtom fuk — čosi do   mojej čižmy čupne. Ó, ó, ó — co to będže! Jaj, tristo hrmen a   medených vozov! Zo škatuľky jeden roh odhryznutý, a náušnice fuč!
    </tei:p>
    <tei:p>
     Keď sa mi kus zlosť utíšila, zodvihnúc čižmu, presvedčil som sa,   že je myš tamdnu. Čo, reku, s tebou beštiou teraz robiť? Či čižmu   obuť a kaperlu tancovať a či s hubcom Filipínkinej krásnej škatuľky   atramentárom o stenu čľapnúť? A čo… — ale nie, nechám si to na ráno,   keď toho nehanebného zbojníka a pokušiteľa Filipínkinej škatuľky   štvrtiť budem. Odložiac teda exekúciu na ráno, pohnem rozumom,   zaviažem bôtovú sáru motúzom a „o mein lieber   Augustín”#POZ#207;(nem.) Ó, môj milý Augustín (začiatok   piesne.)#-POZ#, čo chytím nepustím, spím v sladkej nádeji pomsty   ďalej.
    </tei:p>
    <tei:p>
     Slnce mi pichne do oka. Skočím na rovné nohy po delikventa. „Ach,   tu si, vtáčik? No, však ti ja vyškrabkám! Hej, galgan,” a pritom   pomaly a pozorne ako kocúr s diabolským úsmevom na tvári otváram   sáru… Ale kýho? — Tam v hlbinách bôty blysne mi veselo slnko. Oškerím   sa, no nemáš to ináč… Tam naspodku vyhryzená diera, a myš u čerta. A   to jediný a jedinký pár čižiem na celom mojom bydle. Stojím, stojím,   neveriac očiam a hľadím zmeravený asi polhodiny do deravej čižmy.
    </tei:p>
   </tei:div>
   <tei:div type="chapter">
    <tei:head>
     Zamrznutý
    </tei:head>
    <tei:p>
     „Haáfi, haáfi! Jaj, bodajže ťa i s rypákom,” povie fufnavým hlasom   v posteli vystretý poslucháč lekárstva Kazimír, utierajúc si červeným   golierom obrúbený nos.
    </tei:p>
    <tei:p>
     „Ba,” odpovie z náprotivnej postele priateľ Stanko, „ba dostaneme   dnes ešte hosťa. Keď sa na zem nožnice alebo nôž zapichnú,   hovorievala moja matka, že sa neomylne halušky budú variť. Keď straka   pri dome zarapoce, prídu, bez otázky, hostia. Kýchnutie v pondelok   znamená dar. Kýchnutie v sobotu večer zvestuje príchod hosťa. To je   amen dixi — fuk do kapsy.”
    </tei:p>
    <tei:p>
     „Hm, Stano, to ty veru odkrývaš kolosálne prírodné tajomstvá. Ale   smiešny prípad kýchnutia ti poviem ja. Barón Brandenstein, ktorého,   ako znáš, vyučujem v slovenčine, býva dakedy takou kýchavicou   napadnutý, že prednášku pretrhnúť musíme. Kýcha ti ako zemetrasenie i   sto ráz jedno za druhým, až do omdletia umorený. Raz ho to, ako mi   vyprával, priviedlo do veľkých ťažkostí. Dlho sa domáhal, kým si raz   predsa vykonal súkromný výsluch u arcikniežaťa Albrechta, na čom mu   veľa záležalo. Predstúpi pred vysokého pána. ,Čo žiadate, pán   barón? Vtom baróna zašteklí v nose a nasleduje strašné, zemou   zatriasajúce kýchanie. A to tak šlo neprestajne. Arciknieža, mysliac   najprv, že si barón žarty robí, hľadí naň zadivený, ale potom   naľakaný neprestávajúcim hrmotným hájsi, bežal jednými, dešperátny   barón však letel druhými dvermi von, držiac vzbúrený nos v ručníku   zavrznutý. Chudákovi výsluch bol prekýchaný.”
    </tei:p>
    <tei:p>
     „Ha—ha—ha, ten chudák išiel skutočne s dlhým nosom preč. Ja znám   zase druhý príklad. Znám jednu paniu z dobrého stavu, trápenú   nepremožiteľnou náklonnosťou oproti mačkám. Keď vstúpi do izby, kde   akokoľvek ukrytá mačka sedí, táto ináč herská a rozumná pani ihneď   padá do mdloby. Ústa má vše vyschnuté. Prv hovoriť nemôže, kým smidku   chleba do nich nevloží. Na ten cieľ nosí nepretržite okrušok v   pazuchách. Kým do návštevy nevstúpi, musí pred dvermi kus chleba za   zuby strčiť, aby sa jej jazyk rozviazal.”
    </tei:p>
    <tei:p>
     „Ach,” poznamená Kazimír, „to veru zriedkavý príklad ženskej   výrečnosti. Tento zvláštny prostriedok rozuzlenia jazyka bude   považovať veľká väčšina pekného pohlavia za cele zbytočný.”
    </tei:p>
    <tei:p>
     Takto si besedovali mladí eskulapovia v malej teplej izbičke. V   plechovej piecke pískali zvyšky dohárajúceho dreva a kotúče   dohánového dymu krútili sa okolo lampy. Na obloku prízemnej   študentskej izby maľovala februárová zima chytro a majstrovsky   utešené strieborné palmy a čarovné machy. Ale tamvon víchor ženie   tuhým prúdom kúrňavy kyprého snehu cez opustené ulice predmestia   Rosavy, sídelného mesta Viedne, oproti obloku zmienenej už izby.
    </tei:p>
    <tei:p>
     „Ale, braček,” ohlási sa po prestávke Kazimír, „jedenásta odbila,   a v tejto chumelici možno právom pochybovať o splnení tvojho   proroctva o návšteve. Zahas lampu a spime.”
    </tei:p>
    <tei:p>
     Zdraví šuhajci pospali v tú minútu. Ale vietor tamvon nespal,   poskakoval medzi komínmi sťaby na organe, plieskal obločnicami,   vyhadzujúc kotúče snehu do hrkotajúcich okien.
    </tei:p>
    <tei:p>
     „Stanko, Stanko!” zavolá prebudený Kazimír, „Stanko! Ale hrmen   vozov, nuž či máš olovom zaliate tie uši? Mne sa všetko tak zdá,   akoby bol dakto na okno zabúchal!”
    </tei:p>
    <tei:p>
     „Au!” zívne ťahavo Stanko, „nemátaj, nie, to si len vietor z dlhej   chvíle šramoce.”
    </tei:p>
    <tei:p>
     Bum! bum! bum! — zahrkoce, ale skutočne ťažkou päsťou na oblok.   Jedným skokom sú šuhajci na nohách. Kukajú, ale nadarmo, zamrznuté   sklo bolo nepriezračné.
    </tei:p>
    <tei:p>
     „Kto je?”
    </tei:p>
    <tei:p>
     „Otvorte len chytro, zle je!” odvetil vetrom chytaný hlas.
    </tei:p>
    <tei:p>
     Kým Stanko zažal lampu, nachytro oblečený Kazimír náhlil s kľúčom   pod vráta. O krátky čas vráti sa nazad. Stano svieti a jemu za pätami   vlečú dvaja ich spolužiaci pod pazuchami zmeraveného človeka. Nohy v   kolenách zohnuté vláči za sebou, hlavu má nazad vyvrátenú. Okydaní   všetci traja snehom. Dovlečeného človeka — neznať v prvom okamihu či   živého či mŕtveho — strasúc z neho okyd, položili na zem, sprostiac   sa ťažkého bremena.
    </tei:p>
    <tei:p>
     „No, tu ho máte,” povie prekvapeným kamarátom jeden z došlých,   „chvalabohu, že sme sa ho už striasli. Idúc z kaviarne, chceli sme   vyhnúť podľa možnosti fujaku a razili sme cestu tou tesnou uličkou   pred Lichtensteinovou záhradou. Eduard ide vopred, potkne sa a padne,   ja za ním a fuk na hŕbu. A to na šťastie. Chceme sa presvedčiť, na   čom sme sa strepali, odhrnieme sneh, a tu vytiahneme tohoto bedára.   Pri svetle rozžiarených zmotiek presvedčili sme sa podľa kroja, že to   váš krajan, vzali sme ho pod pazuchy, a pretože je sem nie ďaleko,   hoci po biede, dovliekli sme ho k vám. Povinnosti ľudskej zadosť   učiniac, ponechávame ďalšie činenie vám.” Pripálili si zmotky, stisli   ruky a pošli ďalej.
    </tei:p>
    <tei:p>
     Kazimír v nemalých rozpakoch škrabe sa za uchom. „Stanko, ja som   už z nedôvery úplne vyliečený. Už teraz viem a pevne verím, kedy mám   očakávať halušky, dar a návštevy. Ale predsa som takúto z neba   padnutú, vetrom prefúkanú návštevu ani najmenej neočakával. Hm—hm—hm!   Teraz si už poďme obzrieť, čo to tu pred sebou máme.”
    </tei:p>
    <tei:p>
     Bol to šuhaj asi dvadsaťpäťročný, poriadnych ťahov a vzrastu, ináč   biedny a neporiadne zaodiaty nedbalec. Mokré a kučeravé,   tmavogaštanové vlasy viseli mu rozčuchrané po bledej, napuchnutej   tvári. Siné stisnuté ústa. Zakrútený v kožúšku, a čiernej hunke; na   opasku ligotali sa pracky. Biele špinavé nohavice a nemotorné krpce   dovršovali jeho oblek.
    </tei:p>
    <tei:p>
     Po roztvorení kabane a kožucha nastala lekárska úloha. Stanko   pozoroval dych a skúmal tepnu, kým Kazimír, kľačiac na zemi,   priloženým uchom o prsia načúval účinok srdca.
    </tei:p>
    <tei:p>
     „Ten loptoš istotne opitý zaspal a zamrzol,” poznamená Kazimír,   „ale dlho ešte nemusel ležať zaviaty, lebo srdce, i keď pomaly,   predsa sa hýbe. Bol už na krajnej hranici života, ale pri pokoji a   teplom vzduchu do rána precitne.”
    </tei:p>
    <tei:p>
     „Ako mu z úst lieh páchne! Škoda by ho bolo bývalo, bo zdá sa byť   poriadny šuhaj,” vetí Stanko.
    </tei:p>
    <tei:p>
     Keď mu háby poodopínali, brali sa ku krpcom, viac obrovskej osej   gundži než obuve podobným.
    </tei:p>
    <tei:p>
     „Teraz už nepovieme, že by sme neboli hodní návlaky jeho obuvi   rozlúštiť,” ktoré aj anatomickým nožíkom rozrezali.
    </tei:p>
    <tei:p>
     Chvíľku sa zahľadeli naň. Vtom povie Stanko: „Kazimír, bodaj ma   stislo, táto tvár mi je známa! A počkajže…”
    </tei:p>
    <tei:p>
     „Možno,” doloží nedbalo Kazimír, ukladajúc a obkladajúc   zamrznutého. Pri takomto opálaní vypadne mu spoza opaska mešec s   peniazmi a ukrútený papier. V mešci boli tri zlaté a tridsať   grajciarov. „To mu odložíme. A toto? To je pas. Dobre, ten nám   zastúpi miesto navštívenky. Uvidíme, s kým máme do činenia.”
    </tei:p>
    <tei:p>
     „Nože ozaj,” zavolá zvedavý Stanko.
    </tei:p>
    <tei:p>
     „Ondrej Gurajček z Trstenej!” číta Kazimír.
    </tei:p>
    <tei:p>
     „Hľa, či nepovedám,” tleskne dlaňami Stanko, „on je to, on,   Ondrej, čo u môjho otca slúžil. Dobrý a veselý šuhaj, ale mával už   ako chlapec svoje kvartále, súc vrelým podporovateľom pálenčených   výmerov.”
    </tei:p>
    <tei:p>
     „No, to je veru pekná vec a romantická, ale ešte krajší spôsob,   akým ste sa zase zišli. — Náš klient je zabezpečený, poďmeže i my na   zaslúžený odpočinok; vietor tuším už tiež tašiel a návštevu, úfam,   nedostaneme už žiadnu.”
    </tei:p>
    <tei:p>
     „Ej, však i mne už obločnice klipkajú,” povie Stanko, „Zvedavý som   na tú raňajšiu komédiu.”
    </tei:p>
    <tei:p>
     Ľahli si.
    </tei:p>
    <tei:p>
     Ráno, keď sa už dobre rozvidnelo a slnce svojím teplým dlhým   jazýčkom cukrové kvietky ožiarených oblokov lízať začalo, pozerali   naši študenti, opretí o lakte, na svojho hosťa. Ten ležal tak, ako ho   včera uložili, a pri ľahunkom pohybovaní pŕs odfukoval si až milá   vec.
    </tei:p>
    <tei:p>
     Po nečase otvorí jedno oko a nedôverujúc tomu, rozdrapí druhé.   Prvý pohľad padne mu na veličizného, nad hlavou z povale visiaceho   morského pavúka. Nohy sa mu holengali, akoby chcel Ondreja nimi hore   vytiahnuť. Pri hlave stála mu o týku pripravená snehobiela kostra s   vystrčenou pravou rukou, akoby ho už—už mala za vlasy schmatnúť.
    </tei:p>
    <tei:p>
     Už samým uzretím morskej obludy preľaknutý, zostal Gurajček ako   oparený. Ale ako chcel hore vysadnúť, zavadil hlavou o ruku kostry,   ktorá nepríjemne zahrkotala, a on začal meniť uhorské farby. Srdce mu   chcelo puknúť, jazyk nechcel z miesta, a tak sedel chvíľku nepohnute   zohnutý ako nožík na prvom skoku. Tak sa zdalo, akoby znovu bol   primrzol. Konečne vykradne sa mu z hlbín útrob prenikavé „ach!“.   Pokrútiac bojazlivo hlavou napravo, zočí na kasni vo veľkých   skleniciach hady, žaby, jašterice, malé nepôrody a všakové strašné   potvory. Predesené okále zvrtne naľavo, a tam zase čerí zuby zo steny   nad dvoma, nakríž položenými kosťami vyvesená umrlčia hlava; nad ňou   roztiahnutý veľký netopier. Velikánska sova so strašnými   „Vatermördermi” #POZ#208;(nem.) Goliermi (tzv. „závoj” z peria okolo   očí sovy)#-POZ# a vyvalenými okáľmi chystala sa ho prehltnúť.
    </tei:p>
    <tei:p>
     Toľkým útokom nemohol odolať. Zmraští tvár, ako keď lapá sa koža   na vychládzajúcom prevarenom mlieku, hodí po sebe výdatný kríž,   zatisne silou—mocou mihalnice a strčí do ušú prsty. Smiešno—smutná   figúra.
    </tei:p>
    <tei:p>
     Študenti škúlili naň s uduseným smiechom neodvratne sťa mramorové   sochy.
    </tei:p>
    <tei:p>
     „Bože, bože! ” zastene úzkostlivo, „už som tam, kde psom chvosty   zvárajú.” Máchne za opasok, mešec je preč.
    </tei:p>
    <tei:p>
     Starostlivo s bojazlivou tvárou obráti sa oproti Kazimírovi,   zavolajúc uduseným trasúcim sa hlasom: „Pán čert!” Ten neodpovie, len   nepohnute vypučenými očami neprestajne naň fľochá. Po malej prestávke   so zloženými rukami, s povýšeným hlasom interpeluje z druhej strany   Stanka: „Pán čert!” Ani tu odvety. Strápený usiluje sa byť   zrozumiteľným. „Niks slovákiš, taič taibl?“#POZ#209; (skomol. nem.)   Nič po slovensky, nemecký čert? #-POZ#
    </tei:p>
    <tei:p>
     „Čo chceš, nešťastníku? ” zahrmí hlbokým hlasom Kazimír.
    </tei:p>
    <tei:p>
     „Ach, chvála tebe, jarabečku, to sú slovenskí čerti.”
    </tei:p>
    <tei:p>
     „Tak je,” povie Stanko, „keď Slovákov netrpia na svete, hľadajú   útulok v pekle, podľa Zápoľovej zásady: Keď nenaklonia si nebo, spoja   sa s peklom. Paraczkay by sa tešil, keby našiel Slovákov v pekle,   tam, kde kedysi Kollár maďarónov hľadal.”
    </tei:p>
    <tei:p>
     „Prosím za odpustenie, páni čerti, ja nie som kolár, ja som len   rubár.”
    </tei:p>
    <tei:p>
     „Však je to sladké v nešťastí mať spoločníkov?” pýta sa   Kazimír.
    </tei:p>
    <tei:p>
     „Áno, môže byť, ale by sa radšej zaobišiel. Ale prosím, ktorý je z   vás, prepytujem vašu poctivú hlávku i ten stolík, na ktorom božie   dary bývajú, ktorý je z vás pán Lucifer?”
    </tei:p>
    <tei:p>
     „Ja!” odvetí prísne Kazimír, „čo žiadaš odo mňa?”
    </tei:p>
    <tei:p>
     Ondrej sa pokloní. „Ctihodný pán Lucifer, predstavený tohoto viac   chladného ako horúceho pekla, ráčte mi láskavé povedať, po prvé: akým   spôsobom dostal som sa do vašej vzácnej spoločnosti; po druhé: či sú   v pekle tiež berničné úrady, lebo vidíte mňa tuto, ako myslím, ešte   cele nového občana už vopred do poplatku vzali. Tu hľa dostal sa mi   do kapsy dáky štajnémer#POZ#210;(nem., skom.) Daňový vyberač#-POZ# a   vydávkoval ma do zniku. Smrťou vraj vyplatíš všetko; ach! čerta, ba   ani toho nie. Tam platíme od hlavy, tu od duše. A hľa,” obzrúc sa na   kostru, „to, a jedine to, čo ostáva nám po splatených daniach,   zoberie nám táto.”
    </tei:p>
    <tei:p>
     „Ticho! Nepapuľuj toľko, lebo ti hneď horúcej smoly do gágora   nalejem. Preslopaný zlosynu, odpovedaj, čo si robil, že si sem   prišiel,” pýta sa Kazimír.
    </tei:p>
    <tei:p>
     „Čo, ako? To som sa práve vás pýtal? Čert musí lepšie znať cestu   do pekla ako my chudáci svetáci. Toľko vám viem povedať, že som   ostatný deň na Rosave drevo štiepal, málo jedol a hodne pil. Večer,   keď z krčmy domov idúc, chcel som si sestru navštíviť, potratil som   všetky koncepty a pomútila sa mi hlava. Oprel som sa o plot, krútil   sa mi svet, a tak som pokojne vyčakával, kým vykrúti sa reku mojej   sestrina hospoda. Medzitým som zaspal a prebudiac sa, našiel som sa,   prepytujem, v pekle.”
    </tei:p>
    <tei:p>
     „A či, ty darebák, máš i sestru?” pýta sa Stanko.
    </tei:p>
    <tei:p>
     „A prečo by darebák nemal mať sestru? Mal som, mal, kým som bol na   svete,” doloží smutne, „a keby tej nie, bol by už dávno tu býval. Je   vám to dobrá, milá stvora, škoda jej mať tak naničhodného pána brata.   — Ale prosím vás, či je i v pekle kurivo také drahé, tu je chladno,   keby ste ma kúsok pripiekli. A cítim ešte i druhé svetské   nepríjemnosti: žíznim a hladujem, zjedol by i tamto toho hada.”
    </tei:p>
    <tei:p>
     Čertíci zakúrili do pece a poslúžili sprepadencovi pohárom   horúceho — čaju, a tá pekelná smola chutila mu nad očakávanie dobre.   K tomu zmietol tri staropečené priecniky, tvrdé, až mu spod zubov   iskry fŕkali. Pridajúc mu do odloženého mešteka pár dvadsiatnikov,   doručili mu dobre zachovanú pokladnicu nazad.
    </tei:p>
    <tei:p>
     Ale zatým nasledovala náležitá kázeň, ostrejšia od liehu, akú   sotva na Silvestra od Klinkowstrőma počuješ. Následky opilstva a   nebezpečenstvo, v akom sa včera nachodil, líčili mu takými živými   farbami, že náš čím hore tým dolu prevrátený Ondrej, búchajúc sa v   prsia, svätosväte sľuboval, že radšej kamenný olej slopať bude, ako   by sa o pálenčisko čo len pol okom obzrel. Keď sa mu napokon dal   Stanko do starej známosti, tu padol Ondrej pred synom bývalého svojho   dobrého pána takmer z nôh. S lacnými sľubmi častého navštívenia a   stáleho polepšenia sa vystúpil z pekelných brán. Pred bránou ostal   stáť a obzerajúc sa po dome, homral pred seba: „Toto peklo a či   očistec ešte nie je tak zlé, ako ho maľujú, ej, ale to druhé. Ondrej,   rozum! Nebudeme viac tak halaškovať.”
    </tei:p>
    <tei:p>
     A tak s raňajkami v žalúdku obdarovaný a s dobrým predsavzatím v   srdci: nie viac slopať, išiel rovno do — krčmy.
    </tei:p>
    <tei:p>
     Viedenská všeobecná nemocnica je stavisko velikánske, dôstojný   pomník svojho ľudomilného pôvodcu cisára Jozefa II., ktorý vynikal   medzi panovníkmi dobrosrdečnosťou ako ten náš Kriváň medzi Tatrami.   Toto ohromné, trpiacemu človečenstvu venované stavisko obsahuje jeden   veľký a viac menších, ale ešte vše priestranných dvorov. Obydlené   môže byť asi štyritisíc ľuďmi, a tak by sa mohla doň vpravať takmer   celá Banská Bystrica. Okrem chorými obložených nemocníc sú tam ešte   bydliská lekárov, učbárov, siene pre poslucháčov, múzeá, lekáreň, dva   hostince, bývanie pre sluhov, magazíny atď.
    </tei:p>
    <tei:p>
     Ponechajúc opísanie celej veľkolepej nemocnice, poberieme sa za   Stankom, kade ho vedie cesta.
    </tei:p>
    <tei:p>
     Od východnej brány prešiel štyri dvory. Napravo, naľavo, pred a za   ním rady dlhých, veľkými oblokmi opatrených siení. V tých leží   rad—radom nesčíselný počet nemociam podrobeného, tak chvastavo   nazvaného najdokonalejšieho tvora sveta — biedneho človeka. Bolestné   stenanie a vzdychy prerážajú tichosť vysokých chýž. Tu je nakopená   bieda veľkého mesta a ďalekých krajín.
    </tei:p>
    <tei:p>
     Kráčajúc na sever do uholnej brány a nadol širokými schodmi,   ocitne sa vo štvrtom dvore. Nad hlavou sa mu rozprestiera veľké   patologicko—anatomické múzeum, kde vykladajú sa tie,   najrozmanitejšími neduhmi spotvorené, zmrzačené, zohyzdené, premenené   čiastky ľudského tela, už či v liehu uložené, či inak pripravené.   Dlhé police dodrúzganých lebiek, pokrivených kostí, balzamovaných   ľudských tiel, chorobami preinačených bieľ, slovom, tisíce chorobných   predmetov, ktoré sú látkou skúmavým, vedychtivým lekárom, predstavujú   sa tu zadivenému oku. Tento strašný archív ľudskej biedy preženie   mráz kožou nezvyknutému navštevovateľovi.
    </tei:p>
    <tei:p>
     Schodmi zíde do posledného, odľahlého trojhranného dvora,   otočeného vysokou stenou, stráženého na východ širokou, okrúhlou a   vysokou vežou. To je veža strašného účelu, veža bláznov, bláznov   rozličného druhu. Polonahí, rozkuštraní, držiac sa silných železných   mreží, učupení v úzkych oblôčkoch, prerušujú domnú tichosť deň i noc   chrapľavým vreskom. Od schodov naľavo, pod anatomickým múzeom sú dve   významné miestnosti. Sú to dve podlhovasté temné sály, spojené   chodbou odzadku. Medzi nimi stojí strážnikova izba, kde vždy jeden   dňom i nocou musí bdieť. Na zadnej stene každej tejto sály visí veľký   kríž, pod ktorým osvetľuje lampa tajným bleskom potuchnutý priestor.   Pozdĺž stien priekom stoja pohráne počtom asi štyridsať v každej   sieni. Každý v nemocnici zomrelý býva tu vystavený za dvadsaťštyri   hodín, čiernym plášťom zaodiaty, s kapucňou na hlave, s rukami nakríž   preloženými ležia tu bledí, nemí obyvatelia jeden pri druhom, kým ich   neodpeľajú do poslednej komory na pitvanie. Každý z nich dostane   drôtovú rukoväť do ruky, snáď aby ňou v čas precitnutia na všeobecnom   zvonci, kam drôty vedú, zacengal a strážnik na daný znak mohol mu   dobehnúť pomôcť.
    </tei:p>
    <tei:p>
     Smutný je to, veľmi smutný, ale dojímavý pohľad na bledých,   pokojných, svorne tu ležiacich, z vonkajšieho huku sem utiahnuvších   sa pútnikov sveta. V trúchlej rovnošate oblečení ležia, čo sa ešte   nedávno hrýzli, bez rozdielu stavu, pokolenia, veku a prežitých   náruživostí, a nemýli v spánku jeden druhého. Opustiac spoločnosť   mŕtvych, uberáš sa von, piesok ti zaškvrčí na kamennej dlážke pod   nohami, pritiahneš za sebou dvere, a zase je ani letkom bezočivej   muchy nenarušené ticho v opustenej spoločnosti. Počet zomretých mení   sa medzi šestnástimi—štyridsiatimi denne. Keď panujú nákazlivé čle,   obnáša i viac. Podľa stanov a pravidiel nemocnice musí byť každá   mŕtvola protokolárne otváraná.
    </tei:p>
    <tei:p>
     Stavisko, na ten cieľ určené, stojí osamote uprostred tohoto dvora   a má štyri miestnosti. Prvá z nich ustrojená je na pitvanie vraždou   lebo samovraždou a vôbec neprirodzenou smrťou zo sveta zošlých, alebo   aspoň v tom podozrení stojacich osôb; ich otváranie deje sa v   prítomnosti polície. Druhá miestnosť slúži na otváranie všetkých vo   všeobecnej nemocnici zomretých. V tretej ležia mŕtvoly prichystané na   pitvanie. Do štvrtej a ostatnej priestrannej miestnosti odnášajú   anatomicky prehliadnuté mŕtvoly, ako i rozobrané, rozkúskované   rozličné čiastky ľudského tela, ale toto miesto nejdeme zo šetrnosti   podrobnejšie opisovať. Mŕtvoly, ktoré majú spôsob, alebo priateľov,   čo by sa o to starali, bývajú podľa svojho náboženstva primerane a   slušne pochované. Ale ak tých prostriedkov nemajú, bývajú do mechov   hromadne a pomiešano zašité, nočnou hodinou do čierneho pokrytého   voza naložené, bočnými vrátami na cintorín vyvezené a tam do veľkej   jamy vysypané, vápnom a zemou zahádzané. Nuž, hľa, to je človek! Tu   strkáme jeden druhého z tej hrudičky zeme, a keď sfrkol z nej, je kus   blata!
    </tei:p>
    <tei:p>
     I keď toto opisovanie nedržíme za podstatné našej rozprávky,   nepovažovali sme predsa za zbytočné pre vzdelaného človeka poznať i   túto biednu stránku človečenstva, že sme vzdor všetkej ľudskej slávy:   tieň a popol!
    </tei:p>
    <tei:p>
     A teraz hľaďme za Stankom. Išiel on rovno dvorom, neohliadnuc sa   na známe predmety, a ani ho nemýlil krik rozdrapujúcich sa   šialencov.
    </tei:p>
    <tei:p>
     Vojde prosto do prvých dverí. Našiel tam chýrečného profesora   doktora Rokitanského, jeho pomocníka doktora Lautnera, pozdejšieho   telesného lekára egyptského vicekráľa, ďalej komisára polície,   Kazimíra s troma spolužiakmi a sluhu Antona. Tento posledný bol   chýrnou osobnosťou s mohutným červeným nosom. V zamastenom   zelenkastom kaftane stál pred stolíkom s vodnou kupkou v ruke,   chvastajúc sa, že cez jeho ruky prešlo už vyše štyritisíc šesťsto   pitvaných mŕtvol a že už po tretí raz vybŕdol zo záhubnej   horúčky.
    </tei:p>
    <tei:p>
     Pod oknom pri stole sedí pred otvoreným protokolom s perom v ruke   pomocník, profesor pri ňom zamyslený fajčí zmotku. Pred sluhom leží   na stole vystretá, plachtou prikrytá ľudská postava. Príchodziemu   Stankovi pokynie profesor rukou na znamenie toho, aby, už očakávaný,   bral sa do práce, jemu dnes podľa poriadku pripadajúcej. — Pristúpi k   stolu, vykašúc rukávy chytí ostrý rezný nástroj do pravice. Sluha   odhalí mŕtvolu jedným strmým ťahom plachty a pekná mužská osoba s   meravo vystretými údmi zjaví sa očiam prítomných.
    </tei:p>
    <tei:p>
     Ešte profesor nevyslovil dobre číslo protokolu, už Stanko   vykríknuc pustí nôž z ruky, z ktorého hneď odfrkne koniec ostrej   ocele, odlomený na kamennej dlážke.
    </tei:p>
    <tei:p>
     Bol to Ondrej Gurajček. On veru, so svojou peknou, ale nedbalosťou   očadenou tvárou, so svojím Apolóna hodným telom. Ale už prešiel   ostatnú apelátu, a na svet sa vrátiť nebolo už tu viac možnosti.
    </tei:p>
    <tei:p>
     Udajúc príčinu tohto prekvapujúceho výjavu, prosil profesora,   pretože na tento čas svojej povinnosti zadosť učiniť vstave nie je,   povolať na to druhého. Namiesto neho vyzvaný pristúpil Kazimír.   Dojatý Stanko len to do protokolu hlásené dopočul, že Gurajček v   snehu nájdený, následkom nemierneho pitia liehových nápojov   zamrzol.
    </tei:p>
    <tei:p>
     A tak sa zase odohral jeden dej nevýznamného človeka v tomto   veľkom dome. Ondrej Gurajček neznámy zmizol tak, ako prišiel.
    </tei:p>
    <tei:p>
     Dobrosrdečný Stanko s Kazimírom postarali sa o pohreb svojho   zemka. Ale pretože vo Viedni i skromný pohreb skromnú študentskú kasu   prevyšuje, prispejúc podľa možnosti svojou pokladnicou, obrátili sa   na svojich slovanských pobratimcov v Gerlovičovej kaviarni, a   nazbierali toľko, koľko bolo potrebné.
    </tei:p>
    <tei:p>
     I pokrýval malý kopček na velikánskom cintoríne zamrznuté telo   človeka, ktorý vytrel sa samochtiac surovou rukou z menoslovu   živých.
    </tei:p>
    <tei:p>
     Bol krásny deň, keď jarným slnkom bystrejšie zelinky zo spánku   prebudené, svoje unavené údy začali rozťahovať na površí zeme. Naši   šuhajci sedia doma.
    </tei:p>
    <tei:p>
     Knísajúci sa na stolci Kazimír čítal práve úvahu „Stav manželský v   poťahu na zdravotný stav človečenstva”. Stanko s čibukom prechodí sa   po izbe, pilne načúvajúc.
    </tei:p>
    <tei:p>
     „Istotne, braček, rozumná, dobrá a poriadna ženská je pre muža   poklad, a keď je ešte k tomu…”
    </tei:p>
    <tei:p>
     Na úvrati krátkej prechádzky zazrie Stanko v izbe pred sebou   utešené, zahanbené, vo vkusnom národnom kroji oblečené dievča. Toto   zjavenie, v študentskom príbytku zaujímavé, stálo v oči dvoch   šarvancov s očami sklopenými k zemi ako splašená srnka.
    </tei:p>
    <tei:p>
     Ale naši kamaráti otvorili ústa.
    </tei:p>
    <tei:p>
     „Ej, dušička spanilá,” pýta sa prívetivý Kazimír, „čím vám môžeme   slúžť. Podľa kroja súdiac, ste našou krajankou.”
    </tei:p>
    <tei:p>
     „Akejže šťastnej náhode máme zaďakovať milú vašu návštevu?” pýta   sa Stanko omáľajúc čibuk.
    </tei:p>
    <tei:p>
     Dievčatku sprvu nešlo dobre z konopí. Zdvihnúc pomaly mihalnice,   začne ostýchavo: „Ja som Zuzka, sestra nešťastného Ondreja   Gurajčeka.”
    </tei:p>
    <tei:p>
     „Ach, ešteže?” zvolali šuhajci.
    </tei:p>
    <tei:p>
     Zuzka potom vyrozprávala osudy svojho brata. Nakoľko mohla, bdela   nad svojím bratom, ale v službe postavená, nemala toho spôsobu a času   strážiť nad spustlým ľahkomyseľníkom. Vyrozprával jej i dej svojho   pobytu u študentov, ale od tých čias málo navštevoval sestru, žijúc   vospust sveta. Ona, neborká, nemala ani chýru o jeho smrti. Keď za   dlhší čas o ňom nepočula, vybrala sa ho hľadať. Po trápnom hľadaní sa   dopátrala, že ho na ulici nájdeného, zamrznutého zaniesli do   všeobecnej nemocnice.
    </tei:p>
    <tei:p>
     Tam sa dozvedela, že bol svojimi rodákmi otváraný a ich statočným   pričinením slušne a počestne pochovaný.
    </tei:p>
    <tei:p>
     Nebožiatko, premožené plačom, stislo obom priateľom povďačne   ruky.
    </tei:p>
    <tei:p>
     „Teraz,” utierajúc si zásterkou slzy, pokračuje krásavica ďalej,   „teraz si neznám rady. Chcela by som mu tento veniec na hrob položiť,   keď už inšieho pomníka nemá, na znak sesterskej lásky, ale neznám,   bohužiaľ, ani len kopček v tom mori hrobieľ, pod ktorým leží.”
    </tei:p>
    <tei:p>
     Stanko načúval s úľubou dievčinu. „Tu sa veru živý človek stratí,   tobôž mŕtvy. V státisícoch bývajú jednotky ľahko nezvestné. Preto mi   veľmi milé bude, že vám v tom s istotou slúžiť môžem. Keď sa vám   ľúbi, vašu žiadosť môžem hneď splniť. Prosím úctivo o váš láskavý   sprievod.”
    </tei:p>
    <tei:p>
     Išli… Stanko prišiel i naspäť, ale nie taký, ako šiel. — Prišiel   cele okúzlený, zamyslený. Kazimír sa na jeden fúzik usmieval.
    </tei:p>
    <tei:p>
     Miesto strateného brata nastúpil Stanko. Navštevoval Zuzku čím   ďalej tým častejšie, nakoľko to slušnosť a jeho lekárske trudenie   dopúšťalo.
    </tei:p>
    <tei:p>
     S Kazimírom medzitým skladali naraz prísne skúšky s dobrým   prospechom. Kazimír vrátil sa do svojho rodiska. Stanko bol povolaný   a odcestoval do Srbska.
    </tei:p>
    <tei:p>
     Lúčenie verných priateľov a lúčenie Stanka od milovanej Zuzky bolo   tvrdé. Pred svojím odchodom postaral sa Stanko o statočný známy dom,   kde Zuzka za krátky čas konala službu komornej. Lebo nezadlho, ako   svoje veci doniesol do poriadku a zo svojej pilnosti i hmotne začal   ťažiť, dal Zuzku do chýrečného Bílkovho vychovávacieho ústavu, kde   pod krátkym časom nadobudla i vedomosti, potrebné vzdelanej   ženskej.
    </tei:p>
    <tei:p>
     Dlhej rozprávky krátky koniec je ten, že náš Kazimír dostal na   peknom cifrovanom papieri povolanie, aby sa ustanovil na ten a na ten   čas, na ten a ten cieľ do Viedne. Nuž a Kazimír išiel a bol svedkom   sobáša Stankovho so Zuzkou. Ach, bolže vám to párik; Pár školských   priateľov a známych bolo prítomných pri svadbe a potom vyprevadili   pekný párik po parolodi do Pešti, kde sa všetci rozišli — pravda mimo   mladoženíchov — na všetky strany sveta, kam volal ich osud.
    </tei:p>
   </tei:div>
   <tei:div type="chapter">
    <tei:head>
     Poľovačka na medveďov
    </tei:head>
    <tei:p>
     „Ej, bisťuževýdade, nuž či to tak? Poľovníci musia včasne vstávať!   Kým si vy oči povytierate, dávno som už potrebnô nariadil.”
    </tei:p>
    <tei:p>
     Takto hovoril Jožko náš včasne ráno dňa 27. októbra roku 1860,   teda práve deväť rokov pred svojou predčasnou smrťou, keď nás vo   svojom príbytku z brlohu za nohy vyťahoval.
    </tei:p>
    <tei:p>
     Poskákali sme a rezko šlo všetko od ruky — najmä pri raňajkách,   kde sme si s pobožnou mysľou šumnú koľkosť kapustnej polievky s   klobáskami privtelili.
    </tei:p>
    <tei:p>
     Vystrojení všetkými viac—menej potrebnými parhámami vysadli sme na   kone a jachali čiernohronskou dolinou cez drevotárske obce, handle   rečené, cez ostatnú a najväčšiu Dobroč do Páleničného, bočnej to   dlhej doliny.
    </tei:p>
    <tei:p>
     Romantickou pôvabnosťou krajobrazu sťa mimochodnou zabávať sa   nestačím. Naša myseľ túžila za medveďmi.
    </tei:p>
    <tei:p>
     Tu i tu sme síce pri veselom besedovaní i pozornejším okom kukli   po snehovou osuhlinou čarovne ostriebrených, miliónmi perál v   slnečnom svetle sa ligotajúcich, majestátnych smrekoch a jedliach. Tu   i tu sme okom hodili po hučiacej, žblnkotajúcej riečke, ako sa   skalami a červenými jelšovými koreňmi tisla, hneď do priepasti   letela, konečne v žumpe vrúc, dokola sa krútila. Veľa takých pekných   a ešte krajších prírodných obrazov sa nám zjavilo. Ale myseľ našu   druhý predmet ohrieval.
    </tei:p>
    <tei:p>
     Jožko durí do pochodu. Tri hodiny už, ako na koňoch sedíme, a ešte   sme k cieľu nedošli.
    </tei:p>
    <tei:p>
     Po chvíli popchne veliteľ koňa a vybehnúc na malý farebný kopec,   zlezie z koňa a velí nám zastať. Pomaly sme i my ostatní jazdci   podochodili a pozlezúvali z koní. Pod nohami brezami a machom   porastená zápoľa, pod ňou šplechoce strieborná pstružná voda. Z oboch   strán doliny až po samý vrch striebornými ihlicami porastené boky.   Napravo nás z doliny, Kýčerná nazvanej, fľúdrami#POZ#211;Tak sa   menujú žľaby na plavenie dreva pristrojené#-POZ# nerovným prúdom sa   ženúci potôčik v skoku s veľkým hurtom a penením s riečkou sa miešal.   Nadol bol výhľad ďaleko voľný; bystrému oku sa ukazovalo, ako sa   dolinou riečka zboka nabok točí, ako sa cestička čiernymi mokraďami   medzi skalami a osamotenými jelšami hadí.
    </tei:p>
    <tei:p>
     Touto cestou pospiechali za nami polesní, dozorcovia, horári či   lesní, drevomajstri a puškami vyznačení handelčania či rubári s   výraznými, vetrom ošľahanými tvárami, so zapekačkami#POZ#212;Krátke   fajky na zapekanie dohánu v ohni#-POZ# v zuboch, s najrôznejšieho   kalibru puškami na pleciach a v tých najrozličnejších krojoch. Za   týmito v dlhom rade a vo vojenskom poriadku voľným krokom ťahá asi   päťsto chlapov—honcov. Rad sa v takom dlhom páse rozťahoval, že   ostatného chlapa ledva možno rozoznať, čierne široké klobúky, biela   košeľa, biela kabanica a chološne, čierne krpce, čierne vysoké opasky   s nožom a žltými ligotavými prackami, na chrbte bielo—čierne cedilo s   dlhými cafrangy — bola ich rovnošata. Ľahkým krokom, slobodnými   posunkami, vyzdvihnutou hlavou vlniac sa belavá rovnošatá čata   odrážala od zasmužilých tichých lesov. K tomu mala každá z tých   krásnych, dlhými vlasmi ozdobených obrovských postáv — valašku v   pästi. Všetko samá číra pôvodnosť, silná, nepokalená príroda. Divné   city pohrávali sa so srdcom slovenským, keď na toto človek   hľadel…!
    </tei:p>
    <tei:p>
     Kým sa to všetko dohrnulo, okolo nás a popod kopec sa rozložilo,   obzeral som so zaujatosťou, na zemi ležiac s hlavou opretou o ruku,   to „deploirovanie”#POZ#213;(z franc.) Rozvinutie, roztiahnutie do   šíku (streleckého)#-POZ#.
    </tei:p>
    <tei:p>
     Z rozmanitej, bohatej látky utvorili sa malebné skupeniny. Lesní   rozdávali medzi tých strelcov, čo nemali, prach a olovo. Strelci   vyťahovali staré nábitky, čistili cievy. Slovom, všetko sa chystalo   na krvavú udalosť…
    </tei:p>
    <tei:p>
     Handelčania, autochtóni#POZ#214;(gréc.) Domorodci#-POZ#, zjavili   sa často s tými najčudnejšími puškami, kačičiarkami v   dišputátnom#POZ#215;(lat.) Pochybnom#-POZ# stave, no pri tom všetkom   sú oni strelci výborní, rukou bezpečnou opatrení. Veľa ráz zahanbia   tých, čo ružové damascénky do hory nosia.
    </tei:p>
    <tei:p>
     Povyťahovali sme staré nábitky, vystrieľali zaškvrknutý prach a   poznovu s čerstvým prachom a guľami nabijúc flinty, zaopatrili sme   ich pekne—rúče do stavu hotovosti. Videl som, ako handelčania dávajú   strašne veľké nábitky; ba po dve gule a k tomu ešte dakoľko behúnok   do slabých ciev natrepali. Ako si vkladám rožok do kapsy, predstúpi   ma ozrutný starý Cibra zo Závodia a zahrmí:
    </tei:p>
    <tei:p>
     „Či, bisťužeprabohu, čiže máte toho prášku! Mohli by ste mi z neho   do tejto mojej pukačky troštíčku udeliť.”
    </tei:p>
    <tei:p>
     Tá pukačka bola dlhá, tenká, ktozná ako dlho po revolúcii v zemi   zahrabaná, hrdzavá, mosadznými tľapkami o rukoväť (šift) pritiahnutá   rafika. Stroj pre lepšiu, či už akú bezpečnosť bol motúzom   previazaný.
    </tei:p>
    <tei:p>
     „Starý!“, poviem ja, „tento stroj vám pri najprvšom výstrele   zuteká.”
    </tei:p>
    <tei:p>
     „Ej, nezuteká, pánko môj!” odvetil Ďuro pokojne. „Veď ho ja dobre   pritisnem prstami o rúru.”
    </tei:p>
    <tei:p>
     Na vystrčenú hrsť mu obyčajnú koľkosť jedného nábitku nasypem.   Odťahujem rožok; ale on drží, akoby skamenelú ruku.
    </tei:p>
    <tei:p>
     „Ba bodaj ma stislo, len sypte! Medveďa načim dobre s ohňom   namiešať.”
    </tei:p>
    <tei:p>
     Vyplniac mu žiadosť, on ani s tým nebol spokojný, no ukáže mi   mozoľovitým prstom a hovorí:
    </tei:p>
    <tei:p>
     „Či vidíte? Keď sa týmto žliabkom z hrstí sypať bude: potom bude   dosť.”
    </tei:p>
    <tei:p>
     „No, tuže máte! Ale vám tú vašu motyku roznesie vo všetky vetry —   amen!”
    </tei:p>
    <tei:p>
     Ďuro pekne—rúče celú pracháreň vteperí do pušky, na to pustí dve   podlhovasté gule, vlastne šúľky, vreže na to celú kúdeľ zrebov, a keď   mu ramár temer toľko z cievy ako v cieve trčal, usmial sa uspokojene,   opatril ramár, založil kapslík a pokyvujúc hlavou, pokračuje:
    </tei:p>
    <tei:p>
     „Amhm! Ale teraz mi nebude treba — ako to páni robia, aby zo   stanoviska videli — nožíkom haluze obrezúvať. Keď pustím ,šúsť´, ten   bude čistiť všetky halúzky a po hore behať tak dlho, kým zvera   nenájde. A keď ho nájde, tomu potom moje ,cániky klovy   vyšparchajú.”
    </tei:p>
    <tei:p>
     A zahodiac pušku na plece, stratil sa medzi druhými.
    </tei:p>
    <tei:p>
     Keď už takto strelivo bolo na poriadku, zakýval Jožko prstom a   Jano Šalát, sedemdesiat abo osemdesiat rokov starý, chudý, ale   žilovatý strelec, hybkým obratom tela napred švihnúc cedilo, vytiahne   z jeho hlbín výdatný kuľač a akýsi biely batôžtek.
    </tei:p>
    <tei:p>
     Susedná príhodná tľapkavá skala bola — stolom.
    </tei:p>
    <tei:p>
     Obratné Jožkove ruky vykrútili tri pečené jarabice s chutným   ražných chlebom.
    </tei:p>
    <tei:p>
     Čochvíľa pohybovali sa nám ústa ako vakárne.
    </tei:p>
    <tei:p>
     Nákazlivý účinok rozniesol sa chytro po tábore. Kto čo mal,   užíval; keď nemal, dostal od toho, čo mal. Užitý pokrm zaliaty bol   nápojom z kuľača.
    </tei:p>
    <tei:p>
     A tu sa nám tak vodilo ako Cibrovi, keď odo mňa nábitky pýtal.
    </tei:p>
    <tei:p>
     Nám a okolostojacim strelcom z „dištrukcie” znamenite poslúžil   hlbokomyseľný kuľač, tí druhí si pomáhali slivovicou, borovičkou,   terkelicou, rostopčínom a domácou strcalkou, ako komu vôľa bola a ako   kto stačil.
    </tei:p>
    <tei:p>
     Utrúc si husté fúzy, poberal sa náš Jožko zaviesť potrebné   poriadky k pohonu. Ustanovil tých, čo majú z mažiarov na odrazky   strieľať, ďalej dakoľko tých strelcov, čo sa majú medzi honcov   podeliť, aby rovno postupujúc nezaostávali, ako i preto, aby na   zvera, keby sa na honcov vrátiť zamýšľal, mohli strieľať. Vydriapal   sa na skalu, čo nám za stôl slúžila, a zhromaždenému celému zástupu v   pamäť uvádzal všeobecné poľovnícke pravidlá. Medzi inším, aby nikto   na medveďa ďalej od štyridsať krokov nestrieľal, jeden druhému, keď   vidí, že na toho príhodnejšie zver ide, nepredstreľoval. Na   stanovisku aby sa nik nemiesil, dohán nefajčil, nešantoval, nekašlal   a — nezaspal. Aby nikto z bázne medveďa neprepustil atď. Kto by sa   oproti týmto pravidlám prehrešil, kto by sa rozkazom veliteľa   protivil, koho vinou by poľovačka bola bezvýsledná — ten okrem   zaslúženého posmechu, karhania, i bolestne podľa okolností od dvanásť   po dvadsaťštyri ramármi bude trestaný.
    </tei:p>
    <tei:p>
     Poradiac sa ešte konečne so skúsenými poľovníkmi, pozrúc skúmavým   okom zástup strelcov a honcov, zavolal náš Jožko:
    </tei:p>
    <tei:p>
     „Chlapci, stúpajme!”
    </tei:p>
    <tei:p>
     „Pánboh pomáhaj!” ozvalo sa chlapstvo.
    </tei:p>
    <tei:p>
     Honci stúpali hlavnou dolinou ďalej, my však strelci, počtom asi   štyridsiati, podávali sme sa v tichosti do hory.
    </tei:p>
    <tei:p>
     Asi polhodiny dlhý chodník stratil sa nenadále v pralese pod   stromami. Ach, boliže to za velebné stromy! Vysoké, štíhle jedle a   smreky, lipy, javory, jasene a bresty ozávod pod blankyt nebeský sa   vypínali. Velebný to bol rukou ľudskou nepoškvrnený prales. Nezriedka   bolo pozorovať hromovou strelou od vrcholu po koreň rozpáraných   velikánov, páhou špirálne obtočených. Na päťdesiat i vyše krokov   ležali napárané triesky. Krásne síce, no strašné divadlo je noc v   týchto, ako more ďaleko—širokých lesoch pri hučaní víchru, hrmení   blesku a lámaní sa viac stôp v priemere majúcich stromov. Zakúsil som   i to už… Ale nebolo mi veľa po hromových páraninách sa obzerať; zrak   som musel na zem uprieť, aby sa mi nepovodilo tak ako tým, čo skĺznuc   sa z machových skál alebo potknúc sa na dlhé korene a vývraty — v   burine zmizli. Tu sme sa museli huštniakom boriť, tam cez malinčie,   cárachy a rárožinu cestu si kliesniť, výskyd preskakovať, tam sa zase   cez vysoko nakopené klady driapať.
    </tei:p>
    <tei:p>
     Jožko zastanúc ukáže na bútly pniak. Ten bol medveďou dlabou   rozmrvený. Pásol sa na osách v ňom usadených. Jožko, kráčajúc ďalej,   prezeral veľmi pilno pôdu — a nie nadarmo. V blízkom sparisku badali   sme vytlačené dlaby a pazúry. Starý Cibra sa nachýlil k zemi a   obzerajúc stopu riekol:
    </tei:p>
    <tei:p>
     „Pevne nedávno tu salašil. Ej, bolaže to záhybeľ!”
    </tei:p>
    <tei:p>
     Podotknúť musím, že už od istého času strelcov jedného od druhého   asi na štyridsať do päťdesiat krokov obstavúvali.
    </tei:p>
    <tei:p>
     Boli sme už pod samým klenovským Veprom, na ktorého juhovýchodnej   strane hotujú svetochýrne syrce.
    </tei:p>
    <tei:p>
     Náš počet sa ustavične zmenšoval. I sám náš veliteľ Jožko zastal   pod krásnym košatým bukom, za ním dobročský polesný Imrich Harcer a   vyše toho ja. Pozostalí asi desiati poberali sa ďalej a tým istým   poriadkom zaujímali vykázané stanoviská.
    </tei:p>
    <tei:p>
     Moje stanovisko bolo pod vysokým mazornatým javorom v kyprine, do   pol chlapa vysokej. Nadol predo mňa bol výhľad voľný na jedno   osemdesiat krokov do čistého tmavého lesa.
    </tei:p>
    <tei:p>
     Vyparený sadol som si na kladu, ktorá pri mne ležala; široké, z   nej vyrastajúce huby slúžili mi za podnožku. Ale aby mi nohy   nepremrzli, nahrabal som si suchého lístia a uhniezdil som sa tak na   dlhší čas.
    </tei:p>
    <tei:p>
     Nepríjemné je to v zime, keď musí byť človek tri i štyri hodiny na   jednom mieste nepohnute prikutý. Pre ukrátenie dlhej chvíle nesmieš   ani fajčiť, aby medveď nezvetril zápach. Pre fajkára je to hotová   pokuta.
    </tei:p>
    <tei:p>
     Keď sa v noci vo veselej spoločnosti, ako pred takýmito   poľovačkami obyčajne, hajdákalo, keď sa na to tri hodiny jazdí a   hodný kus dohora pechúri — nie div, keď krehký človek s puškou v   ruke, s natiahnutými kohútikmi v zdravom živicovom zápachu, vzduchu,   v hrobovom tichu — nie div, hovorím, keď sladunko zadrieme.
    </tei:p>
    <tei:p>
     I ja krehký, i mne sa veru tak povodilo!
    </tei:p>
    <tei:p>
     Ach, dobre mi bolo! Bohzná ako dlho by si ja takto bol odfukoval —   ale fuk…! po hlave!
    </tei:p>
    <tei:p>
     Strhnúť sa, pochytiť pušku bolo jedno okamihnutie.
    </tei:p>
    <tei:p>
     Nebol to medveď, nie — ale bol smrekový šúľok, ten mi, čupnúc   práve na hlavu, prebral driemoty.
    </tei:p>
    <tei:p>
     Medzitým rozfúkal sa, pohybujúc vrcholcami stromov, ľahký vetrík.   Halúzky, melancholicky vŕzgajúc, objímajú sa. Vo výšine čuť temné   hučanie. Pod haluzami je ticho ako v prázdnom božom chráme.
    </tei:p>
    <tei:p>
     Vetrík doháňa zďaleka zvuk rozličných hlasových stupňov, trúbenie   a klepot!
    </tei:p>
    <tei:p>
     „Tu je, tu je, nepusť, pozor!” šumí lesom, no i búchanie valaškami   o stromy dalo sa začuť.
    </tei:p>
    <tei:p>
     Divný odpor! Tu tak ticho, tam za grúňmi zhon ako súdny deň. Surma   to hlasnejšia, to temnejšia podľa toho, ako honci či už do vrchu, či   do doliny stúpali.
    </tei:p>
    <tei:p>
     V dlhších prestávkach i mažiare na odrazkách „raf, raf” hrmeli,   grúne duneli, štyri, päť ráz odrážali výstrel, až konečne v diaľke   slabo zrevali…
    </tei:p>
    <tei:p>
     Okolo nás ešte vždy ticho, akoby ani živej duše nebolo.
    </tei:p>
    <tei:p>
     Zdalo sa mi súdeným, že dnes môžem uvidieť väčšiu čiastku   živočíchov, vystúpených z Noemovho korábu.
    </tei:p>
    <tei:p>
     „Krk, krk!” zakrkoce čosi nad mojou hlavou a preruší pokoj i tok   mojich myšlienok.
    </tei:p>
    <tei:p>
     Vykuknem hore, čo je?
    </tei:p>
    <tei:p>
     Červená veverica preletuje z haluze na haluz…
    </tei:p>
    <tei:p>
     Kľampa, istotne mi ona šúľok na hlavu pustila. Tieto prešibané   zvieratká u nás zastupujú miesto opíc.
    </tei:p>
    <tei:p>
     Túto, stratenú v pustom labyrinte halúz, nasledoval divý holub.   Nevidiac ma a mnou nevidený zahrkútal vo vrcholci, zatrepotal   krídlami a so zvukom „vy—vy—vy” šmihol ponad lesné more preč.
    </tei:p>
    <tei:p>
     Divina teda stála už naplašená v pohybe: znak to, že sa pohon   blíži. Keď už hodný kus hentam od Homôlky oproti Krúpky bol pokročil   a hlasy honcov zneli zreteľnejšie, zašuchoce čosi v liste… Susedova   puška sa vyťahuje spomedzi haluzín… I ja sa staviam v hotovosť.
    </tei:p>
    <tei:p>
     Obraciam oči v tú stranu, skade počujem šuchot… tu sa vymoce   ľahkými posunkami, vyvaliac na mňa zelené okále, krásny tigrovaný   divý máčok…
    </tei:p>
    <tei:p>
     Skloním pušku, máčok sa zduje, zatají, stiahne dovedna — potom   zrazu vyzdvihnúc nadurený chvost do výšky, sfučiac ako mech, fujazdí   chytrosťou vetra do huštiaka.
    </tei:p>
    <tei:p>
     Tomu za pätami cup, cup, cup… v rovnom smere oproti mne ľahko sťa   páv presádzal klady a rárož — krásny roháč.
    </tei:p>
    <tei:p>
     Ach, či bol utešený — ani v raji nemohol byť krajší!
    </tei:p>
    <tei:p>
     Srdce mi rýchlo tĺklo. Čuštom potisnem zbraň k lícu… ale čože, keď   okrem vlka a medveďa inšie strieľať neslobodno.
    </tei:p>
    <tei:p>
     Nikým nemýlený srnec, akoby si dnes bol povedomý svojho práva,   bral sa rovno na mňa… len—len, že ma nepresadil. Ešte chvíľočku som   ho dolu grúňom počul cupkať.
    </tei:p>
    <tei:p>
     No, zjavila sa i líška. Túlavým, opatrným krokom, chvíľami sa   obzerajúc v tú stranu, kade dorážali honci, metlou dolu, pyskom zavše   vo vetre, zavše k zemi skloneným, ňuchajúc pobehúvala. Netušiac našu   prítomnosť, sem—tam cupkala. Len keď môj sused zavolá „pst, pst”, tu   tá v nohy, do cvalu.
    </tei:p>
    <tei:p>
     Kým som sa týmito vidinami zvera v slobodnej prírode zabával,   priblížili sa honci natoľko, že bolo rozoznať aj ich hovor.
    </tei:p>
    <tei:p>
     Prásk!… padne kdesi na hornom konci streleckej čiary výstrel. Bola   to strela, akú som ešte nepočul. Zvláštny to bol, viac piskotu ako   hrmotu podobný zvuk.
    </tei:p>
    <tei:p>
     Známe je všeobecne, že dať prvý výstrel na medveďa je vec takmer   bez úplného nebezpečenstva. Ak ho človek dobre trafí, padne. Ak   naskrze nie je trafený alebo i postrieľaný, hľadá splašený spásu v   úteku. Ale keď je veľmi poranený, nemôže preraziť čiaru strelcov,   vtedy nastáva úloha nebezpečná, a ten nech si dokonale podviaže   pulidery, ako strelci žartovne povedajú, na koho už teraz „macko”   dobehne. Cvála, drúzgajúc všetko ako besný a vrhne sa ako oblak na   strelca, keď ho chybel, alebo že utekať zamýšľa. Pevným okom a pevnou   rukou mieriť; keď rana padne, ani pohnúť — sťa Lotova socha — je   pravidlom. Najmenšie hnutie — môže byť strelcova smrť! V zúrivosti   medveď vidí len to, čo mu je v ceste; a čo kývaním život prezradzuje,   to chmáce.
    </tei:p>
    <tei:p>
     Pod časom môjho pätnásťročného úradovania v tom okolí slúžil som   lekárskou pomocou v ôsmich prípadoch takým, čo ich medveď poobjímal.   Sem nepočítam prípady, ktoré sa skončili strachom a dobrodružným   výjavom.
    </tei:p>
    <tei:p>
     Sotva odznel ten čudný výstrel po širokých, ďalekých dolinách,   stavali sme sa všetci do pohotovosti.
    </tei:p>
    <tei:p>
     Kožka sa ježila… každý stál napnuto, očakávajúc, že každú chvíľu   začujeme rev, drúzganie halúz, lomoz mladiny a váľanie skál.
    </tei:p>
    <tei:p>
     Ale nič a nič!
    </tei:p>
    <tei:p>
     Už sme takmer honcov videli… a vtom zahrmí niže mňa „rrrr…!” Bol   to výstrel plný, aký sa nedá opísať; no vycvičené ucho pozná — že   uhádol.
    </tei:p>
    <tei:p>
     Udrelo to do živého, do mäsa!
    </tei:p>
    <tei:p>
     Obzriem kohútiky, stanem pevne. Všetko v poriadku. Daromné moje   napnuté očakávanie; nešlo nič.
    </tei:p>
    <tei:p>
     Došlí honci zdvihnú krik.
    </tei:p>
    <tei:p>
     „Hajoj!… tu je… leží!” miešali sa hlasy.
    </tei:p>
    <tei:p>
     „Nuž, čože leží?”
    </tei:p>
    <tei:p>
     „No len poď sem, čo ti mne tu podbehlo!” odvetí ťahavým hlasom   Markus.
    </tei:p>
    <tei:p>
     Prebíjam sa čučoriedkami na miesto, kde náš Jožko, obklopený   strelcami a honcami, stál o pušku opretý…
    </tei:p>
    <tei:p>
     Na výskyde pred ním sa belelo bruchaté vlčisko.
    </tei:p>
    <tei:p>
     Do krku mu ohňa nasypal; strela bola dobre namierená.
    </tei:p>
    <tei:p>
     Honci nám vyprávali, že predošlého večera dvaja vlci ovcu   roztrhali. Večera to nebola skromná; preto tie naduté bachory.
    </tei:p>
    <tei:p>
     Markusova radosť bola veľká.
    </tei:p>
    <tei:p>
     On, ktorý dosial už sedemnásť medveďov skántril, vlka v lese ešte   ani len nevidel. Teraz prvého videl — a ten padol! Kdeže by zver   ostrému oku a Jožkovej bezpečnej ruke ubehol?
    </tei:p>
    <tei:p>
     Žertve „Loveny” zviazali po dve nohy dovedna; strčiac cez ne   drúčik, vyložili dvaja chlapi na plecia — a peľali dolu.
    </tei:p>
    <tei:p>
     Stúpajúc po viac ako trojhodinovom pohone na určenú poľanu, kde   nás šuhajci pri blačiaku, či vatre s potravou čakali, každý vedel   voľačo vzťahujúce sa na poľovačku, ale hlavne o padnutom vlkovi   rozprávať. Dve tretiny toho, pravda, patrili medzi poľovnícke   táraniny.
    </tei:p>
    <tei:p>
     Každému nápadný bol ten výstrel na hornom konci, bez toho, žeby   sme si boli mohli vysvetliť, kto ho dal a načo.
    </tei:p>
    <tei:p>
     Blačiak, či blčiak, na zelenej, zubatým slnkom z mrazu oblízanej   polianke veselo praskal. Šuhajci papekami doň šťurgali, a čosi—kamsi   posiata bola lúčka romantickými postavami strelcov a honcov; každý   unavený, hľadal si najlepšie miesto, aké práve náhoda poskytla.
    </tei:p>
    <tei:p>
     I hneď na viac miestach vystupoval dym a fajky sa „odušu”   zapekali.
    </tei:p>
    <tei:p>
     Gajdoš preberal na gajdách.
    </tei:p>
    <tei:p>
     Na všetky strany malebné skupeniny pútali ľudské oko.
    </tei:p>
    <tei:p>
     Vlka vystreli pozdĺž na zem, aby ho každý mohol pohodlne obzerať a   aby mohol svoje poznámky podľa chúťky robiť.
    </tei:p>
    <tei:p>
     Ja, zapáliac si fajku, vystretý pri plápolavej vatre, obdivujem   Markusovu obratnosť. On nielen vrchol dokonalosti v poľovníctve, no i   hlbokú vedomosť a obratnosť kuchársku skvelo dokázal. S najväčšou   dôkladnosťou pokrájal mäso na guláš a pridal k tomu petržlen, cibuľu,   huby, zemiaky, rascu a čierne korenie. Osoliac to, zalial vodou.   Všetko toto vylejúc do zvláštnej plechovej, od spodku nôžkami, od   vrchu pokrievkou opatrenej nádoby — položil na oheň. Druhá čiastka   mäsa, v kúskoch striedavo so slaninou na drevený ražeň postýkaná,   určená bola na pečienku. Príprava to bola chutná a čistotná;   čosi—kamsi to vrelo, toto však sa škvarilo. Zápach olympský sa nám   popod nos preťahoval.
    </tei:p>
    <tei:p>
     Podajedni zo strelcov a horárov, ktorí nechceli čas darmo márniť,   pozdravkali si už ozaj hodne, čoho dôkazom bola rozmáhajúca sa   roztopaš. Pestvami jeden druhého pretekali.
    </tei:p>
    <tei:p>
     Za svojho bavenia sa pred rokmi v Pešti videl som v čas   veľkonočného pondelka pri národných ihrách na Blocksbergu dolu brehom   medzi proletárov jablká rozhadzovať. Pri nedostatku jabĺk hádzal som   medzi mladých honcov drobné peniaze, a boli by ste mali vidieť to   behanie, padanie, tie hŕby nakopených honcov, ktorí sa za grošmi   naháňali. Kde—tu miesto preriedených grajciarov vyletela i gombička —   a to isté zháňanie sa robilo, kým sa vysmiaty majiteľ o lichom dare   nepresvedčil. Po tejto dokončenej komédii nasledovala druhá.
    </tei:p>
    <tei:p>
     Bol medzi lesnými jeden istý — prezývali ho „Zduteľom”. Nikdy sa   neusmial, málo hovorieval a len neprestajne fajku omľazgával. Nos mal   ako kyjanku. Pušku vždy so sebou vláčil; snáď s ňou i spával, lež   nikto nepamätal, že by dačo bol zastrelil. On sa vždy vyhováral, že   nerád krv vylieva. Ale najpodivnejšia bola tá zvláštnosť, že mal   stroj na kremienku, ako on povedal, preto, aby mu kapseľka do oka   nestrekla. On, chudáčik, býval terčom posmešných nápadov svojich   druhov.
    </tei:p>
    <tei:p>
     Keď sa ho naprekárali, že nevie strieľať, rozohriaty vínkom   škarede sa zaprisahal, že sa on nikomu zahanbiť nedá a cieľ trafí. Na   povstalú veselosť pustí sa i Markus do rákoša. Filip Murgaš mu   sľúbil, že ak široký klobúk na štyridsať krokov trafí, dá mu dve   holby vína a funt olova. Markus ponúkol na ten cieľ vlastný klobúk so   širokou partou, a keď trafí, ešte jeden funt pušného prachu, ale keď   netrafí, dvanásť ramárov na „sedenie”. Zduteľ sa síce sprvopočiatku   veľmi zdráhal a nechcel strieľať do širáka pána nadpolesného; ale keď   ho uštipačné posmechy vzdor flegmy dopálili, odhodlal sa i na to.
    </tei:p>
    <tei:p>
     Murgaš, veselosťou rozpustený a rozihraný, stal si mu za   chrbát.
    </tei:p>
    <tei:p>
     Tušiac dáky fígeľ, zvedavý som bol, ako sa to skončí.
    </tei:p>
    <tei:p>
     Markusov široký klobúk, ktorý i skalou mohol trafiť bársaký mamaj   na štyridsať krokov, zavesili na náprotivnú liesku medzi rázsochu.   Odčítajúc krátkych štyridsať krokov, postavili čudáka — Zduteľa.
    </tei:p>
    <tei:p>
     Opatrne preskúmal ramárom ponajprv cievu, či mu dakto nábitok   nepizol.
    </tei:p>
    <tei:p>
     Keď sa presvedčil, že je puška v poriadku, natiahol pokojne   kohútik, pritisne pušku k lícu, mieri, mieri, a — spustí…!
    </tei:p>
    <tei:p>
     Všetci, vynímajúc zradné šelmy, hľadeli a očakávali, ako budú z   klobúka strapce lietať. Ale kremeň ticho zbehol, a ani na panvičke,   ani von rúrou sa nekúrilo.
    </tei:p>
    <tei:p>
     Natiahne sa po druhý raz, pritisne k lícu, mieri, spustia — nič.   Namrzený obzrie kremeň. Vtom sa natiahne Murgaš, vytrhne mu kremeň… a   myk…! prehltne ho…!
    </tei:p>
    <tei:p>
     Chudák, nadmieru zdesený Zduteľ, vyhíkne a hádže po sebe kríže.   Akoby i nie; kremeň prehltnúť nie je maličkosť: ten môže dať ohňa v   žalúdku, keď nie na panvičke.
    </tei:p>
    <tei:p>
     Rozlúštenie hádky bolo to, že mu Murgaš pred samou stávkou   opravdivý kremeň potajmo vzal a na jeho miesto položil podobný kus —   oštiepka.
    </tei:p>
    <tei:p>
     Nastal smiech, len sa tak lesy ozývali; najchutnejšie sa smial   veľký milovník takýchto žartov, náš prostosrdečný Jožko.
    </tei:p>
    <tei:p>
     Ešte tento šramot nepominul a tu pripáli s ručníkom pod nosom   polesný Helbling.
    </tei:p>
    <tei:p>
     Čože to?
    </tei:p>
    <tei:p>
     Odloží ručník, a tu vidíme zakrvavenú, ako pampúch zapuchnutú   gambu.
    </tei:p>
    <tei:p>
     Ako sa nám fufnavým hlasom zdôveril, on bol pôvodcom podivného   tajomného výstrelu.
    </tei:p>
    <tei:p>
     Podľa jeho udania predsa bol v pohone veľký medveď. Mladý šuhaj,   predesený neočakávaným prikvitnutím toľkej opachy, potratil koncepty   — potiahol miesto jedného obidva jazýčky a dostal tak výdatný popysk,   že mu naskutku pery napuchli. Gule sa cieľa minuli. Spočiatku sme   síce jeho výpovedi nedôverovali, ale zaklínanie sa, pod nosom navrená   frčka a Markusovo prisvedčovanie presvedčovali nás o pravdivosti.
    </tei:p>
    <tei:p>
     Počas obedovania znamenite odvarenej „maštrancie” a pitia   „malvázie” radili sme sa so skúsenými strelcami, i uzavreté je, že   ešte jeden pohon vykonáme.
    </tei:p>
    <tei:p>
     Kým sme sa chystali na postup, zakúsil som ešte jeden   spomenutiahodný príbeh.
    </tei:p>
    <tei:p>
     Zberám na smreku visiacu kapsu a pušku, tu ma predstúpi sťa jedľa   počerný Mišo Zajac.
    </tei:p>
    <tei:p>
     V pravej ruke držal päťfuntový mažiar, čo z neho na odrážky   búchal; ľavú ruku mal za opaskom na bruchu.
    </tei:p>
    <tei:p>
     „Čože chceš, Mišo?”
    </tei:p>
    <tei:p>
     Chlapisko poškrabal sa za uchom, nohy rozložil na najširšiu   podstať sťa Colossus Rhodi — a riekol:
    </tei:p>
    <tei:p>
     „Zle sa mi povodilo, pán dochtor. Nuž, ľa, viete, strieľal som vám   na odrážku z tohoto mumáka. Aby som sa nemusel vše zohýnať, nabil som   ho na kolene, položil za opasok… a tak potom pripálil práchnom. Tá   potvora vám vybúši — a tak ma kopla do brucha, že sa mi až   trojtýždňová haluška v zúziku pohla a celý bachor očernel.”
    </tei:p>
    <tei:p>
     Nevediac v prvom okamihu, či sa smiať, či čo robiť, obzriem   brucho. A vyzeralo skutočne, prachom zafúkané, ako zahorený peceň   sobotského chleba; no nebolo veľmi zapuchnuté.
    </tei:p>
    <tei:p>
     „Nuž ale, kýže ti to čert z horúceho pekla pošepol, Mišo, aby si   na bruchu strieľal?!”
    </tei:p>
    <tei:p>
     „Jaj, pán dochtor, ja vám mám okružlie sťa hen ten vlk. Ja vám i   opravdivý, nie oštiepkový, kremeň, ba i ohnivý ciageľ bez škody   prehltnem. Či by ste verili, že som ja týmto mojím bruchom,” uderí sa   päsťou sťa na bubon po ňom, „pekný medený kotál vyhral?”
    </tei:p>
    <tei:p>
     Maco Pančík, pritlačiac si žeravý uhlík palcovým nechtom na   zapekačku, oderknúc slinu, prisvedčí že „verabože, aby hneď naskutku   skamenel a na págle sa pokrčil, ak je tomu nie tak”, lebo že on bol   očitým svedkom.
    </tei:p>
    <tei:p>
     „I ušatým,” ozve sa Jano Butora Komovie.
    </tei:p>
    <tei:p>
     Pančík vyfúknuc paru z fajky, držanej prednými zubami, preloží ju   nabok a celou silou pritisnúc ju črenovými zubami, pokračuje vážne   ďalej:
    </tei:p>
    <tei:p>
     „Vyjdeme raz s Mišom Zajacom, Paukom od Medveďov i s jeho dcérou   Sabou, práve starý bača Chramec žinčicu odváral. Žinčica blbotala,   bača ju varechou miešal.
    </tei:p>
    <tei:p>
     ,Bôh daj šťastie, Dzuro! Či vám ihrá v tom kotle.´
    </tei:p>
    <tei:p>
     ,Ej, ver´ by si ju nechcel strebať!´
    </tei:p>
    <tei:p>
     ,Strebať ako strebať,´ povie Mišo, ale čo mi dáte, Dzuro, keď ja   ten kotál tak, ako je teraz i so žinčicou na…´ Maco podvihne úctivo   klobúk, ,…na holom bruchu, kým sa jeden otčenáš vymodlím,   podržím?!´
    </tei:p>
    <tei:p>
     ,Hí—hí!… bisťubohu! Žinčica tvoja bude i s kotlom.´
    </tei:p>
    <tei:p>
     Mišo podá dlaň, bača tľapne do nej a stávka bola hotová. Mišo   vyvalí sa pred kolibu na pažiť, odpracká opasok, bača pochytí kotál —   a poď mu, odpytujem vašu úctivú hlávočku i ten stolík, na ktorom boží   darček prebýva — vyrediká mu ho na holô brucho. Vlasy nám dupkom   vstávali…! Mišo sa modlí, snáď nikdy za svojho živobytia tak chytro,   žinčica mu, akoby bola na tom šporhertisku, veselo frfotala. Na…!   reku, už ti je matejko uvarený. Ako dokončil, skríkne:
    </tei:p>
    <tei:p>
     ,Ber ho dolu, Dzuro!´
    </tei:p>
    <tei:p>
     Zloží mu ho. Mišo vyskočí ako ryba — a nechybel mu ani čert, len   mu brucho sadzou zamazanô bolo.
    </tei:p>
    <tei:p>
     ,No, bodaj by si ty bol zhorel i s tvojím bampľom,´ povie bača,   ale kotál dať nechcel.
    </tei:p>
    <tei:p>
     ,Žinčicu si,´ riekol, ,vystreb, ale kotál, coky!´
    </tei:p>
    <tei:p>
     Prišlo to i pred súd — a veru bača kotál dať musel. No, to je   skutočná pravda; však sú tu svedkovia.”
    </tei:p>
    <tei:p>
     „Veru tak,” zavolá jeden z okolostojacich, „my tratíme bruchom — a   ten svojím bampľom zarába!”
    </tei:p>
    <tei:p>
     Zavolám nosiča, aby mi podal sklenku so slivovicou:
    </tei:p>
    <tei:p>
     „Mišo, či máte dáku nádobku?”
    </tei:p>
    <tei:p>
     „Načo nádobku! Moje ústa sú práve na rumplík.”
    </tei:p>
    <tei:p>
     Pritom potiahne jazvečou kožou obšitú kapsu napredok, odopne   utešene rezanú varechu, ktorú Jano Medveď od Medveďov majstrovskou   rukou z hrčkovatého fládru zhotovil, a otrčil mi ju. I nacengám mu ju   slivovicou:
    </tei:p>
    <tei:p>
     „Nate, potrite si vaše historickô a nie hysterickô brucho.”
    </tei:p>
    <tei:p>
     Ale on nedbajúc na moje múdre reči, vyglgol slivovičku jedným   dúškom, tvrdiac, že takto vraj lepšie pod kožku príde a — slinou   potrel brucho.
    </tei:p>
    <tei:p>
     Temer som sa opozdil pri zaujímavej besiedke. Cvendžiaci hvizd na   prázdnej patróne upamätal ma, že ma Markus netrpezlivo čaká tamto   pokraj lesa. Rozohnal som sa za druhými. Mišo, ktorému liek, tak sa   zdalo, dobre účinkoval — no ktorý iste i opakovanie toho lieku   očakával — mrmlal, že veru škoda bolo taký dobrý diškurz pokaziť.
    </tei:p>
    <tei:p>
     Týmto pochodom predstavoval sa nám vcelku ten istý obraz velebného   pralesa čo pred poludním, no s tým rozdielom, že sme ráno išli nahor   a teraz nadol.
    </tei:p>
    <tei:p>
     Napotkýnali sme sa dosť, lebo i tu bola pôda končitými skalami   posiata, ale napovrchu machom a rebríčaťom (filices—Farrnkräuter)   pokrytá.
    </tei:p>
    <tei:p>
     Tuhým krokom sme sa asi za hodinu brali, kým sme vrazili do   rúbaniska, porasteného skorušinou a červenou bazou. Zo sihlíc   vybrnkávali pred nami jarabice a jariabky. Prekročiac   rizne#POZ#216;Sprava, kadiaľ kláty spúšťajú#-POZ#, prešli sme ešte   krížom bujnou mladinou a spustili sme sa do doliny Kýčernej.
    </tei:p>
    <tei:p>
     Honci mali rozkaz roztiahnuť sa tou istou čiarou, ako v prvom   pohone stáli strelci, a odtiaľ dolu k nám honiť; nás strelcov   prevedúc však cez fľúdre, porozostavovali opodiaľ nich dolinou nahor   i nadol.
    </tei:p>
    <tei:p>
     Moje stanovisko bolo na čistine.
    </tei:p>
    <tei:p>
     Žulový balvan slúžil mi namiesto sediska. Povyše susedil jeden   handelčan, niže mňa asi na štyridsať krokov lesný Havrla; ďalej dolu   nedovidel som pre zákrutu nikoho. Oproti mne za fľúdrami bol jazyk do   lesa, pozostatok to starých rizieň.
    </tei:p>
    <tei:p>
     Dunčíme, dunčíme; čas míňa sa zdĺhavo, ale tým chytrejšie preteká   fľúdrami šplechotajúca voda. No, však tá voda vie zabávať   obrazotvornosť! Počuješ v nej, aké len chceš hlasy a zvuky: stonanie,   jajkanie, bedákanie, nariekanie, šuchot, buchot, hrmot, mrmlanie,   hudbu, streľbu atď. — všetko z nej vystane. A tak od veku do veku   meniac modulácie vedie vodička svoj monológ. Na premenu   jednotvárnosti ďafkali ponad hlavu preletujúce kŕdle pestrofarebných   krivonosov, cidlikali čížence a s nimi kočujúce — nie každý rok —   čečetky štebotali.
    </tei:p>
    <tei:p>
     No, ale to len predsa nie voda, pomyslím si a nastrčím uši.
    </tei:p>
    <tei:p>
     Nie ver´; rozoznávam už zreteľne trúby, hlasy, klepanie obuchmi a   rauchajúce mažiare na odrážkach. Hoj, čiže durkali, len sa tak   prášilo! Škrek honcov, hučanie pastierskych trúb sa približovalo.
    </tei:p>
    <tei:p>
     Medzi strelcami nečuť ani najmenší šuchot.
    </tei:p>
    <tei:p>
     Už som zúfal, že by bol zver zodvihnutý… Ako však zunovaný   daromným čakaním hlavou pomaly oproti povyše mňa stojacemu   handelčanovi zvrtnem… vidím, ako ten s rozkročenými nohami,   stiahnutými obočiami pušku pri líci drží — viete, úplne tak, ako keď   sa strelec chystá spustiť…
    </tei:p>
    <tei:p>
     Natiahnem potíšku spustené už kohútiky a hľadím v tú stranu, kam   handelčan mieri. Ale on odloží opatrne pušku a ukáže mi pred seba   prstom.
    </tei:p>
    <tei:p>
     Ale čo viac!
    </tei:p>
    <tei:p>
     Počujem lístie šuchotať, ráždinu a sucháre pukať — a tak sa mi   zdalo, akoby sa dačo čierne bolo tým jazykom oproti mne   prevalilo…
    </tei:p>
    <tei:p>
     Všetky moje zmysly v očiach a ušiach boli sústredené. Napnem zrak   do húštiny — ale bodaj ma stislo…! nie je to klam, ale skutočná   kotrba sťa mýtovnica, no i čierny, široký, z boka na bok sa voziaci   chrbát.
    </tei:p>
    <tei:p>
     Zimničná túha po vraždení ma zachvátila; alebo ako strelec   hovorieva, hotový som bol streliť. No keď na sedemdesiat krokov a   druhému, bližšie mohúcemu neradno je predstreľovať, odstúpil som od   úmyslu.
    </tei:p>
    <tei:p>
     To isté urobil i niže mňa stojaci lesný Havrla.
    </tei:p>
    <tei:p>
     Ach, ale tisíc vozov okovaných…! ale mi tĺklo srdce.
    </tei:p>
    <tei:p>
     Bol som vo vytržení…
    </tei:p>
    <tei:p>
     S rozohranými žilkami, túžobne som čakal, kto a kde strelí.
    </tei:p>
    <tei:p>
     Je to zvláštny zimničný druh!
    </tei:p>
    <tei:p>
     Macko išiel kosom a tak výstrel dlho vystať nemohol.
    </tei:p>
    <tei:p>
     Aha! Naraz… „rrrr!” a hneď zatým „pác, pác, pác!“. Z druhého   výstrelu guľa do vody čľapla, tú bolo počuť; ale na tretí a štvrtý   výstrel medveď tak zareval — myslel som, že ho v pol stolici   počujú.
    </tei:p>
    <tei:p>
     Bol to ruk veľkého zvera a strašného bôľu, no už i chripľavý.
    </tei:p>
    <tei:p>
     Naraz bolo počuť úzkostlivé volanie:
    </tei:p>
    <tei:p>
     „Jaj, jaj, jaj!”
    </tei:p>
    <tei:p>
     Zase jeden výstrel zahučal, potom bolo počuť klepnutie kapsle   sťaby bičom a ohromný Markusov hlas:
    </tei:p>
    <tei:p>
     „Stohrmien bohov! Flinty sem, chlapci, flinty!”
    </tei:p>
    <tei:p>
     Všetko to dialo sa nápraskom.
    </tei:p>
    <tei:p>
     Počujúc to, hrnuli sme sa všetci skokom na miesto úzkostí.
    </tei:p>
    <tei:p>
     Havrla, chlapisko vyše siahy vysoký, potkne sa o skalu, padne   pozdĺž a nábitok pác…! Guľa ráňala haluze.
    </tei:p>
    <tei:p>
     V okamihu sme obstáli na zemi ležiaceho medveďa. Z pysku a   krvavých rán sa mu kúrilo. Klovami ako ruka hrubú haluz na kúsky   sekal.
    </tei:p>
    <tei:p>
     Oddola priskočivší zurvalec, starý Šalát, kľakne na kolená a   mieri:
    </tei:p>
    <tei:p>
     „Hej, mrcina, počkaj, veď ti ja pošteklím vošky!”
    </tei:p>
    <tei:p>
     „Neplieskajte, starý,” zazrúc to vykríkne Markus, „nehubte nadarmo   kožu. Vidíte, že už zdochýna! Neblížte sa k nemu však nikto, lebo vás   pomiesi.”
    </tei:p>
    <tei:p>
     I nabíjal si pušku.
    </tei:p>
    <tei:p>
     Stalo sa, že všetečný strelec — mysliac, že je zdochnutý —   prekročil medveďa a naťahoval ho za uši. Medveď sa zodvihol a   prestrašeného strelca odniesol dakoľko krokov na chrbte.
    </tei:p>
    <tei:p>
     Ešte raz zaručal, temne, bolestne a takou mocou sa metal, že nás   všetkých, ktorí sme okolo stáli, zasypal zemou.
    </tei:p>
    <tei:p>
     Strašný výjav!
    </tei:p>
    <tei:p>
     Nezadlho sa vystrel, že mu kosti prašťali a hrozný obyvateľ lesov   — ležal neškodný nám pod nohami.
    </tei:p>
    <tei:p>
     Zver to bol krásny, čiernej dlhej srsti, ktorá mu chrbtom stála   naježená ako hrebeň.
    </tei:p>
    <tei:p>
     Bledý sťaby stena a zdesený stál medzi nami mladý Skokan.
    </tei:p>
    <tei:p>
     Došli i ostatní strelci. Honci výskali od radosti, až sa   široko—ďaleko zápole pod Veprom ohlasovali.
    </tei:p>
    <tei:p>
     Ako nám Markus rozprával, privítal medveďa, ktorý kosom dolu   jachajúc, fľúdre prekročiť zamýšľal, najprv Imrich, ale potom   jedináčkou Skokan. Ten ho kus postrieľal. Pustil potom Cibra; tomu   guľa do mláky frkla a bielu žabicu roztrepala. Štvrtý výstrel dal   zase Imrich — medveď klesol; ale hneď sa zase zobral a chcejúc reťaz   streleckú preraziť, bral sa rovno na Skokana.
    </tei:p>
    <tei:p>
     No, pravdaže, tento bol v nemalom strachu. V zúfalstve nemajúc   inšej pomoci a obrany, harcoval akoby bodákom vystrelenou jedináčkou   pred sebou — a kričiac pritom „jaj, jaj!“, poskakoval v   ciperlepolkovom tempe nazad.
    </tei:p>
    <tei:p>
     Piaty výstrel, a to z Markusovej pušky, bol smrtonosný; druhá   cieva mu zlyhala.
    </tei:p>
    <tei:p>
     Peťo, lesný z Dobroče, malý chlap vo veličizných čižmách, priskočí   k posiaľ zblednutému Skokanovi a plesknúc ho po pleci, povie:
    </tei:p>
    <tei:p>
     „Oj, Skokan môj, Skokan, tebe dnes tiež nebolo treba morizonky   brať!”
    </tei:p>
    <tei:p>
     Cibra obzeral v mláke výstrel a tvrdil, že veru tak husto padol,   akoby cedilom hodil. Ale beda! Cieva mu je na dobré štyri palce   rozpáraná; no stroj motúzom priviazaný predsa držal. To bol následok   prehnaného nábitku. Cibra vytiahne pokojne spoza opaska cínom   cifrovane vybíjaný končiar a ako šlo, tak šlo, škodu nožom naprával.   Keď som mu pripomenul svoje napomenutie, aby taký veľký nábitok   nedával, mrdol plecom, že aspoň vie, dokiaľ ju má skrátiť, lebo že mu   i tak pridlhá bola.
    </tei:p>
    <tei:p>
     Medveďovi poviazali dlaby, cez ne pretiahli osekanec, podeň zase   tri drúčiky; ôsmi chlapi vyložili ho takto na plecia — a hajde, vlka   napred, potom medveďa teperili dolu.
    </tei:p>
    <tei:p>
     Gajdoš viedol predvoj.
    </tei:p>
    <tei:p>
     Doraziac do Pálenečného, posadali sme na kone. Dajúc sa ukrátenou   cestou, stúpi môj koník na pravdepodobne líškou rozbabrané osy.
    </tei:p>
    <tei:p>
     Osy dajú sa do koňa, splašený kôň sa vzopne a hodí sa sťaby strela   nabok — a ja nepripravený na tento tanec — myk dolu!
    </tei:p>
    <tei:p>
     Letel som ako anjel, no spadol som ako čert. Tak aspoň opísal moje   salto mortale Jozef Hrobárovie.
    </tei:p>
    <tei:p>
     Chytro som sa ja síce zobral na nohy, no chytrejšie boli osy;   nanosili sa mi do dlhej brady. Dosť som sa bránil, tri sa mi predsa   dostali do kože, kde na moju najväčšiu zlosť svoju zlosť vypustili.   Či to páli! Ešte sa mi teraz, keď na to pomyslím, koža ježí.
    </tei:p>
    <tei:p>
     Jozef Hrobár dovedie mi lapeného koňa a doloží posmešne:
    </tei:p>
    <tei:p>
     „Hľa, páni, posmievate sa, že sa holíme; ale nám sa osy nezapradú   do brady.”
    </tei:p>
    <tei:p>
     „Len, ty, Jozef, daj pozor,” ohlási sa Štefan Pinka, „aby sa ti v   nedeľu do tvojej bombáľajúcej kečky dvojnohé osy v krčme   nenanosili!”
    </tei:p>
    <tei:p>
     Pri gajdách a streľbe tiahli sme cez obce, navyknuté na takéto   výjavy, no i vždy zvedavé — domov na Krám, kde nás očakávala známa   Jožkova pohostinnosť.
    </tei:p>
    <tei:p>
     Sotvaže korisť na zem zložili, hneď pribehol Jožkov najmladší, asi   trojročný synček Morko a vyškriabal sa na medveďa.
    </tei:p>
    <tei:p>
     Bolo to už vidno, že sa malý šuhajček zdravým, smelým srdcom na   otca udal.
    </tei:p>
    <tei:p>
     Vlka a medveďa z kože stiahli a mäso tohoto poslednejšieho rozdali   medzi strelcov.
    </tei:p>
    <tei:p>
     Či to nebola zaujímavá, či to nie je pamätihodná poľovačka…?!
    </tei:p>
    <tei:p>
     Tak skúseného poľovníka, neohrozeného strelca, tak praktického   úradníka, ako bol náš pohostinný dobrosrdečný Jozef Markus, za veľa   rokov pred ním nebolo — a za veľa rokov zas nebude!
    </tei:p>
    <tei:p>
     Blahá mu pamäť!
    </tei:p>
   </tei:div>
   <tei:div type="chapter">
    <tei:head>
     Deň 22. decembra 1870
    </tei:head>
    <tei:p>
     Dobrý priateľ príde ku mne a volá ma do Hanovej, že tam idú zápoľu   do povetria vyhodiť sedem centami prachu.
    </tei:p>
    <tei:p>
     Ja ochotne pristanem.
    </tei:p>
    <tei:p>
     Zima je hrozná, sanica kapitálna. A keď už o zime hovorím,   pripomenúť musím chvály najhodnejší vynález Slovákov, následkom   ktorého zasluhuje slovenský národ, keď už nie pre inšie, aby v   koncerte priemyselných národov slušné miesto zaujímal. Pod tým   vynálezom rozumiem kapce. Natiahnem teda vysoké kapce na seba a či   vari vtiahnem seba do nich, zaviažem si ich sáry okolo krku, stiahnem   zimnú baraniu čiapku cez uši až po členky na seba a sadnem s   priateľom do sánok. Sánky vŕzgajú po snehu ako hýľ v klietke a v   krátkom čase ocitli sme sa v Hanovej.
    </tei:p>
    <tei:p>
     Hanová je žltý punkt sveta, ktorý však márne hľadať budeš na   glóbuse. Je to pustá dolinka niže Kremnice oproti Žltej vode, kde ten   červený tabak fabrikujú. Meno jej pochodí od Hana, pána Šášovského   hradu (Sachsenstein), ktorý ju pred päťsto rokmi s lúkami a roľami   daroval kremnickému špitálu. A to dobre urobil; bola to aká—taká   odmena za hriechy, pred i zatým páchané pánmi Šášovského hradu na   kremnických banských závodníkoch, vulgo gverkoch.
    </tei:p>
    <tei:p>
     No ale dosť toho historického. Strmými, skalnatými brehmi tej   dolinky tiahne teraz železničná čiara. Hlboko v dolinke stojí   tritisíczlatový barak a sem—tam vystavané všakové manipulačné búdy.   Vysoko nad barakom z jednej strany neprebitý ešte tunel, z druhej   strany hlboký skalnatý zárez.
    </tei:p>
    <tei:p>
     Vystrojeným živou zvedavosťou a zdravým žalúdkom, treba nám bolo   tesne sa obživiť; vníduc teda do priestranného baraku, položili sme   základ dosť pitným pivom. Zatým nasledovala s chválospevom nám   ponúknutá svinská pečienka, ktorú však naše skúmavé oko a žalúdok pri   započatom pitvaní za hovädziu sviňacinu uznalo. A to bol prvý mam,   ktorý sme pre získanie potrebnej teploty dosť dobrým vínom zaliali.   Tá hovädzia sviňacina, popravde svinská hovädzina, mala ešte i tú   planú obyčaj, že sme ju pre jej nepremožiteľnú tvrdošijnosť jednou   nohou pritisnúť, a tak, vďakabohu, silnými zubami — aby so žalúdkovým   pepsínom do potýkania prísť mohla — trhať, šklbať a mykať museli.   Môžte mi veriť, ešte po týždni vyberal som šparcháčom zo zubov   viazaničky žilovatého mäsa.
    </tei:p>
    <tei:p>
     Nuž a tak per aspera ad prospera#POZ#217;(lat.) Obťažnou cestou k   prospechu#-POZ#.
    </tei:p>
    <tei:p>
     Pred pár dňami podpálili na tom istom mieste podkop päťcentovým   prachom. A pretože jedna z ďaleko rozmetaných skál prebila i krov   baraku, vykúrili po obede z baraku všetko, čo živé bolo. Asi štyristo   hláv počítajúce obecenstvo ťahalo pre bezpeku hore na náprotivnú   stranu. V košoch a plachtách vynášali z baraku: poháre, krčahy,   obrazy, ženy, deti a týmto podobný krehký riad. Vyzeralo to ako   vysťahovanie sa Magdeburcov pred drancovaním mesta.
    </tei:p>
    <tei:p>
     Asi šiesti postavili sme sa na vykázané bezpečné a pre voľný   výhľad veľmi pohodlné miesto.
    </tei:p>
    <tei:p>
     Pod nami barak, oproti nám na druhej strane v diaľke asi sto siah   corpus delicti, to jest smutná zápoľa, ktorú mali roztrepať. Ba tak   sa mi zdalo, akoby sa od strachu bledá bola triasla. Ale ľahko veru,   že tieto vidiny boli objektívne. Do zápole vydlabaná a sedem centmi   pušného prachu naplnená diera bola zamúraná a z nej bežala vo dve   strany cez sklepený kanál pretiahnutá lunta. Tento špásik stál päťsto   zlatých, mal však podujímateľovi do dvetisíc zlatých osohu   vynahradiť.
    </tei:p>
    <tei:p>
     A tak stojíme stále, pevne ako múry hradné, na stráži, vystavení   nešerednému, kde—aký kabátový švík prenikajúcemu severnému vetru.   Strmo poletujúce snehové hrče s hviezdami a radmi topia sa na našich   zmraštených demokratických nosoch.
    </tei:p>
    <tei:p>
     Ale vďačne, veľmi vďačne znášame všetky nehody, lebo skutočne   náhodou zišlo sa na tento čas a na tomto mieste viac veľmi pamätných   momentov. Jedna hodina minula. A tu — v najkratšom dni roka nastal   nový mesiac; ďalej nastalo v tomto storočí už posledné zatmenie slnca   a k tomu vypálenie sedem centov pušného prachu! No istotne to pamätné   výjavy. Čuvy sme mali rozdráždené. Sám podujímateľ, Würtemberčan   Schubert, po vystavení stráže po ceste a chodníkoch kráča k lunte.   Nastalo hrobové ticho, počuť len fičanie vetra a trikrát opakovaný   výkrik: „Feuer!” Srdce nám nedočkavo tĺklo, ešte dvanásť minút a —   zaduní zem, vysoký červený stĺp vyšľahne do nebeského blankytu,   spraští a ako kostol veľká dutina zdvihne sa do výšky a kamenný dážď   rozličnej veľkosti prší rachotom do hlbokej doliny — hú!
    </tei:p>
    <tei:p>
     Áno — všetko by to bolo krásne hrozitánske — ale:
    </tei:p>
    <tei:p>
     1. najkratší deň v roku zdal sa nám dlhým ako črevo, bola nám   zima, špatná zima, a tak nám všetko bolo dlhé;
    </tei:p>
    <tei:p>
     2. nový mesiac sme nevideli;
    </tei:p>
    <tei:p>
     3. zatmenie slnca sme tiež nevideli, lebo bolo celé nebo hmlou   zatemnené;
    </tei:p>
    <tei:p>
     4. lunta, trikrát podpálená — zlyhala.
    </tei:p>
    <tei:p>
     Nepriali nám nebesá, nepriala zem. A tak vrátili sme sa s dlhým,   ale zamrznutým nosom domov.
    </tei:p>
   </tei:div>
   <tei:div type="chapter">
    <tei:head>
     Duchaprítomnosť
    </tei:head>
    <tei:p>
     Pravidlá železničnej organizácie obsahujú v sebe i tú požiadavku,   že v službe postavení strážnici musia byť ženatí. Nie je to snáď   mravný vplyv železničných úradov, alebo túha zveličenia štatistických   účtov obyvateľstva — je to holá, púha potreba. Jedno, aby mal   strážnik v osamelosti pri boku dakoho, čo mu tej krumpľovej chamule   navarí a melancholickú opustenosť rezkým ráročením jazyka rozpráši;   ako i to, aby dennou i nočnou strážou zunovaného muža mal kto   odmeniť, a keď treba nahradiť. Preto slobodní strážnickí kandidáti   musia sa nolens volens a krkolomne ženiť. — Akonáhle tú   pasamantirovanú čiapku vylepí na hlavu, ponáhľa sa o dušu dáku Doru a   či Zuzu pod čepiec strčiť. A to je veru dobrý, patentu hodný nový   vynález. Každá nová železničná čiara stáva sa zárodkom nových úfností   starých i mladých dievok. A pozorujte len bedlivo a uvidíte, že tam,   kade železnice zakladajú, starí mládenci miznú ako vykynožená bodľač   a starým dievkam pršia čepce z neba, len by bolo hláv nadostač!   Železnica teda je znamenitý konzum pre tento štipľavý — zaležaný   tovar.
    </tei:p>
    <tei:p>
     Táto — často nie z dobrej vôle, ale z musu, kvôli službe uzavretá   ženba máva tu i tu svoj smutno—komický koniec. Ledvaže sa totižto   strážnik pri takejto oktrojovanej spoločnici kus ohrial, keď je i pre   najmenšiu nedbanlivosť zo služby prepustený, rád by s ňou i svoju   ženu popustil, čo však pre ešte neuvedené civilné manželstvo urobiť   nemôže, a tak musí sa „omnia mea mecum porto” po svete ako slimák   vláčiť s tým svojím, nechtami držiacim sa ho príveskom. A tak   „szegény tatár”#POZ#218;(maď.) Úbohý bedár#-POZ# s oktroírkou na   chrbte, s dlhým nosom musí opúšťať „so leb den wohl, du stilles   Haus”#POZ#219;(nem.) Tak sa dobre maj, ty tichý dom#-POZ#.
    </tei:p>
    <tei:p>
     K mestu K. presadili syna z teplých rovín pochádzajúceho, o sto   rokov vymrieť majúceho národa, do tesnej, odľahlej, lesnatej doliny,   aby tam v púšti rozmnožoval maďarizmus. Vlci mu oblokom nazerali a   líšky kradli mu mydlo. V komíne hniezdili mu sovy. Prišiel v krátkych   širokých gatkách. No hneď vopchali ho do uniformy s krátkym, avšak   určitým rozkazom, že o dva týždne musel byť ženatý. Chudák — pustil   sa naskutku dolu ulicou hľadať ženu.
    </tei:p>
    <tei:p>
     „Kamže tak náhlo, pán strážnik?” pýta sa ho jeden obstarný   baník.
    </tei:p>
    <tei:p>
     „Idem — izé — ženu hľadať.”
    </tei:p>
    <tei:p>
     „Ženu? — no to, chvalabohu, dlho hľadať netreba. Nebežte, nebežte,   nekazte si pľúca.”
    </tei:p>
    <tei:p>
     „Nemám skúsenosti. — Radšej by za vlakom behal ako za ženou… Čo to   za práca!” doloží strážnik, utierajúc si pot.
    </tei:p>
    <tei:p>
     „No, pánboh vám pomáhaj a šťastlivú cestu.”
    </tei:p>
    <tei:p>
     „Pánboh uslyš,” odpovie skrúšene strážnik, hodiac krížom po   sebe.
    </tei:p>
    <tei:p>
     Po pár krokoch vrazí do jedného úhľadného domu. Tam pred dvermi na   násype švárna dcéra bedlivo v hlave ískala v dobrocite žmurkajúcej   matke. Lokeš, čo chceš? Uchyť si toho zadného, ak môžeš. A uchytil. A   trafilo sa slepej kure zrno — dostal strážnik ženu dobrú a koniec   románu bola svadba.
    </tei:p>
    <tei:p>
     Nuž dobre, teda ďalej. Svokor nášho blaženého junáka bol pôvodu   demokratického, rovesník kráľa Dávida. Žalmy síce nepísal, ani harfu   neobrábal, ale bol pastierom, a to pastierom svinským, kým Dávid   tuším len ovce a kozy pásol. Ako taký pásol okrem zverenej mu obecnej   čriedy i vlastných svojich chovancov, a to boli také mimochodné   akcidencie#POZ#220;(lat.) Prírastky#-POZ# jeho vychovávacieho ústavu,   čoho príjemný následok v príhodnom čase býval takrečený   „sautanc”#POZ#221;(z nem.) Zakáľačka#-POZ#, na čo ešte nemáme   primeraného názvu; len ak by sme ho svinským plesom nazvali.
    </tei:p>
    <tei:p>
     Na takejto rodinnej udalosti, k takémuto karu, povolávajú sa   obyčajne jej členovia. Podobne stalo sa i teraz; útlocitný   svinský
    </tei:p>
    <tei:p>
     pastier, respektíve tatík, povolal na hody dcéru so zaťkom, a   vodilo sa im tak ako červíkom v bryndzi. Razom čul znak na železnici.   Zvonček, svojimi opustený, zacengá melancholicky na znak toho, že sa   vlak už blíži a že strážnik so šajbou v ruke má stáť pohotove pred   bytom. Hja, ale odbehnúť od „sautancu”, to tak ľahko nejde.   Strážnička drží jaternicu a strážnik klobásku na vidličke pred   papuľou, rozdrapenou ako jask.
    </tei:p>
    <tei:p>
     „Poďme!”
    </tei:p>
    <tei:p>
     „Ach! ešte kúsok, však dobehneme.”
    </tei:p>
    <tei:p>
     „Vivos voco#POZ#222;(lat.) Živých volám#-POZ#,” zavolá zase   upomínajúci nemilosrdný cengáč.
    </tei:p>
    <tei:p>
     „Hrom ti do srdca, necengaj!”
    </tei:p>
    <tei:p>
     „Ach, len ešte troška,” vzdychá červená rebrina a púšťa jaternicu   i so špajdlom nanáhlo do svojho jasku…
    </tei:p>
    <tei:p>
     Náhodou práve v ten čas vybrali sa tri slečny z domu, kde predtým   strážnička slúžievala, navštíviť svoju bývalú vernú slúžku, ku ktorej   chovali sa so zvláštnou náklonnosťou. Švárne šestnásť—dvadsaťročné   slečny nabrali do košíka pečiva, vyberúc sa k Zuzke na   prechádzku.
    </tei:p>
    <tei:p>
     Prídu k strážnici, vystavanej na násype pred samým jaskom, a nájdu   ju zamknutú. Kukajú oblokom ako tí vlci a či vlčice, búchajú na   dvere, tu nič a nič — prázdnota, holota… Vtom počuť pred horným   otvorom jasku pískať osobný vlak.
    </tei:p>
    <tei:p>
     „Sestry, zle je! Vlak dobehne a ak nenájde strážnika na mieste,   príde o chlieb.”
    </tei:p>
    <tei:p>
     „Aha, aha, tamto beží. Preboha, ponáhľaj sa, Zuzka!” kričí druhá   dolu násypom.
    </tei:p>
    <tei:p>
     Zuza, vínom rozohriata, behom rozpálená, fučí ako miešaný vlak a   tvár jej červenie ako lampáše na poslednom vozni. Vlak už hučí   tunelom. Zuza frčí hore násypom. Jaj, bože! skoro, skoro, len ešte   kus, čihí! Dievčatká tŕpnu strachom. Zuza, zadychčaná, umorená, fuk!   Padne na nos a ostane na šírku vystretá ako žaba.
    </tei:p>
    <tei:p>
     Vlaku sa už oči jastria von jaskom ako divej mačke. „Ach beda!   Zuzku nám kasírujú!” zavolajú úzkostlivo slečinky. „Príde strážnik o   chvost ako pes o službu — ach, či mám povedať o službu, ako pes o   chvost,” povie roztržite tretia. „Poďme my,” stanú si pekné tri   dievčatá radom ku koľaji — a otrčia šajbu.
    </tei:p>
    <tei:p>
     Vlak prebehne, strojník a inžinier úctivo salutírujú trom v rade   postaveným slečnám, a Zuza — ktorá sa práve s nestrovenou jaternicou   zo zeme dvíha — je spasená.
    </tei:p>
   </tei:div>
   <tei:div type="chapter">
    <tei:head>
     Zima roku 1871
    </tei:head>
    <tei:p>
     Zima — bodaj by ju vlk zjedol — je podľa fyziky neprítomnosť   teploty. My by sme povedali: kde niet tepla, tam je zima. Zima po   istý stupeň sťahuje, to vidíme na vode a na našich vlastných lícach,   tie zblednú, kým jej vplyvom zúžené tenulinké krvné nádobky odvážajú   krv z površia dovnútra. Keď sa stupeň zimy zväčší, rozťahuje   predmety. Vidíme to, keď zamrzne voda, vtedy ona v podobe ľadu väčší   priestor zaujíma, zdúva sa, a takto i veľké zápole silou—mocou kála a   mrví.
    </tei:p>
    <tei:p>
     Výstrednosti zimy sa teda schodia ako ten had, čo si sám do   chvosta hryzie. Áno, zdá sa byť v protirečení sama so sebou, keď   povieme a dotvrdíme, že zima zapríčiňuje — teplotu. Keď ona,   napríklad v istých stupňoch a dostatočne na našu tvár pôsobí, tvár   nám horí, ba zamrznuté údy prechodia do úpalu (brand). Na základe   toho šúchame zamrznuté telo snehom, aby odmrzlo — celkom správne a   múdre.
    </tei:p>
    <tei:p>
     Nejdem ďalej šíriť prednášku o predmetoch, ktorú teraz i tak každý   a všade pri školách bydliaci môže zadarmo počuť. Škoda, že prednášky   toho obsahu v dobu, ktorú tu opisujeme, započaté neboli, kde by sa tá   téma o zime tak makavo a prakticky dala predviesť.
    </tei:p>
    <tei:p>
     Naše mesto, o ktorom je reč, čo by sa i o mnohých iných rovným   spôsobom dalo povedať, spadúva do pásma sveta, miernym nazvaného, kde   zima trvá za sedem mesiacov, a za ostatných päť nie je teplo. Bližšie   ho označujeme tým, že sa tu našiel prvý gogoľ so zlatým zrnom. Zlaté   zrná sa včuľ tratia, gogole sa rozmnožujú. — Ale tieto veci v   nižiadnom pomere nestoja k zime a k tejto besiedke; preto ich ako   mimochodné necháme stranou.
    </tei:p>
    <tei:p>
     Dosť na tom, tohoročná zima, ako obyčajne, i teraz nepríjemne   pôsobila na obyvateľstvo tohoto mesta, a to tým nepríjemnejšie, že   nebolo dreva. Podľa nám už známych fyzických pravidiel ľudia už v   jeseni plecami sťahovali.
    </tei:p>
    <tei:p>
     Pre veľa stromov nevideli sme les, ale v lese bolo dreva — teda   sme ho vidieť nemohli. Stromov dosť, ale stromy nechceli a nemohli   prísť samy, a tak v kachliach sa zotmelo a z komína prestalo sa   dymiť. A tak vyhrážka: „Počkaj, však ja tebe zakúrim!” stala sa   dobreprajúcim výrazom.
    </tei:p>
    <tei:p>
     Sporáky v úplnom zmysle slova sporili drevo, ale veru i našim   žalúdkom vypovedali službu. Odkázaní sme boli na „studeno”. Nebolo   počuť, že by si bol voľakto ústa popálil. — A nastala doba zubenia   škripov, a či škrípania zubov. Zima, hlad, bieda, husacia koža bez   husí, ani v obľahnutom Paríži. Výnimkou boli tí, čo si drevo sami na   chrbte z lesov donášali; tých už nosenie hrialo, a tak mali osoh   dupľovaný. Výnimku ďalej robili tí, čo boli šťastlivými účastinármi   pri kopaní ešte nevykopaných kopanín kamenného uhlia v krajoch, kde   stálo kedysi mohutné Eturum; lebo pri skladaní, to jest splácaní   účastinárskych podlžností sa im kečka rúče zohriala. Chyba pri tomto   výnosnom — lebo vynášal — podniku bola tá, že pri kopaní kamenného   uhlia nakopali veľa kameňov a uhlia nič.
    </tei:p>
    <tei:p>
     Keď sa jedno—druhé poleno zaplietlo do zásobnice, nastala ruvačka.   Ináč pokojamilovní občania stali sa tigrami a s mäkkým drevom kládli   jeden druhému tvrdé buchnáty, čo ich síce na základe silného šuchu a   buchu dokonale zohrialo, ale na zježenej koži zanechalo i   dlhotrvanlivé nezábudky.
    </tei:p>
    <tei:p>
     Studená bieda rástla, vlastne a vedecky povedané, padala až hlboko   pod — 0° R. Vzácnosť dreva bola zo dňa na deň väčšia, nikto viac   neodhodil odhorok zápalky, ale pekne—rúče ukryl do vačku. Kmotrám   neposielali viac zaprávané a torty do postele, ale dáku latku, alebo   kus krajnice (okrajky). Úctivosť k drevu mienime najlepšie tým   dokázať, keď čitateľov uistíme, že na Štedrý večer rodina stromčekom   najlepšie bola tak prekvapená, keď na ňom miesto medovníkov viseli tu   bukové, tam jedľové — polená.
    </tei:p>
    <tei:p>
     A na mestskom dome čo? Tam hrúza, akú nepodstúpil ani sám dr.Kane,   omrznutý a omrzený so svojou výpravou na severnom mori. Steny v   pisárňach ľadom pokryté sa ligocú ako kryštálový palác v Kurdistane;   kachle chladné ako — uhorka; v kalamároch ľadoviská ako Ladoga a   Onega; a pisári s bradami, fúzmi — bielou smotánkou potiahnutými —   pre ohriatie údov korčuľujú sa po dlážke, fúkajúc si do prstov.
    </tei:p>
    <tei:p>
     V radnici, prefúkanej „bórou”, sedia, ľadovým, zo žlebu visiacim   cmokom podobní zastupitelia smutnej tváre, ako Napoleon I. po návrate   z Ruska. Pri chôdzi „Patres conscripti”#POZ#223;(lat.) Úradný názov   členov starého rímskeho senátu. Tu sa mienia kremnicki radní páni,   členovia mestského zastupiteľstva#-POZ# trú si vzájomne nosy snehom —   výraz vzájomnej pomocnice: ruský to konzervatív, prezervatív a   vokatív proti nosovej zime. Fúzy a brady mali cmokami obrastené,   navlas podobné tej „grotte”#POZ#224;(nem.) Jaskyni#-POZ# na Sliači,   kde sa rozličné hračky obťahujú vápennou usadeninou.
    </tei:p>
    <tei:p>
     Každý z vyvolenej obce kladie si hrniec so žeravým uhlím medzi   nohy, aby mu myšlienky nezamrzli.
    </tei:p>
    <tei:p>
     S hlasitým, úplne podľa hudobnej škály spravovaným kašľom vstúpi   do dvorany pán mešťanosta, za ním za pätami desiatnik s turibulom, to   jest so žeravým uhlím v randlíku. Musel práve z postele vstať, lebo   mal ešte šedivé vlasy o vankúš, a či vankúš o šedivé vlasy   primrznutý.
    </tei:p>
    <tei:p>
     Pán účtovník, chlapisko, na ktorom dve veci bujne rástli — brucho   a fúzy — privítal pána mešťanostu dlhšou rečou. Para, pritom z úst   vypustená, padala mu k nohám v podobe snehu a bol by ním snáď celkom   zapadol, keby mu dlho snovanú reč neboli pretrhli výkrikmi   netrpezlivosti.
    </tei:p>
    <tei:p>
     Pán mešťanosta vítal zastupiteľstvo, napomínajúc ho k svornosti a   vytrvanlivosti, a to takou ohnivou rečou, že počas nej hneď naskutku   dvaja slabší poslucháči zamrzli. Pripomínal a napomínal ku   sporivosti, že opatrná gazdiná i na špiritusovej lampe opára bravov a   varí obarky, nad sviecou v šporherde kapustniarku zapráža, dobrí   gazdovia ale, pripaľujúc fajky, že zápalkami vyhrievajú izby.
    </tei:p>
    <tei:p>
     Následkom 16° #b#R#-b# zimy úradovanie stalo sa nemožným a mnohým   stránkam pri súde kože boli stiahnuté na — kľučke. Ustanovilo sa:   úradné miestnosti kúriť aspoň raz do týždňa, pretože však dreva niet,   majú sa kúriť „nevybavenými aktami”, ktorých je vraj, chvalabohu,   veľká kopa. Ak to nevystačí, budú sa páliť mestské ploty a popol   vysýpať na klzké chodníky. Ďalej má sa bubnom oznámiť, že každá na   mestský dom prichodiaca stránka povinná je jedno poleno pod pazuchou   doniesť so sebou.
    </tei:p>
    <tei:p>
     Uslyšiac toto uzavretie, valne zhromaždené obecenstvo na námestí   jasalo a plakalo slzy radosti, veľké ako krumple, ktoré však prv, ako   by najavo boli vyšli — zamrzli, a len ligotavý odblesk radosti   vystúpil im pod nosom na svetlo.
    </tei:p>
    <tei:p>
     Čo sme v úvode povedali, na to opäť prichodíme. Napadol sneh a   bolo teplo, lebo pomocou sanice prirukovalo drevo, zásobárne sa   plnili, takže už samotný pohľad na tie hŕby dreva ohrieval. Komíny   valili kotúče, kachle dýchali teplo a na sporákoch škvrčali vo troje   okrútené voňavé klobásy.
    </tei:p>
    <tei:p>
     A na mestskom dome? Teplota ani na brazílskych hájoch, kde sa   kolibríky na bodliakoch hojdajú a ananásy na smetiskách rastú.
    </tei:p>
   </tei:div>
   <tei:div type="chapter">
    <tei:head>
     Rechtor vo volebných rozpakoch
    </tei:head>
    <tei:p>
     Nie, nebudem nijakovsky voliť. Ba radšej budem zubami zhrdzavené   klince ťahať (odpľuje a preloží nohy nakríž). Keby som mal taký   reber, ako mávajú pastorovia vo viniciach, ale vysoký, vyškriabal by   som sa naň a hľadel by z tej výšky ako vták knofta na tú našu milú   vlasť v čas vyslaneckých volieb. Mi hercle#POZ#225;(lat.) Na moj veru   (dosl. na Herkula)#-POZ#, to by bol za obraz!
    </tei:p>
    <tei:p>
     Celá naša vlasť ležala by pod konštitucionálnou potopou, zaplavená   vínom, pivom a pálenčiskom. V potope zanorených videl by som voličov   až po hrtan, s malými ostrovmi statočných a triezvych. Brr! — toľko   je isté, že pod a pred voľbami sa toľko popije, že by to raichavský i   počúvalský tajch nestrpel a šesťkamenný mlyn pri Dolnej bráne v   Banskej Bystrici by za týždeň mohol na tej tekutej zákonodarnej   podstate hrkotať.
    </tei:p>
    <tei:p>
     No, a to je podstať nášho zákonodarstva, servus… Nie div, že sa   klátia i zákony.
    </tei:p>
    <tei:p>
     Najprv ťa pripravia o rozum, a potom choď voliť, veru pekne. Ale   ak chceš voliť podľa svojej vôle, presvedčenia a rozumu, nuž si   rebelant, prenasledujú ťa alebo posadia do chládku a aby ti cúg   nezaškodil, zatvoria opatrne dvere za tebou. Myslím, keď to tak   všetko napreduje a dozrieva, že budúcne voličom animalibus   rugientibus#POZ#226;(lat.) Revúcim zvieratám#-POZ# namiešajú do   pálenky hašiš a ópium, alebo ľuľok a muchotrávku nažmýkajú. Fuj, ako   ma striaslo, akoby bol močku prehltol.
    </tei:p>
    <tei:p>
     Nemci si spievali a vyspievali „Die Wacht am Reine”#POZ#227;(nem.)   Stráž na Rýne. Názov nemeckej nacionalistickej piesne#-POZ#, teraz   začnú Maďari pískať „Die Wacht an der Donau”#POZ#228;(nem.) Stráž na   Dunaji#-POZ# oproti východným barbarským národom, dicit cacabus   ollae#POZ#229;(lat.) Hovorí hrncu s výkalmi#-POZ#. Noženo, claudite   portas ne urbs exeat#POZ#230;(lat.) Zavrite brány, aby mesto nebolo   zničené#-POZ#. Ak tí barbari prídu si po kultúrne muštry k nám tak   napríklad v čas volieb, kde je in vino veritas#POZ#231;(lat.) Vo víne   je pravda. (Víno rozväzuje jazyky.)#-POZ#, a uvidia tie nesčíselné,   neprestajné a pyramidálne habémusy#POZ#232;(z lat.) Obrovské   ožranstvá#-POZ#, ten volebný rev, tie roztlčené hlavy, vybité okná,   zlorečenia a všetky tieto a mnohé iné kultúrne príznaky, a tak ad   oculos#POZ#233;(lat.) Navidomoči#-POZ# predstavené mať budú a tento   obraz obrovského konštitucionálneho pokroku fotografovaný tým svojím   barbarom domov donesú — tí si cele prirodzene a nasledovne brady   šklbať budú, že to u nich tak byť nemôže. No kdežeby nie, je to   príklad celkom nasledovaniahodný. — Ach ta, dajte mi pokoj s takou   špatnou komédiou, ja nevolím, punktum dixi#POZ#234;(lat.) Dosť,   povedal som#-POZ#, und wers nit glaubt den wichs   i#POZ#235;(nem.) A kto tomu neverí, toho vymastím#-POZ#.
    </tei:p>
    <tei:p>
     Takto hundral rechtor Motýľ, ktorý súc veľkým priateľom krásnej   prírody, menúval svoju polovicu — podľa váhy telesnej tri štvrtinku —   nie Linkou, ale entomologickým#POZ#236;(gréc.) Chrobáčkárskym.   (Entomológia je náuka o chrobákoch.)#-POZ# názvom „Lienka”.
    </tei:p>
    <tei:p>
     Kým ten dlhý monológ viedol, kúril, kúril bez kúru, oheň mu dávno   vyhasol, len mu vo fajke vŕzgalo. A keď nadarmo jeden balík zápaliek   vybabral — vyskočil a pobral sa preč.
    </tei:p>
    <tei:p>
     Vylepil si široký, machom obrastený slamený klobúk na šedivú   ostrihanú hlavu, prehodil bylinársku pušku cez plece, pochytil   čerienčok na lapanie motýľov do ruky, strčil škatuľku na chrobáky pod   jednu, dáždnik pod druhú pazuchu, odporúčal sa svojej Lienke a   vystúpil pred vráta.
    </tei:p>
    <tei:p>
     Náš rechtor Motýľ bol výslovný priateľ prírody, a pravdy.   Neprávosť nenávidel, či by sa ona deákovskou a či tančičovskou   nazývala. Súc priateľom prírody, miloval vrúcne i svoj národ.   Sompernádom#POZ#237;(zrejme z nem. das Schumperlied) Vulgárna ľudová   pieseň#-POZ#, ako on pomenúval politické hlúposti — na ktorých lipnú   ľudia s takou húževnatosťou — sa vyhýbal.
    </tei:p>
    <tei:p>
     Nuž ale to tak často býva, že to, čo hľadáme, pred nami uteká, a   čomu sa vyhýbame, to sa nám práve nastrkuje. Uvidíme, či je nie   tak.
    </tei:p>
    <tei:p>
     Naložený rozličným tým riadom vystúpil pred vráta a práve zočil,   ako náprotivný sused, debnár Páranec, svojmu politickému sokovi   pekárovi Droždiakovi zrebnatým kalerábom okno vyrazil. Pred ním samým   čuchrili si frizúry dve osoby, ktoré sme zvykli nazývať i bielym   pokolením, a to pravičiačka pravou, ľavičiačka ale ľavou rukou,   pozdvihnúc svoj slávičí hlas až do nebies. Tam dolu na rohu pri hudbe   a hulákaní objímalo drahú zem pred obecnou krčmou dakoľko   konštitucionalizmom preniknutých a premoknutých voličov v sprievode   Dávida a Leokádie. Slovom, celá príroda, celé povetrie dýchalo   voľbami.
    </tei:p>
    <tei:p>
     Motýľ mal dosť a obrátil svoj let inam. Preletel záhradou do poľa   a stade bežal poľnou cestou proti lesu ako mladý kopov, keď ho   katáčom vyrežú. Tu v závoze čert, ani nie dobré, dotrepe Mimulusa,   vyslúženého pisára, hrozného to loptoša, ale zato znamenitého   korteša; piť znal ako dúha, bezočivý bol ako konská mucha, jeho otec   sa pôvodne volal Mamlas, syn sa spravil Mimulusom, bol vám to   kvietok, s nosom ako cactus speciosus.
    </tei:p>
    <tei:p>
     No tento fogmeg#POZ#238;(z maď.) Lapaj#-POZ# chytí Motýľa za ruku   a nadŕľa sťa mlynské vrece; a len bozkávať. Chudák Motýľ nie súc   priateľom tejto sorty priateľských dôkazov, bráni si tvár   čerienčokom, zahaľujúc ju ním, ako robia včelári, aby im roj na nos   nesadol. Namáha sa Mimulus všetkou kortešskou výrečnosťou, kvetnatými   slovami chudáka Motýľa na pravú stranu nakloniť. On sa vzpiera, krúti   hlavou. Ale trpký kalich ešte nebol naplnený. Pripáli z druhej strany   Paštrnák, sused Motýľov, horlivý ľavičiak, chytí Motýľa za druhú, to   jest ľavú ruku, a ťahá na svoju stranu.
    </tei:p>
    <tei:p>
     Rechtorova situácia horšila sa každým okamihom tým väčšmi, čím   viac sokovia do ohňa prichodili. Motýľ už bol vytiahnutý ako struna.   Ten ho myká, ten ho myká, každý k sebe. Boli by neboráka ako teľacinu   rozpolili a jeho Lienku vdovicou urobili, ale na jeho šťastie   popustili rukávy, on v zúfalstve trhne, a rukávy ostanú atentátom v   rukách, vylúštené od samého pleca. Pravý pravej, ľavý opozičnej   stránke. Kým sa prevalení korteši z prachu pozbierali, letel náš   Motýľ bez rukávov ako žaludný horník, čiže filko, do lesa.
    </tei:p>
    <tei:p>
     Tam si v milej, tichej, velebnej prírode vydýchol a dal sa do   zbierania bylín, bodliakov, volovho chvosta a všakového hmyzu. Na ten   prežitý strach sa mu dobre vodilo, škatuľa bola dosť skoro plná a   radostne sa usmievala táto dobrá chlapina svojmu nálezu. Pri návrate   nazbieral pekných červených truskavcov, strčiac kytku za klobúk, ba   ešte i jeden pekný motýľ s červenými krídlami musel ihlou pripätý   miesto kokardy hore na klobúk.
    </tei:p>
    <tei:p>
     Takto vystrojený poberal sa Motýľ bez rukávov na úklon slnca   domov.
    </tei:p>
    <tei:p>
     Nič mu nehatilo návrat. Práve chcel naraziť chodníček z cesty poza   humná, vtom tu hrnie sa cestou hulákajúca banda výskajúcich voličov   so zástavou, hudbou, fokošmi a tým podobnými paragrafmi, akoby zo   zeme boli vyrástli. Možno ich zamyslený prírodoskúmateľ skorej   nezbadal, teraz keď ho už mali na vidine, chcel chytro prepchnúť.   Zavše napred, zavše nazad, nerozhodnutý, kam sa podieť, ubudlo času a   vzbudil väčšiu pozornosť rozjarených buntošov.
    </tei:p>
    <tei:p>
     A už bol v brinde. Šereg#POZ#239;(maď.) Tlupa#-POZ# ho obľahol ako   vrabce šíp. Pod slamenákom sa mu perlilo. Ešte raz chcel zutekať,   vyložil nohu do výšky ako vytiahnuté mýtne brvno, ale už bol   ohradený. V očiach sa mu menilo, pre krik a hrúzu nevidel nič, bol už   v asfyxii#POZ#240;(gréc.) Bezvedomí#-POZ#, len hlas nešťastného   Mimulusa ho prebral. A vskutku tento červený tiger — ak ho nieto v   prírode, tento bol taký — teda tiger červený stál pred ním, držiac v   ruke na žŕdke vydrapený Motýľov rukáv ako dáky herold.
    </tei:p>
    <tei:p>
     „Eh!” zavolá ukrutník, „chcel si piznúť? Plané svedomie ťa hnalo   ako Kaina, čo vari svojho kmotra do vody strčil. He! Teraz sa   priznaj, von s farbou, či si za Voloviča, či za Bujanoviča?”
    </tei:p>
    <tei:p>
     „Pusťte ma, pusťte ma, nebláznite sa! Ja nehlasujem za   nikoho.”
    </tei:p>
    <tei:p>
     „Že nie, a prečo nie?”
    </tei:p>
    <tei:p>
     „Preto, preto — no lebo som zachrípnutý.”
    </tei:p>
    <tei:p>
     „Oj, počkajte, pán rechtor, my vám vyramujeme gágor, budete i   kričať, nielen hlasovať,” ohlási sa jeden zamazaný uhliar so širokou   ovisnutou gambou.
    </tei:p>
    <tei:p>
     „Teda nehlasujete?” pokračuje ďalej o valašku opretý Mimulus, „nuž   a to červené pero, tá červená kokarda na tom slamenom dášku, či je to   špik?” a fuk, už mal Motýľ jednu svojím vlastným rukávom na väzoch   vylepenú.
    </tei:p>
    <tei:p>
     Ako vyhodený krpec s heslom „mor ho!“, tak i toto bol signál   nápadu a chudákovi rechtorovi bubnovali po chrbte ako cepami po   holohumnici.
    </tei:p>
    <tei:p>
     Perún sám i so Svätovítom zná, ako dlho by tento vlastenecký nápad   bol trval, ale vtom — kde sa vzal, tu sa vzal — vstúpil medzi svoje   stádo pán Stiller, záslužný slúžny, ktorý ako kedysi Dávid zo   sviniara kráľom alebo Dávidom — stal sa slúžnym. Zástup kus   utíchol.
    </tei:p>
    <tei:p>
     Ohnivým zrakom pozrie muž a obhajca práva na oprášeného Motýľa.   Potom zahrmí naň: „Kto si ty?”
    </tei:p>
    <tei:p>
     Motýľ na to: „Sire, priusquam complexum accipiam sciam, ad hostem   ne num ad judlium venerim.”#POZ#241;(Sire = angl. pane; lat.) Pane!   Prv ako prijmem objatie, nech viem, či prichádzam k nepriateľovi,   alebo k riadnemu sudcovi#-POZ#
    </tei:p>
    <tei:p>
     „Nefrfoc mi po nemecky, kto si a čo si?” Drží ceruzku v hrsti a   píše do knižtičky.
    </tei:p>
    <tei:p>
     „Bos, fortis et hostis.”#POZ#242;(lat.) Vôl, mocný a   nepriateľský#-POZ#
    </tei:p>
    <tei:p>
     „Darmo sa modlíte, pán rechtor, veru vám ani modlenie nepomôže,”   zavolá hrbatý hrebenár.
    </tei:p>
    <tei:p>
     „Vy ste rebelant a zradca krajiny,” hrmí zase pán zaslúžený   slúžny.
    </tei:p>
    <tei:p>
     „Rebelant,” volá celý zástup, tešiac sa už budúcej vešačke.
    </tei:p>
    <tei:p>
     „Čo to máš, rebelant, v tej puške, aké proklamácie?”
    </tei:p>
    <tei:p>
     „Teľací pysk, dríšteľ, volov chvost a bodliak, pán slúžny.”
    </tei:p>
    <tei:p>
     Slúžny na tieto slová päť ráz obledol a štyri razy sa začervenal.   Nevýslovná zlosť mu hrdlom behala.
    </tei:p>
    <tei:p>
     „Pandúri, driapte mu opozičné rebelantské kokardy dolu a marš s   ním do temnice! Naučím ťa móres. Ešte mne, vrchnosti, orgánu   bezpečnosti, opováži sa pred toľkým národom, tu pod holým nebom do   očú bryzgnúť, že je teľací pysk, volov chvost a podliak pán slúžny!   Počkaj, však ty to odsedíš.”
    </tei:p>
    <tei:p>
     Pandúri mu strhali jahody a červeného motýľa, krvavé to corpora   delicti, a navzdor všetkému bráneniu sa, protestovaniu, strčili ho do   akejsi kacery. Zberba s jasotom ho vyprevádzala až pred dvere   väzenia.
    </tei:p>
    <tei:p>
     Lienka sa mala pominúť, smolila sa, ani sa už nesvietila. Motýľ   stratil farbu, krídla mu už i tak boli korteši vyšklbali. Na jeho   šťastie sa voľba o tri dni skončila vyvolením pravičiaka. Otvorili sa   vráta a on zaletel k svojej svätojánskej Lienke.
    </tei:p>
   </tei:div>
   <tei:div type="chapter">
    <tei:head>
     Svet
    </tei:head>
    <tei:p>
     Že sa svet krúti okolo slnca, to už múdrejší odo mňa ľudia vedeli,   sotva ale vedeli, prečo sa on krúti. — No krúti sa on preto, lebo   inšej roboty nemá. Ba čo by i robil, keby sa nekrútil? — Ale čo robí,   pýtate sa, slnce, ktoré od tých čias, ako sa mu Jozue zahrozil,   prestrašené, ako prikuté na mieste stojí, a ako Galileo Galilei nohou   dupol, viac sa ani nehne. Čo robí? Nuž svieti, a preto stojí, aby   mohlo svietiť, lebo keby sa motalo, kyvotalo, svietiť by nemohlo, a   potom by sa ani mesiačik nemohol po nociach túlať a zaľúbených ako   vizikátor do slobodného vyťahovať. Hľa, ako to ide, všetko ruka v   ruke, každé sebe vykázanú povinnosť plní.
    </tei:p>
    <tei:p>
     Tak i slnce svojej povinnosti zadosť činí, trebárs sa jeho   dobrodenia vše účastnými nestávame. Hja, je to tak, ako keď sa medzi   snáď od prírody dobrotivé srdce panovníkovo a medzi biedny ľud   vtierajú dvorskí podlízači a sféru nad našimi hlavami zamútia — tak   sa i teraz medzi našu zemeguľu a majestátne slnko vkradli závistlivé   hmly a zatieňujú nám obživujúce, obveseľujúce slnečné svetlo. Ach,   však je hustá tá hmla, že by v čas núdze i kolesá ňou mastiť   mohol.
    </tei:p>
    <tei:p>
     Žijeme časy, aké nepamätáme. Málo svetla, žiadna zima a veľa   dažďa. Tam, kade takto rok sánky hvízdali, zelená sa tráva a byliny   kvitnú: Viola canina, Rosa canina (psie časy, psie kvety), Galeopsis   tetrahit, a tomu podobný hyd, Bellis perennis, Seleranthus annuus,   Lamium maculatum, Calthapalustris Domine perillustris#POZ#243;(lat.)   Pán veľkomožný#-POZ#. A to dvadsiateho decembra…!
    </tei:p>
    <tei:p>
     Teplo je, a leje sa, leje, akoby tá obloha mokrou randou bola, a   svet namočený a napuchnutý je ako do kávy vpadnutá žemľa. Nieto tej   dierky na kôrke našej zeme, z ktorej by voda necvrkala. Tak sa zdá,   že sa náš svet veselšie okolo slnca točí; keď sa tuhšie točí, sa i   väčšmi spotí, keď sa potí, viacej pije a viacej sa parí, a z tej pary   povstávajú tie jednostajné husté hmly.
    </tei:p>
    <tei:p>
     Noc je únavne dlhá. O dvanástej na poludnie svitá, o jednej   popoludní však mrká. Keby sa vám chcelo, zaspievali by sme si: Bús az   idö, bús vagyok én magam is.#POZ#244;(maď.) Smutný je čas, smutný som   aj ja#-POZ# — No nedivíme sa, že Angličania následkom dlhotrvajúcich   hmiel choriac na „spleen”#POZ#245;(angl.) Ťažkomyseľnosť#-POZ#, z   dlhej chvíle sa vešajú. Svetlo dáva vzrast, dáva život, k tomu   viazaná je i teplota. Kde niet svetla, prestáva ústrojný život. V   lete 1870 zjavivšie sa hmly odvodzovali skúmatelia od smudiacich   kdesi sopiek. Roku 1871 panujúce dažde pripisovali učení hvezdári   voľajakým pehutinám, čo po slnečnej tvári preletovali. Keby pani   Rixka v slnci bývala, nebolo by bývalo ani pehutín ani dažďa.   Tohoročná mimoriadna teplota berie však vraj pôvod stade, že v slnci   desaťtisíc míľ veľké magnéziové pole horí. No teraz to už vieme.
    </tei:p>
    <tei:p>
     Smejete sa? No smejte sa len. Či vám je nie známe, že už máme tak   dokonalé stroje, že slncu až do žalúdka nahliadneme? A spectralis   analysis je čo? Či nás tá neučí, z akých prvkov je slnce zložené?   Analysis spectralis nás jasne a makavo učí, že od medi hore   šľachetnejších kovov niet. Podľa našich kupeckých sociálnych pochopov   je to ozaj smiešne. Teda ani meď, ani striebro, zlato, platina, nič,   nič, len veksle bez podstaty. Hm! Musí to tam celkom tak vyzerať ako   — ako u nášho financministra, a tak môžeme povedať, že máme v Uhrách   nebo na zemi. Z tohoto ohľadu by sme sa teda i bez slnca mohli   zaobísť.
    </tei:p>
    <tei:p>
     Už čo sa týka slnečného svetla, hvezdári povedajú, že pochodí z   ohňa, čo v slnci zúri, a preto myslíme, že tam hasičských spolkov   nieto. A to je šťastie, lebo keby tých tam bolo, nebolo by ohňa, keby   nebolo ohňa, nebolo by svetla, a keby nebolo svetla, bola by večná   tma, a večná tma je — fuj tajfel.
    </tei:p>
    <tei:p>
     No a predsa čo nám sľubujú a predpovedajú tí páni hvezdári, len   počúvajte! Slnce vraj dnes—zajtra — v reči astronómov je dnes—zajtra   pár miliónov rokov — vyhorí, vysoptí sa, a vyhasne ako nafúkaná masa   alebo vyfajčená fajka a nastane hustá impertinentná tma. Náš svet a   mesiac a všetky slnečné planéty budú bez svetla a teploty, ovesia nos   a budú mrznúť, všetky výpary a vody obrátia sa na sneh a ľad, v tej   podobe ako teraz na póloch a pokryjú zimným rúchom celú kôru zeme.   Prestane každý ústrojný život, nastane hrozná, zimná, bezživotná a   úplne tmavá pustota, akú pero opísať nevládze, ale akú si tvorivá   fantázia predstaviť môže. Vskutku, ak sa vmyslíš do toho položenia,   koža sa ti hrúzou ježí a predstaviac si živo túto strašnú elementárnu   katastrofu, dušu ti malomyseľnosť prikvačí. Nuž ale my to cítiť   nebudeme, nájde naše kosti udaná už katastrofa v tom položení, ako   napríklad našla kosti treťohorného útvaru dynoteriov, mamutov atď.,   nota bene, ak nebude do tých čias súdny deň.
    </tei:p>
    <tei:p>
     Náš, až na reumu prechladnutý svet, mesiac a planéty, pozbavené   svetla, budú ťapkať potme, potratia cesty, koncepty a rovnováhu,   búšia jeden do druhého a v tej trme—vrme do slnca, na škvarku   vypáleného. Tresk, plesk, myknú takou prudkosťou doň, že mu mozgy   strasie a v očiach sa mu zaiskrí. Z toho sa slnce zažne a bude   nasledovať predošlá rovnováha vo svetle, teplote, a nasledovne i v   behu — s malými povrchnými štrbinami a premenami.
    </tei:p>
    <tei:p>
     Ak sa komu z matičných členov podarí tú ľadovú dobu dožiť, a čo je   hlavné, prežiť, nechže nezabudne o tom v Letopise správu podať. Bude   to opis nadmieru zaujímavý.
    </tei:p>
    <tei:p>
     My ale, ktorí sa tej katastrofy nedočkáme, obráťme našu pozornosť   k národnostnej otázke a k makovým opekancom.#POZ#246;Trochu sa síce   opozdila táto besednica, ale opekance s makom by vari ešte i teraz   nikto neohrdil#-POZ#
    </tei:p>
   </tei:div>
   <tei:div type="chapter">
    <tei:head>
     Pokrok umelectva, zázrak vedy
    </tei:head>
    <tei:p>
     Veda, ako výsledok slobodného vyučovania a učenia sa, pokračuje   obrovsky, ako to dokázal profesor barón dr.Rokitanský, slaviansky   výtečník, pri svojej inštalácii za rektora magnifikusa viedenskej   univerzity, svojou rečou o „Lehr—und Lernfreiheite”#POZ#247;(nem.) O   slobode vyučovania a učenia#-POZ#, kde sa teda každý — čo, kde, ako a   v akej reči učiť chce a vyučovať môže; kde sa pre jazyk prekážky   nekladú, a pretože veda je kozmopolitická, školy a vzdelávacie ústavy   sa nezatvárajú; tam, ale jedine tam môže veda a umenie napredovať, a   napredujú.
    </tei:p>
    <tei:p>
     Kamkoľvek obrátime zraky, všetky nové vynálezy, ako toľké zázraky   sveta, sú plody skúmavej vedy a zovrubná známosť síl prírody.
    </tei:p>
    <tei:p>
     Ďalekopisy, tesnopisy, železnice, balóny, parolode atď. Tam veda   zostupuje do hlbín zeme a škrabe v črevách matky zeme. Inde zase   škrabe veda v bahne nesmiernych hlbín mora, skúma drobulinké, pod   ohromným stĺpom vodného tlaku žijúce foraminifery a praprvky všetkého   organizmu, tajuplné protoplazmy. Pod oceánom ťahá lano, ktorým si   Európa s Amerikou privoláva. Veda vytŕča pazúry do slnca, poťahujúc   toto zázračné teleso pod chemickú skúšku akosti, keď i nie ešte   retortou, aspoň spektrálnou lučbou. Ohromnou, ozaj telegrafickou   rýchlosťou beží človečenstvo do budúcnosti, nesúc pred sebou blížiaci   sa lúč vedy! A kde toho hranice? Kam to človek privedie v rukách   nekonečného veku? Áno, ta to privedie zver ten, ktorého človekom   menujeme, že sa po tisíc rokoch tak bude hanbiť za svoj pôvod,   svojich terajších pradedov, ako sa teraz hanbia za pôvod z opice, a   práve zväčša tí, čo svojou bytnosťou pôvod ten najviac dokazujú. —   Áno, tak sa to stane, ak medzitým súdny deň nepríde. Slnce totiž,   ktoré už teraz má pehy, vyhasne, nastane zima, nastane tma a svet   pôjde spať.
    </tei:p>
    <tei:p>
     Ale kde som zašiel? Rušeň mi z koľaje vyskočil, a teraz musím   hľadieť upraviť ho v dráhu.
    </tei:p>
    <tei:p>
     Menej známe, ale pre človeka nie menej dôležité sú výdobytky na   poli lekárskom, menovite chirurgie (ránhojičstva). Sám Prometeus, čo   bábkam z hliny hotoveným nafúkal životného ohňa, i ten by teraz nad   ránhojičskými fígľami zalomil rukami a pri rigoróze   zbuktatovaný#POZ#248;(z maď.) Ktorého nechali prepadnúť#-POZ# s   posmechom, so sapúnom musel by ísť do Skýtie nazad.
    </tei:p>
    <tei:p>
     Vypĺznuté vlasy vynahradí ti parochňa. Ak ťa pokúša škamravé oko,   dáš si ho vyklať a zameniť skleným, živému tak podobným, že mu ani   žmurkanie a fľochanie nebude chýbať. Ak ti uťal dáky Malchos v   čestnej šarvátke ucho, prilepia ti miesto neho papierové, a to tak   dokonale, i dva razy tak veľké, ako bolo pôvodné, že si s ním i muchy   môžeš odháňať. Keď tvoje domáce rebro ustavičným sekaním zubov i   ostatné cárachy z nich vykašlalo, podľa toho starého:
    </tei:p>
    <tei:p>
     Exspuit una duos tussis et una duos
    </tei:p>
    <tei:p>
     Nil adest quod agat tertia tussis habet#POZ#249;(lat.) Jedným   zakašlaním vyhodil dva (roz. zuby), druhým tiež dva a na tretie   zakašlanie mu nič nezostalo#-POZ# —
    </tei:p>
    <tei:p>
     a tu ho máš, obratom ruky premenia ti pekelnú bránu tvojej súprahy   v ružový háj, a kde predtým trčali hrdzavé palisády, blýskať sa budú   skvelé perly v jej rapotajúcom holenderi. Konečne — keď pri dákej   volebnej afére, kde i tak mnohý o hlavu, ty o nos si prišiel — nemaj   za bánosť, dajtimibože, nepripúšťaj si ten kus nosa k srdcu, všetko   sa to napraví a vyrovná. Toto nosové čižmárstvo — zvláštne remeslo —   volajú Gréci, ale menovite lekári, rinoplastikou#POZ#250;(gréc.)   Nosovou plastikou#-POZ#. — Drevené nohy, ruky, predávajú hotovitelia   chirurgických inštrumentov po celých skladoch na siahy, ako drevo. I   špik je už dostať. Masti stoja napohotove proti všetkým možným   slabostiam — či by sa bez tých dalo myslieť, žeby sultánov prestol   bol ešte obsadený?
    </tei:p>
    <tei:p>
     Triaška zachveje mi telom, keď na všetky tieto divy pomyslím. No   na viedenskej výstave vidieť bolo človeka vo všetkých kúskoch   rozloženého, ktorými sa — nech len čo ako päsť súceho mäsa má na sebe   — môže človek vynahrádzať. Dajedni ľudia desiatu čiastku neberú na   sebe do hrobu z toho, čím ich rodičia na svet vyštafírovali. Skelety   budú v budúcnosti veľmi nedokonalé, pretože žiadna škoda pre anatómov   a antropológov, keď mŕtvoly páliť budú.
    </tei:p>
    <tei:p>
     Malú, ale — úfajme — živú vzorku takejto ľudskej kompozície podáme   v nasledujúcom fakte. Kňaz požehná fúziu delikátneho, k vyššej triede   patriaceho zaľúbeného páru. On černovlasý, zdvorilý, elegantného   držania švihák, ona perloústa, vnadná beluša. Po odchode hostí   utiahli sa fuzionalisti do svojho Einkammersystému; a tu začne sa   rozklad, aký vídavame len u hodinára, rozoberajúceho staré   cibule.
    </tei:p>
    <tei:p>
     Bezškvrnné dve postavy, Apollo a Venuša, pripravujú sa k   odpočinku.
    </tei:p>
    <tei:p>
     Mladý zať chytí sa za hlavu, a fuk — kotúľa sa na stolíku strojená   parochňa, a on stojí s lesklým temenom ako vrch Baranovo nad Špaňou   Dolinou. A ihneď pritúli sa k parochni velikánsky šiňon, a hlava   Venuše zjaví sa v podobe moľami zožraného, vyplznutého grzna. — Karol   pichne pravým palcom do ľavého oka a vylúšti ho sťaby zemiak z   obielky, vyložiac ho k hodinkám na tanier, kým zas Eusébia rozdrapiac   ružové ústočká, vytiahne z nich dupľované hrable tridsať i dvoch sťa   krištáľ bielych zubov a otvorené v podobe klepca pristrojí si ich na   stoličku. Karol vyzúvajúc čižmy, odopne ľavú nohu od samého kĺbu a   oprie ju o nočnú skrinku. Nad pohľadom jednonohého snúbenca zalomí   Eusébia rukami — a ako sa očakávať dalo, zamdlie. Karol zase nad tým   zdesený, skacká ako Donato o jednej nohe k svojej holubici, chytí ju   za ruku — no pulzu nič a nič! Ruka studená ako ľad. V zúfalstve chce   si vlasy trhať, to nejde, bo parochňa na stole. Trhá, myká domnelú   mŕtvolu za ruku, vtom mu — počúvajte — ruka ostane v ruke, a Eusébia   usmievajúc sa, vycerila by zuby, keby jej na stoličke neležali. Mladý   zať ale položí strojenú ruku k zubom, a tak sa odohral výjav, ako   kedysi medzi egyptskou kňažnou Bertreri, keď jej prebitý Pthamaj,   miesto svojej ruky, ruku umrlca brata šanžíroval do pačičky.
    </tei:p>
    <tei:p>
     Z toho vidno, s akým málom človek spokojný byť môže, a z toho mála   by sa ešte dačo dalo objednať.
    </tei:p>
    <tei:p>
     Pár rebier, kus pľúc a srdce, to pre zaľúbencov dosť. Žalúdok sa   nežiada, a pečeň — fabrika žlče — tá práve a úplne môže vystať. Hlavu   i tak obyčajne potratia. Dá sa to teda veľa zhospodáriť.
    </tei:p>
    <tei:p>
     V spojení s týmto chcem vyrozprávať čudný príbeh chirurgickej   operácie.
    </tei:p>
    <tei:p>
     V istej podtatranskej, silnými chlapmi a neohrozenými priateľmi   tvarohových pirohov obývanej obci v čas hodov poharušili sa trochu   kmotor Mamľas s kmotrom Omáčkom. — Mamľas kmotrovi vyklal oko, Omáčka   kmotrovi odhryzol nos. Oba potom pospiechali k doktorovi Lesebuchovi.   Múdry dr. Lesebuch, stojac vždy na výške bežnej vedy, sľúbil pomoc a   pomohol im, hoci to nešlo tak chytro, ako to tu čítate.
    </tei:p>
    <tei:p>
     Dolu visiace oko odstránil a zamenil krásnym, umele zo skla   strojeným. Malá chyba podbehla v tom, že pôvodné oko tmavočierne,   strojené oko svetlomodré. A tak sa stal na výstrahu kešavým. Operácia   darila sa výborne. Akonáhle huplo mu do očnej jamky, vykríkol   radostne: „Vidím, na moj dušu vidím!” A skutočne videl, keď svoje   prirodzené oko — nezažmúril.
    </tei:p>
    <tei:p>
     Nové oko tlačí ako nová čižma, preto treba naň privykať; privyká   sa ale tak, že sa spočiatku len za kratší, potom   krescendo#POZ#251;(lat.) S rastúcou silou (čiže postupne)#-POZ# za   dlhší čas v hlave ponecháva. Zavše sa vyberá, zavše vkladá, čo je pre   dlhú chvíľu chorého veľmi zaujímavou zábavou.
    </tei:p>
    <tei:p>
     Konečne vyliečeného kmotra Omáčku dr. Lesebuch prepustil domov,   ale s tým napomenutím, aby oko, akonáhle ho bude omínať, aby sa vyhol   otlakom, na čas na rekreáciu odložil na stranu.
    </tei:p>
    <tei:p>
     S návratom kmotra Omáčku nastala v rodine veľká radosť. Pri tejto   príležitosti vydržiavať sa mal v druhý deň veľký olovrant.
    </tei:p>
    <tei:p>
     Hostí dostavilo sa mnoho.
    </tei:p>
    <tei:p>
     Omáčka vytiahol — ako obyčajne — večer oko, odložiac ho na   odpočinok. Ráno sa pristrája, uhládza a šuchorí. Oko, aby mu ľahšie   do jamky vliezlo a tam ho neomínalo, natrel mladým maslom,   prichystaným na stolci.
    </tei:p>
    <tei:p>
     Vidúr, ako kopov, bol veľmi pažravý pes. Nevolaný, nepozvaný   prituľká sa k stoličke, vykrúti kus hlavou, vypleští ružový jazyk a —   huj! — Zazrie ho Omáčka, ale pozde, len čo mu oko na zuboch hrklo, už   pán Omáčka nohy dvíha. Ale Vidúr tušiac, že spáchal ťažký   oftalmologický hriech — oculus domini custodit equos et   canes#POZ#252;(lat.) Pánovo oko dozerá na kone a psov#-POZ# —   nedočkal, kým ho pán podošvou pošuchá, ale otvorenými dvermi a   vrátami zaberal do šíreho sveta. — Darmo volal za ním pán Omáčka: Ego   sum, dominum cognoscite vestrum#POZ#253;(lat.) To som ja, poznajte   svojho pána#-POZ# — nič nepomohlo; s pánovým okom v žalúdku pošol   durák!
    </tei:p>
    <tei:p>
     Prenasledovali Vidúra, vysielali za ním zatýkačov, ale Vidúr ďalej   skáče, a čím ho viac prenasledovali, tým veselšie trtúlil tatam, kam   ho viedli jeho tri oči.
    </tei:p>
    <tei:p>
     No, čo ale zatiaľ robiť? Očná jama musela sa dačím vyplniť.   Pomohol mu vtip. Pohol rozumom a strčil si príhodnú červenú reďkev   miesto oka.
    </tei:p>
    <tei:p>
     A tak predsedal kmotor Omáčka hostinnému stolu. Psa večer lapili,   keď sa vylačnený prikradol k hostine. Chudáka zavrzli medzi dvere a   tlačili, kým oko neuzrelo sveta, skade zahorúca vrátilo sa naspäť na   svoje pôvodné miesto, do očnej jamky.
    </tei:p>
    <tei:p>
     Dopočujúc to kmotor Mamľas, veľmi sa posmieval, áno bolo sa čo   obávať, že sa urazený Omáčka bude pomstiť, a to tak, že mu tiež dačo   na oči vyhodí. Medzitým sa zase Mamľas vyhrážal, že dobre, že on   kmotrovi Omáčkovi nos so všetkým činom odhryzne. V takomto smutnom   položení nachodila sa táto ctená a duchovná rodina.
    </tei:p>
    <tei:p>
     Treba nám ale tiež vedieť, čo sa dialo i s kmotrom Mamľasom.   Odhryznutý nos vyšmaril dr. Lesebuch von oknom, lebo nos nie je vraj   vŕba, ani švábka, žeby tak — mne nič, tebe nič — korene pustil. Ten   sa musí vraj vyrezať, lebo z čela lebo z horného ramena. „Pane,   nedbám, skadekoľvek; najmilšie by mi, pravda, bolo, keby mi druhý   dakto kus toho mäsa prepustil; nuž ale režte kde chcete,” — odvetil   pacient.
    </tei:p>
    <tei:p>
     Svetaskúsený Štefan Pinka písal voľakedy z   Dänemarku#POZ#254;(nem.) Z Dánska#-POZ#, že tam vraj jednému   vojakovi, čo mu odstrelili vrchné pery, prilepili o ústa   falatok#POZ#255;(z maď.) Kúsok#-POZ#, vystrihnutý koňovi zo stehna, a   to sa vraj znamenite zrástlo, s tou jedinou neestetickou chybou, že   kedykoľvek počul ten vojak ovos osievať, alebo kedykoľvek sa popri   ovsenom poli prechádzal, sekalo mu gambou, a ona začala sa rehotať.   Nepochybujeme ani najmenej v pravdivosť virkli kaprála#POZ#256;(z   nem.) Skutočného desiatnika (v protive k titulárnemu)#-POZ#, pána   Pinku, ale pochybujeme predsa, žeby pán vojak a kôň v toľkej   príbuznosti boli bývali až na jednostajnosť mäsa.
    </tei:p>
    <tei:p>
     No, ale poďme ďalej, vráťme sa k nášmu predmetu.
    </tei:p>
    <tei:p>
     Ako povedané, rinoplastika, to jest nosostrojenie, koná sa lebo v   úradných kanceláriách, alebo v ránhojičských klinikách. My sa len s   týmto posledným budeme zabávať. Rinoplastika sa alebo z čela alebo z   horného ramena, ale vždy z toho istého tela vykonáva. Odmeria a   vyreže sa toľký kus kožky od samého mäsa, koľko treba. — Na   odhryznutom nose sa krajky rany pekne vyrovnajú, občerstvia a tak sa   potom od mäsa odlúštená koža prihne a pripevní o nosovú ranu. Ale   medzi kožou a telom — už či čelom, či horným ramenom, z ktorého bola   odšmyknutá — musí byť nepretrhnutá spojitosť, to jest musí sa úzky   mostík nechať pre výživu; ináč by nos odkvicol, a len potom, keď   novorodený nos k nosovej kosti už prirástol, môže sa ten mostík   prerezať. Keďže z čela hotovený nos, hoci ľahšie prichodí pre chorého   to zniesť, ohyzďujúci svor po sebe necháva — umienil si doktor   Lesebuch k tomu upotrebiť ľavé horné rameno.
    </tei:p>
    <tei:p>
     Kým sa taký nos prirastie, prejde pár týždňov, a cez dakoľko   týždňov rameno na tvári pokojne držať je vec veľmi príkra, k tej sa   iba privykať musí, a to prv, ako sa začne operácia.
    </tei:p>
    <tei:p>
     Za dva týždne teda držal kmotor Mamľas ľavé rameno kosom cez tvár   naprázdno a privykol už úplne k tomu únavnému manévru. Vidiac krotkú   spoľahlivú trpezlivosť Mamľasovu, prikročil dr.Lesebuch k operácii,   čo sa mu i dokonale vydarilo.
    </tei:p>
    <tei:p>
     Operáciu samú líčiť nebudeme. Mnohých, ktorí bývajú druhými za nos   ťahaní, dotklo by sa to nepríjemne. Pravdaže, nastolíme im tu ďalšie   príbehy, udavšie sa pod časom liečenia.
    </tei:p>
    <tei:p>
     Chovu pacientovi varila žena. Všetko ubiehalo dobre.
    </tei:p>
    <tei:p>
     Osemnásty deň svojho pobytu v nemocnici sa mu žena kdesi dlho   zaklebetila. Mamľas — lačný, a obed nechodil. Nešeredne šomral popod   pazuchu. Konečne a dosť pozde, bohužiaľ pripozde, dopáli žena s   nešťastnými pirohmi. Pirohy, ako známo, nesmierne miloval.
    </tei:p>
    <tei:p>
     Strčí prvý — a to piroh napuchnutý ako ropucha — s veľkým chmatom   do papule, popáli sa, trhne hlavou, a myk hlava bez nosa; rypák   zmraštený vrátil sa na rameno. No, už je dobre!
    </tei:p>
    <tei:p>
     Bežali pre doktora. Čo sa stalo, už sa neodstane. Nos ešte nebol   celkom prirastený, nuž, takhľa sa rozlúčil so svojím pánom. Doktor mu   radil znovu hore rameno držať, že sa mu nos prirastie, ale kmotor sa   zaprisahal, že on to ani za všetky svety viac nepodstúpi. A tak   odtiahol nie s dlhým, ale s krátkym nosom domov.
    </tei:p>
    <tei:p>
     Ale na ramene vyrezanej kožke sa už raz zapáčilo byť nosom, a ona   na svoju ruku vyvinula sa v správny nos, čo, pravda, kmotrovi   Mamľasovi milé nebolo, keď sa mu tento adoptovaný nos strkal i tam,   kde ho nebolo treba. Že túto akvizíciu nikomu na nos neobesil,   rozumie sa.
    </tei:p>
    <tei:p>
     Práve druhý deň, keď Vidúr oko spreneveril, vybral sa kmotor   Mamľas do božieho chrámu. Aby mu v tvári diera z nosa tak veľmi   viditeľná nebola, držal si pod nosom kytku z muškátu a šťúbrika a   zhrbený sedel medzi svojimi susedmi.
    </tei:p>
    <tei:p>
     Pod kázňou, keď pán farár najväčšmi horlil a farníci najsladšie   driemali, na zapudenie sna a z peknej občianskej kostolnej obyčaje   voľakto tam hen z tretej stolice pustil piksľu s tabakom do obehu.   Sused Babala nešťastnou náhodou vyvráti pušku, tabak sa spráši, a to   tabak žltý — tu naraz začne v rukáve prskať a prskať. Mamľas hladká a   čitká dlaňou rukáv — no nieto pomoci. Farár zatíchne, hľadí mrzko na   rušiteľa pokoja. Pohoršené obecenstvo sa prebúdza a Mamľas s kýchavým   rukávom beží kostolom von.
    </tei:p>
    <tei:p>
     Omáčka na chóre má satisfakciu. Dusí sa v sebe, že mu až slzy z   očú tečú. Nemajú si viac čo pod nos rýpať ani čo na oči vyhadzovať a   žijú napozatým pri dobrej zhode.
    </tei:p>
   </tei:div>
   <tei:div type="chapter">
    <tei:head>
     Žena veľa znesie
    </tei:head>
    <tei:p>
     Zašiel som si muchy oháňať do pestrej prírody. Zaujímavá tá   príroda, plná kúziel. — Sadnem na skalu, bujným machom obrastenú. Z   čoho ten mach rastie, z čoho sa živí? Však mu tá tvrdá, nepohostinná   skala nedáva žiadnej poživy; či snáď z povetria? A veru z povetria. —   Z čoho žije v sedliackych chalupách nad stolom na motúzku visiaci   netresk (sempervivum tectorum), či z povetria? Pravdaže.
    </tei:p>
    <tei:p>
     Na krok predo mnou vyrastá tohoročný klík smrekový a nesie   prebodnutý, desať ráz od seba ťažší kus dreva. Stá tých klíkov   uniesli by dohromady dvadsať kilogramov.
    </tei:p>
    <tei:p>
     Tamto v skale hadiace sa korene štiepajú zápole. Skade tá   nevyspytateľná sila?
    </tei:p>
    <tei:p>
     A tamto zase podivne vytlačeným chodníčkom letí k svojej, pomerne   ohromnej pyramíde spešný mravec, konskou rýchlosťou a nie naprázdno.   Hore, vysoko nad hlavou, aby nezavadil, teperí on sám na päť   milimetrov dlhú vetvičku, päťkrát takú dlhú a pomerne širokú, a na   váhu berúc, iste desaťkrát takú ťažkú.
    </tei:p>
    <tei:p>
     Keby človek stál v pomere tej sily čo mravec, uniesol by vysoko   nad hlavou pätnásť centov.
    </tei:p>
    <tei:p>
     No treba si to povážiť.
    </tei:p>
    <tei:p>
     A skade teda tá sila? — Tak som rozmýšľal, ako maličké tvory   prevyšujú našu schopnosť znášania tiarch a nerestí, keď tu zrazu,   akoby z buka padol, zjaví sa predo mnou môj známy Klepkár.
    </tei:p>
    <tei:p>
     „Ach, kdeže ste sa vy tu vzali?”
    </tei:p>
    <tei:p>
     Včerajšie noviny náramne rozdráždili jeho myseľ. Samé neprávosti,   surovosti, utiskovanie, šliapanie zákonov ľudských, božích,   prírodných. — V prírode v týchto prípadoch najskôr okreje, lebo   príroda netrpí nezákonitosť, a čo sa pácha proti jej zákonom, to iste   i pomstené bude. Namrzený nechal doma ženu mlieť kávu a vybral sa na   lúku, blízko tu v susedstve. Leží ona na výšine, na sever obrúbená   tmavým lesom, na juh výzor voľný do viac žúp.
    </tei:p>
    <tei:p>
     Ta teda bežal do voľnej prírody, nekalenej intrigami; tam je   vznešený pokoj, pravda a dôstojnosť. Tam vo velebnej tíšine ukojí sa   jeho rozpálená myseľ.
    </tei:p>
    <tei:p>
     Lúku mu kosili, a to je zábava znamenitá:
    </tei:p>
    <tei:p>
     #POEZIA#
    </tei:p>
    <tei:p>
     #I#Brúsme, chlapci, brúsme kose,
    </tei:p>
    <tei:p>
     ta sa, kosiť v rannej rose!#-I#
    </tei:p>
    <tei:p>
     #-POEZIA#
    </tei:p>
    <tei:p>
     Dych mu voľný, prsia sa mu dmú, oči sa mu smejú.
    </tei:p>
    <tei:p>
     Vystúpi na lúku, oproti neho koliba. V jednom rade kosia chlapi   „šuch—šuch”. Zavše jeden, zavše druhý zaostáva, vystrie sa, utrie   rosnou trávou blýskavú kosu a „kišink—kašank” prepletá po nej oslou.   Pod smrekom na koreni jeden, čo kosou do žabice zaťal, „pim—pim—pim”   pokúva ju kladivkom.
    </tei:p>
    <tei:p>
     Ale v kolibe — ktože tam pokúva? — Z koliby čuť prenikavý krik… Či   snáď spev hrabáčok? Ej, nespieva — ale píska: „Jaj, jaj, jaj, ratujte   ma!”
    </tei:p>
    <tei:p>
     Klepkár preľaknutý pobehne a už na tisíc krokov od samého dejiska   bolo zreteľne slúchať — ako debnár keď sud obíja — päsťami po chrbte   búchať. Každý jeden buchnát zamrel temným ohlasom v tieňavom   lese.
    </tei:p>
    <tei:p>
     Beží bližšie. Tu muž ženu za vlasy špedíruje von z koliby, akoby   obmedzený priestor zameniť chcel širším poľom v krásnom okolí. V   manželskom diele rezko pokračuje. Žena, úbohá žena, zvíja sa na   zemi.
    </tei:p>
    <tei:p>
     Pán Klepkár, vycvičený člen hasičského zboru, popadne senné vidly,   ženúc sa skokom oproti hroznému bubeníkovi.
    </tei:p>
    <tei:p>
     Za slušné pokladám tu hneď vysvetliť pohnútku, prečo manžel   švargal po žene päsťou ako pobijačkou.
    </tei:p>
    <tei:p>
     Zuzka, chudiatko, ináč znamenitá žena, stála v neprekonateľné   priateľských pomeroch k špiritusu. A tu — no čert nespí — akosi   náhodou v kolibe drgla sa o krpku, pritisla sa k nej, prilipla o ňu,   ocengala sa z nej. Klátilo ju z boka na bok ako topoľ v búre. A tu   muž toľký rámus narobil, a prečo? No pre nič, pletka — samá   závisť!
    </tei:p>
    <tei:p>
     „Jano! — Hrmen bohov, zahlušíš si ženu!” zahučí pán Klepkár s   vytrčenými vidlami. „Pustíš ju? Pozri, naskutku ťa kolem!”
    </tei:p>
    <tei:p>
     „Nuž a čo sa ja bojím vašej koliky?” odpovie Jano, a to hlasom,   ktorý zrejme poukazoval na to, že i on do tej krpky zavadil.   Chlapisko ako veža, opustiac docupkanú ženu, vyvalí oči na Klepkára a   desať tvrdých prstov ako drieňové cepíky proti nemu vystrúc, zahrmí   dalej: „Práve som v robote, hlaďteže — žena je moja — nemiešajte sa —   berte sa nabok — lebo prisahám hore dolinou — ešte i pre vás   zvýšilo.”
    </tei:p>
    <tei:p>
     No, to bolo zreteľné. Okrem hlasu bolo Janovi i z očí čítať, že z   teórie ľahko prestúpi k činu.
    </tei:p>
    <tei:p>
     Pán Klepkár, človek múdry, no a múdrejší vše popúšťa — tak robí i   vôl, keď ho mäsiar po hlave opálil — zložil zbraň, kapituloval,   zmenil front a húpal rýchlym krokom kopišlakom#POZ#257;Spiatočným   krokom (proti smeru šľaku)#-POZ# nazad do objemu tieňavých   stromov.
    </tei:p>
    <tei:p>
     Ale tigrový Jano ešte potom dlho klial a hromžil ako zlé v oblaku.   Obročená Zuzka niesla v tichosti všetko, čo jej plnou mierou Jano   nakladal. Odfukovala si v pokosoch.
    </tei:p>
    <tei:p>
     To sa stalo včera. Dnes vyjde zas na lúku, kus ostýchavejšie než   včera. Veselý spev rozlieha sa lúkou i lesom. Prvú, čo zazrel pán   Klepkár hrabať, bola chatrná ženička Zuzka, svieža a čerstvá sťa   lastovička. Spievala si plnými prsami:
    </tei:p>
    <tei:p>
     #POEZIA#
    </tei:p>
    <tei:p>
     #I#Keď chceš pánom žalovať,
    </tei:p>
    <tei:p>
     musíš sebou dary brať:
    </tei:p>
    <tei:p>
     morky, husi, prasatá,
    </tei:p>
    <tei:p>
     a tie mastné kurčatá.#-I#
    </tei:p>
    <tei:p>
     #-POEZIA#
    </tei:p>
    <tei:p>
     „Nuž, Zuzka, akože je?”
    </tei:p>
    <tei:p>
     „Ďakujem, ako pri práci, dobre.”
    </tei:p>
    <tei:p>
     „Bá? A Jano je kde?”
    </tei:p>
    <tei:p>
     „Au, kde je. Sedí, darebák.”
    </tei:p>
    <tei:p>
     Pán Klepkár pristúpi k Janovi. Ten sedí na pniaku odudlený, hlavu   trímajúc v obidvoch rukách o koleno opretých.
    </tei:p>
    <tei:p>
     „Jano, nuž a kosiť?”
    </tei:p>
    <tei:p>
     Jano krúti hlavou. „Nemôžem, päste ma od včera bolia,” odvetí s   kyslou tvárou a ukáže mi opuchnuté päste.
    </tei:p>
    <tei:p>
     „To je nátura!” vzdychne si pán Klepkár.
    </tei:p>
    <tei:p>
     No je, pomyslím si ja. To neznesie ani mravec, ale ani slon.
    </tei:p>
   </tei:div>
   <tei:div type="chapter">
    <tei:head>
     Alopatia tres faciunt   collegium
    </tei:head>
    <tei:p>
     #POZ#258;(lat.) Traja tvoria spoločnosť (v právnom   zmysle)#-POZ#
    </tei:p>
    <tei:p>
     Každý človek musí zomrieť, a to dvojakým spôsobom môže urobiť:   lebo bez, alebo s lekárskou pomocou. Toto sa deje systematickým,   tamto nesystematickým spôsobom. Kto teda poriadne, systematickým   spôsobom, to jest toľko, ako s lekárskou pomocou (ope   artis#POZ#259;(lat.) Pomocou umenia#-POZ#) chce z tohoto biedneho   sveta do blahých krajov prestúpiť, tomu nakrátko podám tri   najhlavnejšie spôsoby, akými systematicky môže zísť zo sveta. A tie   sú: homeopatia, hydropatia a alopatia.
    </tei:p>
    <tei:p>
     Kto rojčí za homeopatickým, to jest kašičkovým liečením, to jest   dunstovým (dunstom nazývajú Nemci najdrobnejší brok, a stade   porekadlo: „Er macht ihm einen blauen Dunst vor”)#POZ#260;(nem.)   Obalamutil ho (dosl. ukázal mu modrý drobný brok)#-POZ# — toho   jednoducho odkazujem na homeopatické výsledky na Dolnej zemi roku   1863 a v Orave roku 1864/5, kde — pretože pánboh tie kraje   homeopatiou navštívil — ľudia hladom mreli. Roku 1864, keď u nás seno   dosiahlo neslýchanú cenu, štyri zlaté r.č., ja som — okolnosťami   prinútený a homeopatickou literatúrou povzbudený — svoje dve skromné   paripy vzal tiež do homeopatickej kúry. Seno som   potencíroval#POZ#261;(lat.) Zmocňoval#-POZ#; vezmúc z neho päť   funtov, zmiešal som ho s piatimi funtami slamy; z tejto miešaniny   vytiahnuc päť funtov, zase som to s čistou slamou pomiešal a z tohoto   zase päť funtov vzal a tak ďalej pokračoval podľa pravidiel až do   desiatej potencie, a rezultát tejto desiatej sine   potentia#POZ#262;(lat.) bez potencie#-POZ# predkladal som tátošom.   Ale nevďak! Keď moje paripy — ako ten cigánsky kôň, už—už mali ku   homeopatii privyknúť — padli na impotenciu, čiže malomocnosť ako   nevinná obeť systematického homeopatického zachádzania. To ma   skonfundovalo, a naďalej odstupujem od podobnej kúry. A to je teda   experiment homeopatický.
    </tei:p>
    <tei:p>
     Hydropatia. — Kurujme sa vodou a buďme si sami lekármi, ako u   mormonov každý môže byť kňazom. Je to naozaj lacná a lačná kúra, a   len to mi je divné, že náš Hospodin nestvoril nás hneď ako číky a   raky vo vode, kde by sme spásonosný liek vždy mali vôkol seba, v ňom   žili, dýchali, vôbec by sme sa vždy v tom elemente pohybovali.
    </tei:p>
    <tei:p>
     Ba už som bol na tom, keď sa vlani plané a drahé vína urodili, že   sa do vody, to jest do náručia hydropatie hodím, ale dobré   banskobystrické víno ma od tejto samovraždy zachovalo. Nuž a dobre   tak bolo, lebo som ešte — a to dosť divné — v žiadnom prírodopise   nečítal, že sa človek od koňa, somára, vola vôbec nerozumného   zvieraťa líši hlavne tým, že nepije, ako napríklad teľce, výlučne   vodu, ale víno, pivo, roztopčín atď., a jedine vtedy, keď v týchto   exceluje, tamtým rovným sa stáva. — Nuž a potom, či je ozaj tá voda   tak neutrálna, akou ju vyhlasujú? — No nie! Voda nastvárala svetu   omnoho viac škody, ako víno alebo pivo. Prečože — kérem   alášan#POZ#263;(maď.) Prosím ponížene#-POZ# (sit venia ver   bo#POZ#264;(lat.) Nech je odpustené (to slovo), s odpustením#-POZ#) —   prečože, reku, vymysleli wassrdichte čižmy, wassrdicht   kabát#POZ#265;(nem.) Nepremokavé čižmy, nepremokavý kabát#-POZ#,   klobúk atď. a iné vasrdité veci; prečože hovoria, že je voda ani v   čižme nie dobrá, keď je voda nie škodná? Či je ona snáď v hlave, v   prsiach, bruchu a v koži dobrá? Či je snáď prospešná, keď básnikove   mozgy rozmočí, spisovateľove články zaplaví? Či je voda vítaná, keď z   očí prúdi, z nosa kvapká a keď sa kútikmi leje, keď z kože cincúrom   vyviera? Kto mi to podvráti, že sa viacej ľudí utopilo vo vode ako vo   víne, pive alebo pálenke? Hej, domini vodnatí kolegovia! Vy, čo sa na   potvrdenie vášho učenia vodoliečby o Sväté písmo opierate, či ste sa   nedočítali, že keď boh chcel trestať hriešny, bezbožný svet, vypustil   za štyridsať dní všetky nebeské fľúdre, hydropatiou ho navštívil a   vytopil? Či to bola voda neutrálna? Prečo to neurobil vínom? Ba práve   pánboh z vín zničujúcej duše jediného muža — Noema, ktorý sa, rogo   humillime, práve prvý dobrým vínom podfrcol, pred smrťou vody   zachránil. No, čo na to?
    </tei:p>
    <tei:p>
     Hovoríte, že voda neutrálna! Čert z pekla je neutrálny, nie voda!   Vysvetlím to príkladom. Takých, čo robiť nechcú, čo na konto druhých   radi dobre žijú, darebákov, ako napríklad u nás sú mnohí bankrotníci,   tých v Belgii nasledovne kárajú a nútia do práce. Zavrú ho do izby, v   tej izbe stojí pumpa, z vrchu steny však neprestajne priteká voda.   Keď darebák nepumpuje, vyrastie mu voda až po ústa, a tak potom už   len usilovne pumpuje, aby sa nezalial. Keď sa táto procedúra denne   opakuje, o krátky čas ten panák navykne na robotu len milá vec! Nuž   ale keby tá voda neutrálna bola, či by ten darebák tak ochotne   pumpoval? No, nie!
    </tei:p>
    <tei:p>
     Ďalej hovoria páni mokrí kolegovia, že sa človek má zdržiavať   mäsitého pokrmu. Pominúc tu Starý a Nový zákon, ktorým by ľahko   dokázal odporné, odkazujem vás na sústavu človeka a jeho prírodnú   ústrojnosť. Či má len trávu jesť? Či má snáď zuby, ako krava, len   naspodku, či má krkové zväzky — „ligamentum nuchae”— ako hoviadko,   aby mohol štvornožky s ovisnutou hlavou novosvetku pošklbovať? A   skutočne bol by pekný, zaujímavý pohľad vidieť na prechádzkach slečnu   a gavalierov šklbať lopúchy a púpavu.
    </tei:p>
    <tei:p>
     Držte sa teda alopatie! Alopatia má svoje historické právo, ona   rozkazuje a používa všetko, čo nad, na a pod zemou jestvuje: horké,   sladké, kyslé, hladké, chladné, mäkké, teplé, ľahké, vrelé, mokré,   tvrdé, ťažké, suché, ostré, svetlé, tmavé. Netrpí žiadneho dualizmu,   ale je skôr konfederácia všetkých homeo—, hydro— a vinopatií,   semelkúry#POZ#266;(nem.) Žemľovej liečb#-POZ#, baumnichtgscheidtizmu   (nový nástroj suplírovať vody) atď.
    </tei:p>
    <tei:p>
     Alopatia je omnibus, starý peň, z ktorého všetko vzrastá; avšak   ako druhé stromy, tak i on, navštevovaný býva húsenicami, motýľmi,   chrústmi. Keď jedna lebo druhá ratolesť zájde ďaleko, tá zahynie, a   šťava sa vracia do pňa. Zná ona dobre, že človek nie z kašičiek, ani   nie jedine z vody pozostáva, a preto podáva mu všakové lieky. To je   alopatia, dilectissimi#POZ#267;(lat.) najctenejší#-POZ#. Ani Jób si   vodou chrasty neliečil, ba ani anjel nehojil Tobiášovi slepé oči   homeopatickými guľôčkami, ani sprchou, ani magnetizmom, ale olejom,   bezpochyby — rybacím. Z tohto všetkého vysvitá, že kto systematicky,   to jest pomocou lekára chce zomrieť, nech sa oddá pokojnou mysľou do   rúk alopatických, lebo, pravdaže, veselšie je s frankfurtskou viršľou   v žalúdku stúpať na druhý svet, ako sa utopiť alebo hladom umrieť.   Tantalos, hľa, prešiel obe kúry: trčal vo vode až po bradu a s   diétnymi jablkami koketoval, a žije, pravdaže len v pamäti ľudskej, i   to ako príklad strašných trápení. Tantalos by sa rád bol zbavil   hydropatie, keby mu bola stála k službám.
    </tei:p>
    <tei:p>
     Teda my, alopati, vyhodíme vás homeopatov na lopate ta do   Hladomeru a hydropatov k morskému oku, tam vyše Malachova. Vivat   allopathia, pereat mundus#POZ#268;(lat.) Nech žije alopatia, nech   zhynie svet. (Premena porekadla Vivat justitia, pereat mundus = Nech   žije spravodlivosť, nech zhynie svet.)#-POZ#!
    </tei:p>
   </tei:div>
  </tei:body>
 </tei:text>
</tei:TEI>
