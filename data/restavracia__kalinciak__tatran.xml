<?xml version="1.0" encoding="utf-8"?>
<tei:TEI xml:id="slk1976292" xml:lang="slk" xmlns="http://www.tei-c.org/ns/1.0" xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0">
 <tei:teiHeader>
  <tei:fileDesc>
   <tei:titleStmt>
    <tei:title>
     Reštavrácia : ELTeC edícia
    </tei:title>
    <tei:author ref="viaf:20476423">
     Kalinčiak, Ján (1822 - 1871)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     32714
    </tei:measure>
   </tei:extent>
   <tei:publicationStmt>
    <tei:p/>
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Kalinčiak, Ján
     </tei:author>
     <tei:title>
      Reštavrácia
     </tei:title>
     <tei:pubPlace>
      Bratislava
     </tei:pubPlace>
     <tei:publisher>
      Slovenský Tatran
     </tei:publisher>
     <tei:date>
      1976
     </tei:date>
    </tei:bibl>
    <tei:bibl type="firstEdition">
     <tei:author>
      Kalinčiak, Ján
     </tei:author>
     <tei:title>
     </tei:title>
     <tei:pubPlace>
     </tei:pubPlace>
     <tei:publisher>
     </tei:publisher>
     <tei:date>
      1860
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p/>
  </tei:encodingDesc>
  <tei:profileDesc xmlns:eltec="http://distantreading.net/eltec/ns">
   <tei:langUsage>
    <tei:language ident="slk"/>
   </tei:langUsage>
   <tei:textDesc>
    <eltec:authorGender key="M"/>
    <eltec:size key="short"/>
    <eltec:canonicity key="unspecified"/>
    <eltec:timeSlot key="T2"/>
   </tei:textDesc>
  </tei:profileDesc>
  <tei:revisionDesc>
   <tei:change when="2025-02-19">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     Reštavrácia
    </tei:head>
    <tei:head/>
   </tei:div>
  </tei:front>
  <tei:body>
   <tei:div type="chapter">
    <tei:head>
     Obrazy z nedávnych čias
    </tei:head>
    <tei:p>
     #I#Dulce est desipere in loco.#POZ#1;(lat.) Sladko je pošalieť si   v príhodnom čase. Citát z Horatia.#-POZ##-I#
    </tei:p>
    <tei:p>
     HORATIUS#POZ#2;Quintus Flaccus (65 pred n. l. — 8 n. 1.), slávny   rímsky lyrik z čias cisára Augusta.#-POZ#
    </tei:p>
   </tei:div>
   <tei:div type="chapter">
    <tei:head>
     I
    </tei:head>
    <tei:p>
     „Hej, na môj hriešnu dušu bude!”
    </tei:p>
    <tei:p>
     „Hej, na môj hriešnu dušu nebude!”
    </tei:p>
    <tei:p>
     A čo sa vy všetci na hlavu postavíte, nuž z vašich ľahtikárskych,   neuvarených, neosolených, neomastených frčkárov nič nebude, čo len   papuľovať vedia a ani tu nič, ani tam nič; my si vám do kaše dúchať   nedáme, bo chceme mať človeka, ktorý má dačo pod klobúkom, tuto,   vidíš, kmotor,” hovoril pán Matiáš Bešeňovský, ukazujúc prstom na   čelo, „a tuto,” dlaňou tľapkajúc bočný vačok.
    </tei:p>
    <tei:p>
     „Aha, veď zato nebude,” odpovedal horlivo pán Peter Barina, „že má   i tuto, to jest v hlave fígle; bo je huncút klincami vybíjaný, je   taký cigo rigo kapsa, predal koňa za psa, že prevedie statočného   človeka cez lavičku akoby nič — a má tuto, to jest vo vačku, bo už   dosť nazbíjal z mozoľov statočných ľudí, bodaj mu Cigáni zuby   kovali!”
    </tei:p>
    <tei:p>
     „Hm, teda tak?” hovorí pán Matiáš, „prevedie statočného človeka   cez lavičku? — Nuž a či nevieš, že keď ti treba zemana zastať, hoc aj   pravdu nemá, či je to nie sám vicišpán, jeho milosť pán Adam   Bešeňovský — pýcha našej slávnej famílie? — Vivat!#POZ#3;(lat.) Nech   žije!#-POZ# Keď vaši potrimiskovia, čo sa sotva z vajca vykľuvali,   chcú celý svet naruby obrátiť a hovoria, aby vraj zeman platil porciu   a mýto, kto sa im vzoprie, kto im prejde cez rozum, či nie pán   vicišpán Adam Bešeňovský? — Vivat! A keď nemáš doma ani múky, ani   soli, kto ti pomôže, keď nie pán Adam Bešeňovský? — Vivat!”
    </tei:p>
    <tei:p>
     „Pomôže ten — pokiaľ je nie po reštavrácii,#POZ#4;(z lat.)   Stoličné voľby v starom Uhorsku.#-POZ# áno; ale potom? — Potom sa   nafúka, naduje ako moriak, keď mu zahvízdajú a ty, keď si chudobný   zeman a povieš mu po starom: ,Domine spectabilis#POZ#5;(lat.)   Ctihodný pane.#-POZ# pán brat, nuž skriví nosom, mrdne   obstrihaným fúzom, zafučí, naježí sa ako jež a pyšne odsekne: ,Pán   brat sem, pán brat tam, kdeže som ja s vami húsence pásol? — že   sa až ziskrí statočnému zemanovi v očiach.”
    </tei:p>
    <tei:p>
     „No, vidíš, kmotor, to je zasa nie pravda,” odpovie Matiáš   Bešeňovský, „bo pán vicišpán o húsencoch nikdy nehovorí, už len má   natoľko rozumu alebo fígľov, keď to chceš mať, všaks to sám   povedal.”
    </tei:p>
    <tei:p>
     „Nuž nech je, ako chce; ale počuješ, kmotor, keď to bolo pred   reštavráciou, vtedy som bol ak pán brat, tak pán brat úprimný, drahý   — a tak obskakoval okolo mňa ako mačka okolo myši, i tľapkal ma i   objímal — a čo viac, vybozkával i moju starú, čo je taká ako na jar   mrkva. Ale keď bolo po reštavrácii — a vieš, keď za rok človek nič   robiť nemusí a žije si ako v raji, nuž mu to potom ťažko padne   zapriahnuť sa ako hoviadko — tu bys ho bol videl, keď si k nemu   prišiel, ako o tom všetkom predošlom vicišpán povedal, že ,niks   tajč#POZ#6;(z nem. nichts deutsch) Nerozumiem po nemecky.#-POZ#   Nuž ale čo potom? V dome bola bieda, lebo som sa ja veru za celý rok   o hospodárstvo nestaral; prišla sejba, a zrna kde nič tu nič. Nuž   čože robiť? Išiel som k vicišpánovi po starej známosti a prosil som   ho, aby mi požičal pár meríčiek. Nuž ale či vieš, čo odpovedal —   .bodaj mu psi na kare trúbili — či vieš?” — a v rozhorčení nad   nemilou spomienkou chytil Matiáša za plece a triasol ho, akoby mu   chcel dušu vytriasť, „povedal mi — no pomysli si len: ,Veď ja poznám   také šášky, ako ste aj vy, čo vtedy dlhy odvádzajú, keď pánboh hudcom   platí.” Pritom si oddýchol Barina, akoby mu bol ťažký kameň   spadol, a pozeral na kmotra so zvedavosťou, či mu nad takým   bohaprázdnym zachádzaním so zemanskou osobou vlasy dupkom   nevstanú.
    </tei:p>
    <tei:p>
     Ale Matiáš vedel, čo robí a hovorí, a tak skrútil len očami, akoby   primeranú odpoveď z mozgu chcel vytiahnuť, odkašlal si raz, dva razy,   aby získal čas, a potom s veľkým začudovaním povedal: „Kmotor, to ťa   iste nepoznal, lebo vidíš, toľko sa ta ľudí vláči a každý chce dačo   odniesť, každý ho drapká, takže potom nevie, čo s celým svetom počať.   Nuž a čis mu povedal, kto vlastne si?”
    </tei:p>
    <tei:p>
     „Povedal, kmotor, povedal!” horlivo vyvolal Barina.
    </tei:p>
    <tei:p>
     „Nuž vidíš, kmotor!” odpovie Matiáš, „kôň má štyri nohy a potkne   sa; a potom vieš tiež, že meno na meno sa pridá, a tak ťa hádam   predsa len za druhého držal. Teraz ale,” pokračujúc ďalej hovorí,   „poď, kmotor, so mnou, pôjdeme k nemu, uvidíš, že je to dobrý pán a   dá, čo len žiadať budeš, keď mu povieš, žes to ty a nie druhý, a   pomysli si pritom, že reči sa vravia a chlieb sa je.”
    </tei:p>
    <tei:p>
     „Hm,” nedôverčivo zamĺkne pán Peter, „kto do mlyna chodí, ľahko sa   zamúči. Čo by ja ta chodil! A čo by mi moji priatelia povedali, keby   som sa dostal medzi kohútie perá!”
    </tei:p>
    <tei:p>
     „Hja,” skočí mu do rečí Matiáš, „čo tam po reči, keď niet v nej   veci! Nech si tí hovoria, čo chcú, keď ti nič nedajú — ale pán   vicišpán, hľaďže, vyčíta ti také žlté ako vosk — ”
    </tei:p>
    <tei:p>
     ,,Ej, čo!” pretrhne ho s nevôľou Barina, „neprosil sa čert babe,   ani ja takej …”
    </tei:p>
    <tei:p>
     „No, no, no! Však sa prosiť nemusíš, ale vidíš: Kto sa radí,   nezavadí. A tak sa dnes páni z celej stolice zídu u vicišpána, aby si   pohovorili, či by sa po priateľsky obe stránky spojiť nedali — bude   tam i váš chýrečný Potocký, čo by chcel nášho dobrého pána Adama   vytisnúť a myslí si, ako do vetra človek, že hubou ľudí odpraví, lebo   nevie že chudobný zeman vždy myslí: Dobre je, keď sa huba obleje; a   keď ľudí peknými slovami obchádza, nuž sa nazdá, že každý hneď a hneď   po jeho nôte pískať bude — ale také veci nejdú bez   turáčika!“#POZ#7;Turák, drobný peniaz v starom Uhorsku.#-POZ# A potom   chytil ľavicou pravicu i pána Petra, pravou dlaňou mu do nej tľapol a   ani neočakávajúc odpoveď, vyvolal: ,,No, kmotor, budeme my dobrí   priatelia!”
    </tei:p>
    <tei:p>
     „Ja síce, pokiaľ bude nitka na mne,” odpovie pán Peter neprekonaný   výhľadmi na zisk, „nikdy s vami držať nebudem, ale abys   nemyslel, že sa vás bojím, teda ti to kvôli urobím a pôjdem s tebou,   už aspoň, aby som len videl toho chýrečného vicišpána, ako sa zas   bude krútiť okolo nás, keby nás potreboval.”
    </tei:p>
   </tei:div>
   <tei:div type="chapter">
    <tei:head>
     II
    </tei:head>
    <tei:p>
     Pán Matiáš Bešeňovský si kráčal povoľným krokom so svojím kmotrom   Petrom Barinom k Radošovciam, dedinke malej, nepatrnej, ale preto   chýrečnej v Záhorskej stolici, bo tu býval pán Adam Bešeňovský od   pätnásť rokov prvý vicišpán a tak hlava všetkého, čokoľvek sa v   stolici od toľko rokov robilo. Ale poviete mi, čo prejdeš celú   Uhorskú krajinu a nohy až po kolená zoderieš, predsa Záhorskú stolicu   nenájdeš, hoc je v nej stolíc ako do roka týždňov. Hja, nechajte to   tak, však v Uhorskej krajine vyzerá jedna stolica akoby druhej z oka   vypadla, a zemianstvo je v nej také dôverné ako v druhej, vie   halaškovať, kortešovať v jednej ako druhej a v každej bez rozdielu má   to povedomie, že takých dobrých kamarátov nenájdeš na celom svete ako   v Uhorskej krajine. Bolo to teda v Záhorskej stolici, v dedinke   Radošovciach, kam páni bratia Matiáš a Peter pospiechali. I zvadili   sa i pomerili sa v jednom a v tom istom okamihu, bo jeden i druhý si   myslel, že má pravdu, hoc vlastne ani nevedel, čo a prečo on to alebo   to chce, a len tak ako vo snách sa mu zdalo, že je jeho svätou   povinnosťou na to nepristať, čo druhý chce. Keď to ináč vždy tak   bývalo, pred reštavráciou ani inakšie byť nemohlo.
    </tei:p>
    <tei:p>
     Príduc do širokého dvora, uzreli kopu vozov, batárov,#POZ#8;Krytý   cestovný koč.#-POZ# kočov a okolo nich sa tmoliacich paholkov; pred   samým vchodom do domu potkýnal sa hajdúch o hajdúcha a každý z nich   si tak vykračoval, akoby od neho záviselo dobro stolice, a tak si   brnkal ostrohami, že taraje sa zdali kričať celému svetu: Pozerajte   na mňa, aký som pekný v novom, svetlom, žlto vyšnurovanom dolománe,   vykystkovaných čižmách, s vymasteným fúzom!
    </tei:p>
    <tei:p>
     Ale zo svojej slávy skoro boli vytrhnutí, bo na prahu sa objavil   pán slúžny Štefan Levický, šuhaj mladý, ale vrtký a švárny, a k tomu   taký prívetivý, že nebolo zemianky v stolici, čo by mužovi, otcovi   alebo bratovi nebola kládla na srdce, kedykoľvek len o tom reč bola,   aby na pána Levického nezabúdal, keď príde vec na hlasovanie. Ale on   aj bol dušou domu pána vicišpána Adama Bešeňovského; jeho vlastnej   sestry syn, vychovaný takrečeno v jeho dome, bol obzvlášť v   posledných rokoch pokladaný za úda jeho rodiny, ba čo viac, zlý svet   mrnkal, že stolicu nie pán Adam, ale jeho sestrenec spravuje, a   všetky múdre slová, čo pán Adam prednáša, vykľuvali sa v hlave pána   Štefana, bo že má tento viac v päte ako onen v hlave. Dnes pri veľkej   hostine príjma pán Štefan hostí, on viedol poriadok v dome, keď   medzitým pán vicišpán pri tabuli hostí zabával. A tak i teraz vyšiel   von dávať rozkazy. Hajdúsi sa rozstúpili a postavili do radu z oboch   strán. Vtom prišli sem pán Matiáš s pánom Petrom a prvší dlbnúc   lakťom svojho kmotra do boka, vypovie: „Či vidíš, kmotor, ako vítajú   v dome pána vicišpána statočných zemanov? Či som ti nepovedal, či som   ti nepovedal?” s radosťou opakuje Matiáš.
    </tei:p>
    <tei:p>
     Pán Peter sa iste nazdal, že sa to všetko jemu ku cti stalo, a ku   kmotrovi len tak pod fúzom zamrnkol: „No, no, nechže ti je, ja   nedbám, však človeku do smrti hockde zabaviť sa a človek privykne i   na šibenici.” Ale uhliadnuc na prahu slúžneho, ktorý im ruky podával   i hovoril, že už len oni dvaja páni bratia chybovali, musel si pán   Peter srdcu obľahčiť i povedal s horlivosťou: „Ej, škoda vás, vaša   milosť pán brat, že nedržíte s nami! Ináčej by nikto iný nebol — no   ale, vaša milosť, ja vás rád vidím.”
    </tei:p>
    <tei:p>
     Štefan mu stisol ruku a prehodil: „Čo sa vlečie, neutečie. Nech sa   vám len páči dnu.” Potom vzal oboch príchodzích popod ruku, voviedol   ich do paloty, kde páni pri dvoch dlhých stoloch sedeli.
    </tei:p>
    <tei:p>
     A bola to veľká hostina, akej v stolici už dávno nebývalo; bo pán   vicišpán chcel ukázať ako svoje bohatstvo, tak aj svoju pohostinnosť,   a to najviac odpornej stránke, ktorej pohlavárov povolal k sebe Ale   svet, čo i v bielej farbe čierne baky hľadá, si to zas len ináč   vysvetľoval. Svet si myslel, že pán Adam chce svoj skvost ukázať   mladému grófovi Želinskému, ktorý, majiteľ statkov v susedstve, teraz   do stolice prišiel, aby sa tiež o úrad uchádzal a obrátil sa pritom   okolo jedinej dcéričky Adamovej, panny Anny, akožto bohatej dedičky.   Ale ako bolo, tak bolo, gróf Želinský bol tu, i Potocký, druhý   vicišpán, odporník Adamov bol tu i s mnohými svojej stránky.
    </tei:p>
    <tei:p>
     Za vrchstolom sedela pani Adamová, vážna pani, po pravej ruke   Želinský, po ľavej Potocký, a tak ďalej páni podľa hodnosti a veku.   Pri druhej tabuli, kde sedelo nižšie zemianstvo, predsedal pán Adam a   zabával sa s pánmi bratmi.
    </tei:p>
    <tei:p>
     Keď Štefan voviedol dnu Matiáša a Petra, vicišpán vstal a išiel mu   v ústrety, podal im ruku a vyriekol: „Akože ma teší, páni bratia, že   ste poctili môj príbytok — no nechže sa vám páči sadnúť — a   odpustite, že sa vám viac ujsť nemôže, len čo ste našli — ale sami   ste sa tak neskorým príchodom pokárali, lebo kto neskoro chodí, sám   sebe škodí, a aj mňa, že ste ma o vašu milú prítomnosť   pripravili.”
    </tei:p>
    <tei:p>
     Matiáš sa poklonil, Peter pozeral, pozeral do sveta, lebo nevedel,   čo odpovedať, bo hocaké sladké boli vicišpánove slová, predsa sa mu   neľúbili, ale premýšľať nemal kedy, bo pán Janko Streleň, človek jeho   stránky, čo sa sem tiež, ani nevedel ako, zatáral, od stola k nemu   polohlasne prehodil: „Aha, švagor, zišli sme sa ako líšky u   blanára!”
    </tei:p>
    <tei:p>
     „Ale bez chvosta!” prehodí potichu Barina.
    </tei:p>
    <tei:p>
     Panna Anna, sediaca po boku grófa Želinského, použila príležitosť,   keď sa tento s jej matkou zhováral, vstala a ako srnka bežala k   príchodzím, ktorých pán Štefan usadzoval a im jedlá dávať rozkazoval,   vína im nalieval; chytila toho oboma rukami za rameno, okolo lakťa sa   naň opierajúc, i preriekla usmievavým hlasom: „Števko, tys   múdry, všetko sám chceš vykonať, a mne nedožičíš radosť, aby som   mohla ich milosti obslúžiť — a potom, vidíš, oni len tebe na zdravie   pripíjať musia a mne sa nič nedostane.”
    </tei:p>
    <tei:p>
     „Načo tebe naše pripíjanie, keď máš okolo seba dosť cukrových   vecí,” odpovedal tiež s úsmevom Štefan, „a nedožičíš tu chudobným   zemanom ani jedno cukrové grófske pozdravenie.”
    </tei:p>
    <tei:p>
     „Hľaďže ti ho, ešte mi bude naostatok závidieť, že grófi za mnou   pozerajú! Ale skáč, len skáč — doskáčeš.”
    </tei:p>
    <tei:p>
     „Ba veru, vaša milosť,” pretrhne reč Barina,
    </tei:p>
    <tei:p>
     ,,už akokoľvek, ale vám dvom by to najlepšie svedčalo; pán slúžny   švárny ako panenka, a vaše čierne očká — nech som dobrý, keby som bol   mladý —”
    </tei:p>
    <tei:p>
     #POEZIA##I#„Sivé oči sivé, to sú spravodlivé,#-I#
    </tei:p>
    <tei:p>
     #I#čierne oči panské, ale sú cigánske,“#-I##-POEZIA#
    </tei:p>
    <tei:p>
     prehodí Štefan, obrátiac sa k Anne a pretrhnúc tak Barinove   reči.
    </tei:p>
    <tei:p>
     ,.A vy urobte päť štvrtí do roka, pán brat,” so smiechom prehovorí   Anuľka Štefanovi, „a potom budete múdry!”
    </tei:p>
    <tei:p>
     Ale vtom vstane hore gróf Želinský s pohárom v ruke a pripíja: „Na   zdravie domáceho pána, aby mohol za mnohé roky slúžiť k ozdobe nielen   Záhorskej stolice, ale celej Krajiny uhorskej!”
    </tei:p>
    <tei:p>
     „Na zdravie, na zdravie!” ozve sa celá spoločnosť a brnká   pohárikmi.
    </tei:p>
    <tei:p>
     Potom pokračuje Želinský: „Na zdravie celej rodine pána Adamovej,   jej milosti panej a jej milosti panne!” — a obrátiac sa k miestu, kde   Anuľka sedela, i nenájduc ju tu, zastavil sa v reči a preriekol   hlasom, ktorý sa s vážnym prípitkovým hlasom celkom nezrovnával —   „ale kdeže sa panna podela?”
    </tei:p>
    <tei:p>
     „Mali ste si na to, pán gróf, pozor dávať,” prerečie z druhej   strany Potocký, ktorému ako odporcovi Adamovmu, s ktorým sa chcel   gróf spojiť a jeho z úradu vytisnúť, toto pretrhnutie prišlo vhod,   „pán slúžny Levický je hodný šuhaj a panna Anna, vidíte, musela sa   veľmi skormútiť, že kým ste jej milosti pani matke dvorili, ona od   vás nedostala ani len jeden pekný pohľad.”
    </tei:p>
    <tei:p>
     Pán Adam vidiac, čo sa robí, pozrel prísnym okom na dcéru a potom   vyhladil tvár a povedal grófovi: „Vaša osvietenosť, ja vám poviem, čo   je vo veci. Môj sestrenec Štefan Levický vyrástol od mladi v mojom   dome a potom som zas obe deti vychoval, aby vysluhovali mojich hostí,   čo Štefan i ako patvarista,#POZ#9;Právnický praktikant.#-POZ# i ako   prísažný, i teraz ako slúžny robí — a moja dcéra sa nazdáva, že je   vždy len decko a robí, k čomu za mladi privykla —” „Odpustite, vaša   milosť,” trpko prerečie Želinský, „ja som nevedel, že panna Anna už   za mladi privykla —”
    </tei:p>
    <tei:p>
     „Nie tak, vaša osvietenosť,” pretrhne reč pán Adam, aby nemilým   hádam slovám predišiel, „ale každý zeman je hoden, aby ho moja dcéra   vyslúžila, a tak i môj pokrvný Matiáš, i pán Peter.”
    </tei:p>
    <tei:p>
     A Peter sa vzchopil v povedomí svojej dôležitosti, a rečou pána   vicišpána ešte viacej na koňa posadený vyriekol: „Pravdu máte, vaša   milosť pán vicišpán, a každý zeman je hoden uchádzať sa o vašu dcéru,   nech teda pánboh živí pána Štefana Levického i pannu Annu, však im to   beztoho tak svedčí, že by si celá stolica poplakala, keby svoji   neboli, a ja ich tak rád mám obidvoch, že by mi srdce puklo, keby sa   to nestalo.”
    </tei:p>
    <tei:p>
     Ale ani grófovi, ani Adamovi neboli tieto reči po srsti, a preto   poslednejší povedal: „Pán brat, vy sa ďaleko púšťate a nepomyslíte,   že pri tom i ja, i moja dcéra máme slovo.”
    </tei:p>
    <tei:p>
     Ale mu v tom do reči skočil Ondrej Levický, vlastný brat otca   slúžneho Levického, a tak tohto strýc, pán už obstarný, nedbajúc na   svoju zovnútornosť, ktorý si práve preto fúzy až po kútiky   obstrihúval a len tam také chvostíky nechával, kde tieto prestávali;   a potom nosil kaput,#POZ#10;Mužský vrchný odev, kabát.#-POZ# čo si   ešte za jurátstva#POZ#11;(z lat.) Ako študent práv.#-POZ# kúpil, s   dlhými krídlami, krátkym driekom a dvoma malými gombíkmi, prišitými   jeden popri druhom skoro pod samými lopatkami, tam, kde sa driek s   krídlami spájal: Ba veru, vaša milosť pán švagor, by ste už mali   celej histórii koniec urobiť, bo celý svet hovorí, že to už ináč byť   nemôže; a to vidíme všetci, i celá stolica si o tom rozpráva, že sa   tí mladí ľudia radi vidia, a bez ruchu a šuchu nič sa nehne – a tak,   pán švagor, musíte predsa raz urobiť poriadok.”
    </tei:p>
    <tei:p>
     Pritom si pán Ondrej, ako obyčajne, zakašlal, lebo svet hovoril,   že má dva razy do roka kašeľ, od Jura do Michala a od Michala do   Jura, on si ale zas myslel, že to najviac do smrti trvá a potom   hocijako prestane.
    </tei:p>
    <tei:p>
     Nad touto rečou zarazil sa pán Adam, bo mu jej obrat nebol milý;   ale čo mal robiť? Ako domáci pán musel všetko zniesť, pred   reštavráciou každé slobodné slovo i najchudobnejšieho zemana so   sladkou tvárou prijať, vediac tiež dobre, že si i Peter i Ondrej len   preto teraz dovolili miešať sa do jeho rodinných vecí, lebo chudobný   zeman oproti veľkým pánom nikdy taký smelý nebýval, ako pred   reštavráciou. A tak zložil tvár do úsmevu, i hovoril obrátený k   Ondrejovi Levickému: „Vidieť, že ste rodina, pán švagor, keď sa tak   staráte o tých mladých ľudí; ale moja dcéra má ešte dosť času, a   Štefan sa môže ženiť, keď bude – vicišpánom.”
    </tei:p>
    <tei:p>
     „Teda dobre, pán švagor,” odvetí Ondrej, „viete, pre nás starých   je už len najlepšia sklenička, bochnička a teplý kútik; odstúpte vy   vaše miesto Štefanovi, dajte mu Anuľku, a všetko len v rodine   zostane.”
    </tei:p>
    <tei:p>
     Keď to počul vicišpán, bolo mu teplo, až sa mu zuby potili, a   nevedel, čo odpovedať, hoci býval chýrečný advokát a naučil sa biele   robiť z čierneho; teraz ale keď počul, čo mu bolo najmenej po srsti,   zarazil sa a len po chvíľke odvetil: „Nie tak, nie, pán švagor, ešte   by bolo pre obidve stránky privčas, a Štefan sa ešte musí mnohému   priučiť, pokým —”
    </tei:p>
    <tei:p>
     „Hja,” skočí do reči za Štefana zaujatý Barina, „komu dá boh úrad,   tomu dá aj rozum!” A potom prosebným hlasom pokračuje: „Ale nebuďteže   horší ako cudzí, vaša milosť — ešte by si aj ja rád zaskočiť na tej   svadbe.”
    </tei:p>
    <tei:p>
     „No, keď bude vicišpánom, veď som vám povedal,” odpovie Adam.
    </tei:p>
    <tei:p>
     „Sľuby sa sľubujú, blázni sa radujú, a reči sa vravia a chlieb sa   je, myslíte si, pán švagor; ale nech som dobrý, môžete sa aj sklamať,   lebo čo komu súdené, to ho neminie; koho majú obesiť, ten sa neutopí,   koho má raz nešťastie postihnúť, ten mu neujde,” prerečie starý   Ondrej Levický.
    </tei:p>
    <tei:p>
     Vicišpán bol rád, že sa mu podarilo priviesť švagra na   rozumovanie, čoho on bol taký veľký priateľ. Adam vedel, že sa   tentoraz do všeobecných prôpovedí zahrúži, ľahko zabúda i na vec, z   ktorej povstali. Okrem toho bol presvedčený, že Štefan vicišpánom byť   nemôže pre svoju mladosť ,a chudobu, lebo psota nemá vôle, a to sa už   raz tak vodí na svete, že kto je ku grajciaru stvorený, ten ku grošu   nikdy nepríde. Medzitým ale jeho dobre vychovanej a na slovo rodičov   dbajúcej dcére sa sto ráz mohla zavdať príležitosť rodičovské rady   poslúchať. Preto teda ani nepodbal ďalej na slová, keď vyriekol:   „Ale, pán švagor, veď som vám už povedal, že keď Štefan bude   vicišpánom, potom dostane Anuľku,” ale pomyslel si: Na svätého Vida,   čo nebude nikda.
    </tei:p>
    <tei:p>
     Čím ďalej, tým viacej bola rozprávka zaujímavejšia, takže sa i   páni od druhého stola do nej miešať začali, pravda, každý s iným   výrazom mysle. Ale to najviacej tešilo druhého vicišpána Potockého,   bo videl, že sa pán Adam čím ďalej, tým väčšmi odštepuje od   najvernejších svojich prívržencov, vedel, že Adam Štefanovo   vicišpánstvo prísne neberie. Ale práve preto si umienil železo kovať,   kým bolo horúce, a Adama ešte tým väčšmi naháňať do saku, a tak   preriekol, k tomu obrátený, s ľahučkým úsmevom na tvári, odkiaľ   vidieť bolo, že sa ho utlačiť usiloval: „Rozmyslite si, vaša milosť,   dobre, čo vravíte, lebo vola lapajú za rohy a človeka za slovo.”
    </tei:p>
    <tei:p>
     Týmito pár slovami bol Adam ešte viac popchnutý než rečami   pokrvných a drobných zemanov, bo si myslel, že odporca pochybuje o   pravdivosti jeho slov a že ho k tomu popudzuje, aby vyhol, čo on pre   svoje meno pred tak početnými zemanmi urobiť nemohol, aby sa nezdalo,   že od svojho odporcu prijíma naučenia; a tak vážnym hlasom, istý   svojej veci, povedal: „Už po tretí raz hovorím, keď Štefan bude   vicišpánom, moju dcéru dám mu za ženu.” A pritom hodil hlavou nazad   akoby na znak, že o tejto veci ďalej hovoriť nechce; mimo toho slovo   „dcéru” s takým prízvukom vyslovil, že každý z toho vyrozumel, ako   mnoho drží na seba a na svoju rodinu.
    </tei:p>
    <tei:p>
     Len starý Ondrej Levický sa nedal prekonať, lebo to teraz bolo   jeho obyčajou neuspokojiť sa, pokiaľ nemal rybku na suchom, vediac zo   svojej dlhej advokátskej skúsenosti, že je číkovi nikdy nie ľahké   vykĺznuť z ruky, než kým je ešte vo vode; a tak preriekol: „Počuli   ste, vaše milosti! a ste svedkovia, že len čo bude Štefan Levický   vicišpánom, dcéru pána Adama Bešeňovského dostane — no ale, pravda, s   dišpenzáciou,” pridaj k tomu, aby dal na vedomie, že veru aj on má   právo starať sa ako o svojho synovca, tak aj o dievča. „A aj vy, pán   gróf,” obrátiac sa k Želinskému, hovoril ďalej, „akožto najväčšia   osoba v tomto zhromaždení, ste svedkom výroku jeho milosti pána   Adama.”
    </tei:p>
    <tei:p>
     Ale celý rozhovor nikomu z prítomných nebol taký odporný ako   Želinskému, bo videl, že i bohatá nevesta, i jeho vicišpánstvo v   stolici stojí na slabých nohách, a tak v nevrlosti štipľavým hlasom   odpovedal: „Podľa mojej mienky by to najlepšie vypadlo, keby ste sa   vy dali vyvoliť za vicišpána, bolo by to pekné prezídium — pravda,   domine praestantissime?“#POZ#12;(lat.) Prevzácny pane.#-POZ#
    </tei:p>
    <tei:p>
     Sotva však boli tieto reči vypovedané, tu sa dala celá spoločnosť   do hlasitého smiechu, bo si jeden mimovoľky myslel, ako by to asi   svedčal Ondrejov kaput na predsedníckom stolci; druhý pozeral na jeho   fúzy a rád by bol videl, ako by si ich vykrúcal; tretiemu bolo zas   najmilšie, že Želinský Ondreja držal za pána rechtora, a bol by ho   rád videl s práchennou čapicou na hlave, s okuliarmi na nose,   brezovcom alebo feruľou v jednej a šlabikárom v druhej ruke, deťom   vážnym a dôležitým hlasom predriekať: a b, ab — e b, eb — i b, ib — o   b, ob — u b, ub.
    </tei:p>
    <tei:p>
     Len Ondrej skamenel sčiastky nad rečami grófa, tým ale viac nad   smiechom spoločnosti. Pomaly začala biť krv do jeho bledej tváre,   obrvy sa mu začali sťahovať, pysk mrdať, až sa jeho stará postava   pomaly vztýčila dohora a vážnym hlasom po latinsky vyriekol:
    </tei:p>
    <tei:p>
     „Protestor! — Ego sum tabulae judiciariae assessor”#POZ#13;(lat.)   Protestujem! Som členom súdnej tabuly!#-POZ# – Potom zas ďalej   hovoril: „Páni bratia, chudoba smiech, to ja dobre viem — ale zato by   bola hanba uhorskému zemanovi nevedieť, že on to isté byť môže, čo   hocktorý gróf, a tak prečo ja alebo môj bratanec Štefan alebo   hocktorý z vás nie vicišpánom? Či je to komu taká čudná vec? Či sa   nehanbíte smiať sa na také reči? Či neviete, že tým vysmievate sami   seba a svoje práva? Či neviete, že k vicišpánstvu len šťastia treba?   — A pánboh vládze šťastím a mačka myšami? A prečo by Štefan nemohol   byť vicišpánom, hoc je i chudobný? Lepšia známosť než hotový peniaz,   a lepšia hrsť priateľstva než voz dukátov — a tak ,čo my chceme, to   bude. Vy ste pán gróf, došli do stolice, aby ste si nás získali, ale   ja vám hovorím, že zdravá kočka, čo sa toho dočká, kým vy budete   vicišpánom. — A vy, páni bratia, hore sa! Nedajme sa tupiť zato, že   sme chudobní – ukážme mu, že je jeden zeman ako druhý!”
    </tei:p>
    <tei:p>
     Mnohým z pánov bratov to bola voda na mlyn, obzvlášť tým z   Potockého strany. Tu jeden vyvolal: „Ja pán, ty pán!” Druhý zas:   „Kakus, Motúz, Szentiványi, všetci traja rovní páni!” A tretí zas:   „Čert a diabol jeden Gábor!”
    </tei:p>
    <tei:p>
     Nato Želinský s potupným pohľadom vypovedal tak akoby pre seba:   „Malí páni, malý hnev.”
    </tei:p>
    <tei:p>
     Ale tí nedbali viac na to, čo hovorí, povstali od stola a brali si   klobúky a čiapky, hoc ich pán Adam ako chcel uchlácholiť a zadržať. A   išlo to všetko spánombohom.
    </tei:p>
   </tei:div>
   <tei:div type="chapter">
    <tei:head>
     III
    </tei:head>
    <tei:p>
     Pánu Adamovi celý ten žart nebol po vôli; na dobrej vôli   zemianstva, a obzvlášť rodín Bešeňovskovcov a Levickovcov, ako   najsilnejších z celej stolice, mu veľmi mnoho záležalo, bo z každej   osady, keď chceli dačo uskutočniť, zobrať sa mohlo do stolice vždy do   štyristo hláv na hlasovanie. Vedel dobre, že jeho postavenie v   stolici obzvlášť preto sa tak dlho udržalo, lebo on sám súc   Bešeňovský, sestru mal za Levickým vydatú, a tak i jedna i druhá   família si mnoho na tom zakladala, že v rodine stojí s hlavou   stolice. Preto aj Štefan Levický, len čo patváriu u ujca odbavil a v   Pešti v lehotách na to ustanovených po jurátsky šabličkou postrkoval,   kým vyžiadaný diplom obdržal, stal sa hneď prísažným a o rok nato   slúžnym na veľkú protiveň mnohých starších pánov, ktorí už od rokov   na slúžnovský úrad ako židia na mesiáša čakali a pritom sa statočne   vytrovili a zadĺžili, keď to Štefana ani turák nestálo. Ale Adamovi   celý koniec histórie aj preto nebol po vôli, že mu mnoho záležalo   tiež na dobrej vôli grófa Želinského, bo ako teraz veci v stolici   stáli, stránka Potockého, doterajšieho druhého vicišpána, dala si   veľmi na tom záležať, aby k veslu prísť mohla, a bola, nikto nevedel   odkiaľ, podporovaná; a tak chtiac sa udržať, musel pán Adam tiež   hlbšie siahnuť do vrecka —bo čo mal chudobný zeman robiť, keď peniaz   zabrnčal? To sa mu, pravda, nechcelo, lebo on ešte radšej, ako druhí   ľudia, ruku otváral na prijímanie než na vydávanie; a keď sa mu raz   šupáky do nej dostali, to mu boli lepom na prsty prilepené a ani zmyť   ani otriasť sa tak ľahko nedali. Mladý gróf teda mal niesť väčšiu   čiastku nákladov, chtiac k dačomu prísť, takže by Adama celá   reštavrácia nestála viac než obyčajne, čo si ale s dobrými úrokmi na   židoch, svojich najlepších priateľoch, dohnať trúfal, lebo tí   najlepšie vedia, kde je sadlo, tam je snadno. K tomu sa Adamovi veľmi   páčilo, že mladý gróf po jeho dcéruške očami hádzal a čo viac, aj   vyslovil pred ním, za akého šťastlivého človeka by sa držal, keby   mohol vstúpiť do bližšieho priateľstva s ním. Adam o úprimnosti   týchto slov ani málo nepochyboval, bo jeho jediné dieťa bolo švihlé   ako ľalia, krásne ako ruža a k tomu jeho majetok prirovnal sa   grófovmu. Jediné, čo mu pritom pochlebovalo, ako obyčajne chudobným   ľuďom, čo sa v košeli narodili, to jest zvláštnym šťastím k veľkej   hodnosti a majetku prišli, že by prišiel do pokrvenstva s rodinami,   ktoré mali nad neho vyššie postavenie.
    </tei:p>
    <tei:p>
     Adam Bešeňovský bol totiž dieťa chudobných zemianskych rodičov,   poslali ho do školy ta, kde učenie najmenej stálo, bo jeho otec   najviac jednu zemičku mohol každoročne založiť, aby bol vstave   synáčka do školy vystrojiť; keď ale dorástol, to sa obrátil sám k   majetnejším ľuďom a poprosil ich o podporu. Naďabilo sa mu raz, keď   sa uchádzal o pomoc, prísť ku bohatej vdove Karáčovskej, ktorá na   šuhajcovi našla zaľúbenie, podporovala ho v školách, poslala do   Pešti, a keď sa odtiaľto s advokátskym diplomom navrátil, vzala si ho   k sebe na prístupky; ona dostala hodného muža a on bohatú ženu, takže   sa to jedno s druhým, na spokojnosť obidvoch, vyrovnalo. Ale Adam   Bešeňovský súc i napotom pamätlivý dobrého naučenia svojich rodičov,   nikdy nezabúdal, že babka k babce, budú kapce i nohavice; potom, kto   počtuje, ten gazduje, a zas, každé hrable . k sebe hrabú, a k tomu,   blázon dáva a múdry berie: pri ktorých pekných a užitočných zásadách   narobil si peňazí ako čert železa, bo mu rástli ako vlkovi pečienka.   Tak sa stal veľmi majetným človekom, bo ho spočiatku advokátstvo,   potom slúžnovstvo a naostatok vicišpánstvo ešte väčšmi na nohy   postavilo, takže zlý, závistlivý svet o ňom hovoril, že čert svojim   ľuďom pomáha a že drel ako pastier.
    </tei:p>
    <tei:p>
     Preto bol Adam o čistote grófových úmyslov istý, bo by jeho dieťa   ani s prázdnou rukou k nemu nebolo prišlo, ani nemalo tváre, čo čert   na nej mlátil.
    </tei:p>
    <tei:p>
     Ustanovil si teda pán Adam, keď si všetko až na vlas premyslel,   najprv ako múdry vodca bližšie sa prezvedieť, ako jeho veci stoja i u   grófa, i u jeho dieťaťa, i u Štefana, i u zemanov, a podľa toho potom   usporiadať svoje ďalšie pokračovanie; lebo pred reštavráciou to bolo   najmúdrejšie, keď bol človek i s pánombohom zadobre, i s čertom nie   zazle.
    </tei:p>
    <tei:p>
     Gróf Želinský nebol v najlepšej vôli. Ako sa s Adamom zišiel,   poklonil sa, ale tak, že mu bolo na konci nosa čítať, že pod vážnym,   velikánskym výrazom tváre ukrýva rozhorčenosť nad nepodarením svojich   túžob a spolu chce ukázať svoju vyvýšenosť nad druhým, nižším od seba   rodom. Ale Adam bol starý praktikus a nedal sa odstrašiť tvárou   hosťa, a preto, ako len mohol, krútil reč od najľahostajnejších vecí   až na včerajší výjav, keď sa hosť jeho spočiatku usmechoval, akoby sa   to všetko jeho netýkalo, potom sa vždy viac púšťal do rozhovoru,   takže naostatok z horlivosti jeho vysvitalo, ako mu to všetko nebolo   po srsti a ako ho to mrzí.
    </tei:p>
    <tei:p>
     „Vaša osvietenosť,” hovoril Adam, ,,čo som vám povedal o   Bešeňovskovcoch a Levickovcoch, netreba najmenej pochybovať, tí sú   naši.”
    </tei:p>
    <tei:p>
     „Videl som to včera,” odpovedal gróf s úštipkom, „že jeden rechtor   je vstave všetko prevrátiť, a pán vicišpán je spokojný, keď môže   sľuby dávať ľuďom, ktorí nemajú povolanie miešať sa do jeho   záležitostí, bo sa bezpochyby strachuje hnevu pánov v kaputoch, aké   svet za Kakana kráľa nosil.”
    </tei:p>
    <tei:p>
     Adam cítil celý sebe do očí povedaný posmech, ale už sťa advokát   naučil sa nepočúvať, čo nechcel dopočuť, a reč zakrútiť na veci,   ktoré k rozhovorke svedčali ako päsť na oko, a tak sa i teraz len   usmial i odpovedal: „Hja, pán gróf, viete, to s týmito ľuďmi ináč   nejde, vy ste ešte mladý a neviete vyhýbnuť vtedy, keď si takíto   ľudia dačo do hlavy vezmú; keď sa ochladia, hľadia po starej obyčají   potom na to, čo sa zrovnáva alebo s ich dávnym zvykom alebo s ich   úžitkom. Čo sa ale hnevu týka, toho sa ja nemám čo báť, lebo veľké   snehy, malé vody; a potom sa tí páni troška počastujú a poprosia, a   čo pán prosí, to byť musí — nuž bude po všetkom.”
    </tei:p>
    <tei:p>
     „Ale vaša milosť,” odvetí gróf nedôverčivo, „ako je to, že na   slovo týchto ľudí i vaše dieťa zakladáte ich priazni a vôli?”
    </tei:p>
    <tei:p>
     „Nechajte to tak, pán gróf,” hovorí Adam, „to mu ľahká pomoc, bo   Štefan Levický bude robiť, čo ja chcem, a bude vicišpánom, keď bude v   stave za to aj niečo vynaložiť.”
    </tei:p>
    <tei:p>
     „Ale mne sa zdá, že si vaša dcéra s Levickým rozumie a ja som   myslel, že —”
    </tei:p>
    <tei:p>
     „To je, pán gróf, naša rodinná blízkosť na príčine; a len hádam   nebudete myslieť, že by Štefan bol v stave tak vysoko rúbať? A potom   nebezpečenstva niet sa čo báť, pošlem dievča na pár týždňov k tete do   Prešporka a svet umĺkne o krátky čas, i nebude nás znepokojovať a nám   v dačom prekážať,”
    </tei:p>
    <tei:p>
     Tak by sa bol gróf uspokojil. Teraz prišiel rad na Anuľku,   povolanú o chvíľku k otcovi. Jediné svoje dieťa mal Adam veľmi rád a   bol viac naň pyšný ako na všetko iné na svete; preto tiež, hoc ináč   zvyknutý vždy podľa okolností svoje konanie tak usporadúvať, aby k   cieľu či tak, či tak prísť mohol, bol so svojím dieťaťom vždy   úprimný, vždy k nemu dobrý, milujúci otec, a tak sa pred ním nikdy   ináč ani neukazoval, než ako s ním vskutku myslel. Tak i teraz začal:   „Anuľka, dieťa moje, chcel som s tebou len v náhlosti pár slov   zoči—voči prehovoriť. Gróf Želinský sa o teba uchádza, a pomysli si,   aká by to bola i pre mňa i pre matku radosť, keby naše jediné dieťa   nielen do grófskej rodiny prišlo, ale i takého pekného a hodného muža   dostalo.”
    </tei:p>
    <tei:p>
     „I mamka to hovorila,” odpovedá Anuľka, „ale keď ho ani ešte   neznám, nuž sa mi hádam preto ani jedno z obidvoch nepáči.”
    </tei:p>
    <tei:p>
     „Čo nie je, stať sa môže; ale teraz niet o tom reči,” prehodí   vicišpán. „Vieš, dieťa moje, čo sa
    </tei:p>
    <tei:p>
     tu včera v mojom dome stalo, že by ťa totižto naša rodina po   dedinách rada vydať za Štefana.”
    </tei:p>
    <tei:p>
     „Ale prepánaboha, však ste ma sami dobrovoľne sľúbili Štefanovi,”   prehodí Anuľka, šelmovsky rukami zalomiac a rozosmejúc sa, „keď bude   vicišpánom, a viete, keď pánboh dopustí, aj motyka spustí; a potom,   keby som už len tou grófkou byť mala, čože by môj drahý apko počal,   keby nemal čím záloh vymeniť, lebo, apko, založili ste slovo a s ním   i vašu rozpustilú a premaznanú dcéričku.” Vtom sa zvrtla a bozkala   otca na tvár, ktorý ju na svoje prsia nežne pritúlil a hladkal.
    </tei:p>
    <tei:p>
     „Nuž akokoľvek, dieťa moje,” hovoril ďalej, ,,ale teraz bude o tom   celá stolica hovoriť, a malo by to zlé následky pre tvojho otca, keby   si sa teraz sama tak alebo tak odhodlala, a tak som si umienil poslať   ťa k tetke do Prešporka.”
    </tei:p>
    <tei:p>
     Hoc sa predtým dievčaťu šelmovstvo vyrážalo na čele, to sa mu   teraz tvár na chvíľku zamračila, prehodilo nakríž okom, pritúlilo sa   k otcovi a povedalo bezžartným hlasom: „Dobre, keď tak rozkážete,   apko, pôjdem; ale ak vám vtáčik vyletí i bez grófa i bez vicišpána,   to si potom pripíšte sami sebe.”
    </tei:p>
    <tei:p>
     „No, no, však to hádam u teba tak zle nevyzerá,” odpovedá otec,   „lebo ináč by hádam lepšie bolo, kebys doma zostala.”
    </tei:p>
    <tei:p>
     „Ale urobte to, apko!” upadnúc zasa do predošlého spôsobu, odvetí   dievča, „ja by aspoň jeden deň rada kortešovať, a uvideli by ste, že   by Štefan predsa musel byť vicišpánom.”
    </tei:p>
    <tei:p>
     ,,Ty bláznivé dieťa,” usmejúc sa prehodí Adam, „keď ti toľko   záleží na tom, teda kortešuj, ja ti dávam k tomu úplnú slobodu.”
    </tei:p>
    <tei:p>
     ,,No, teda bude Štefan vicišpánom,” odpovedala, zvrtla sa a   odišla.
    </tei:p>
    <tei:p>
     Jej otec potom zavolal k sebe Štefana, ktorého, ako sme už   povedali, v posledných časoch pokladali za člena rodiny. Pán Adam bol   dobrý latinár a poznal v Horácovi každý riadok, a keď prišla reč o   Cicerovi,#POZ#14;Marcus Tulius (106—43 pred n. 1.), slávny rímsky   štátnik, rečník, autor filozofických, politických a právnických   spisov.#-POZ# to len tak z rukáva sypal jeho pekné výpovede, až to   bola milá vec počúvať. Ale v posledných časoch, keď maďarčinu do   verejného života uvádzali, a on z nej len toľko vedel, koľko sa pred   štyridsiatimi rokmi v Ožďanoch#POZ#15;Obec v Gemeri, kam sa   chodievali Slováci učiť maďarčinu.#-POZ# bol naučil a čo ešte i z   toho mála nezabudol: krušne sa mu zdalo vystaviť sa nebezpečenstvu   obzvlášť pred mládežou, čo veľmi hore nosom dierky nosila len preto,   že sa okrem maďarčiny v školách nič nenaučila a vystrájala si posmech   zo starších pánov, nevediacich sa v tejto reči tak hybko vysloviť ako   ona. Adam cítil, že ho táto maličkosť môže o pár rôčkov pozbaviť   celého vplyvu v stolici; zdôveriť sa zas nemal komu, a tak keď   prišiel Štefan z Pešti, prijal ho hneď do svojho domu, a od tých čias   pracoval spolu s ním k obapolnej spokojnosti, lebo Adam sa mnohému   podučil a bol istý pred každým nápadom svojich odporcov. Štefan ale   pri ujcovi nielenže sa vycvičil v úradných veciach, ale i skoro a bez   očakávania stal sa slúžnym — a hádam aj pár očiek, do ktorých sa   každý deň mohol voľne nadívať, neveľmi ho vyháňalo z domu. Ostatne   bol Štefan usilovný človek, no bieda je najlepší majster, a tejto   užil za mladi až do sýtosti. Jeho otec bol zámožný zeman v Leviciach,   dedine v Záhorskej stolici, ale súc k tomu dobrý kamarát, hovorieval:   „Medzi ľuďmi ľudsky, v dome psota vždycky!” Potom sa rád pre piaď   zeme až do smrti pravotil; naostatok ale mal čudné porekadlo, o   ktorého pravdivosti nikdy nepochyboval a od ktorého ho ani plač ženy,   ani narodenie synáčika, ani celá rodina odviesť nemohli. Každý deň si   ako najväčšiu múdrosť opakoval: Čo zjem, to viem, čo vypijem, to   užijem, a čo po mne zostane, pánbohvie, kto dostane; lebo kňazský   majetok a židovskú dušu, všetko jeden čert berie,” a nepomyslel si,   že ani jeho majetok kňazský, ani duša židovská nebola.
    </tei:p>
    <tei:p>
     Spočiatku začal tu i tu gazdovať, ale to bolo vždy tak, že muchy   lapal a voly púšťal; potom ale, keď sa majetok míňal a jeho zemičky   jedna za druhou vandrovali do zálohu, to sa radšej díval do pohárika   a u žida pod stolom spával — ale nie od vody. Štefan mal asi rok, keď   ostal sirota; lebo pánboh má všetkého dosť, len nie sirôt. Jeho matka   sa ale z toho viac tešila, než kormútila; bo muž práve umrel, keď už   všetok majetok zmizol a dlhov viac než šúp na streche po sebe   zanechal, úbohá vdova chodila dosť k svojmu bratovi Adamovi   Bešeňovskému, plakala, prosila, pýtala ho, aby sa aspoň za dlžoby   zaručil, kým si s pomocou božou dačo zhospodári a aspoň najhlavnejšie   dlhy splatí; ale ten, hoci boháč a slúžny, ktorého jediné slovo by   jej bolo spomohlo, vždy len odpovedal: „Kto sa ručí, ten sa muži,”   takže neborka vždy bez potechy odchádzala. Z tých rozpakov ju vytrhol   švagor Ondrej Levický, brat nebožkého, ktorý si, súc starý mládenec a   za úradmi sa nezháňajúci, nazhromaždil z advokátstva malý, ale   obstojný majetok. Pokonal sa s veriteľmi, povedal im, že v prázdnom   nič nebýva a kde niet, tam ani smrť neberie, dal im asi polovicu z   dlhu tam, kde sa odškriepiť nemohlo, druhým ukázal straku na kole a   tretích tak dlho pravotil, až sa im veľké náklady zunovali a nechali   radšej celú vec tak. Starý Ondrej súc z takého rodu, kde všetko   prekrútia čím hore tým dolu, odslúžil sa i tým, že procesy skoro   všetkým za krátky čas povyhrával, takže sa každý tešil nad takýmto   výplatkom. A tak sa uhovelo i vdove i veriteľom, tej obzvlášť preto,   že zostala v dome, mala lúčku a pár zemičiek, čo sa z nich biedne   vyživiť a jedného paholka, dva volky a kravičku držať mohla; a dobrá   krava ako matka, a otec ako vôl. Tak sa pomaly vdova uspokojila a jej   celý zreteľ sa obrátil na synáčika, bo sa vždy nazdala, že pôjde k   Abrahámovi morčence pásť, lebo vraj dobré dieťa sa nevychová, a ono,   chúďatko, bolo také dobré, že keď spalo, ani jesť nepýtalo; ale sa   zasa uspokojila, keď si pomyslela, že zlá zelina nevyhynie a dobrý   pes sa vylíže, a okrem toho by bol ešte hlúpy medzi svätých. A tak   pozerajúc si naňho, zakvitlo jej oko, keď mu mohla povedať: „Synáčik   máčik, môj jedináčik,” alebo mu, kolíšúc ho na kolenách,   zaspievala:
    </tei:p>
    <tei:p>
     #POEZIA#
    </tei:p>
    <tei:p>
     #I#Išli panie na hrušky,#-I#
    </tei:p>
    <tei:p>
     #I#podriapali kožušky,#-I#
    </tei:p>
    <tei:p>
     #I#povešali na vráta,#-I#
    </tei:p>
    <tei:p>
     #I#popadali, popadali, popadali do do do blata.#-I#
    </tei:p>
    <tei:p>
     #-POEZIA#
    </tei:p>
    <tei:p>
     A tak chlap rástol ako z vody, bol zdravý ako lipa, čerstvý ako   ryba a mocný ako buk; lebo mu zdravie dušu naháňalo, mamka mu   navarila kaše, krivý Janko, paholok, vzal mladého pána na lono a   dával mu ju drevenou lyžicou z vahančeka, objímajúc ho jednou rukou,   aby dolu nespadol, a chlapina sa pritom usmievala, až to bola radosť.   Ale sotva bol väčší na piaď od zeme, už sa na ňom splnilo, že sirota   nevoľná, ale sebevoľná, lebo bol chlapec malý, ale huncút zralý;   matka ho obyčajne kárala — leda čert za zlé nemal, strýc Ondrej   krútil hlavou i mrnkal pod nosom:
    </tei:p>
    <tei:p>
     #POEZIA#
    </tei:p>
    <tei:p>
     #I#Zahýbaj ma, mamko, dokiaľ som ja Janko,#-I#
    </tei:p>
    <tei:p>
     #I#keď ja budem Jano, nezohneš ma, mamo.#-I#
    </tei:p>
    <tei:p>
     #-POEZIA#
    </tei:p>
    <tei:p>
     Druhí ľudia zas, na otca mysliac, hovorili: Nebude zo psa slanina,   ani z vlka baranina a aká matka, taká Katka, aký otec, taký syn, aké   drevo, taký klin, aký mlynár, taký mlyn; ale otec a mať hotový Cigán,   tak si aj táto pomyslela, že lepšie, keď víno za mladi vykysne ako na   starosť, a poručila všetko milému pánubohu. Keď chlapec dorastal,   postavil si i pán Ondrej, i jeho švagriná okuliare na nos, sadli si,   skrížili ruky na lono a radili sa, čo s chlapcom začať, až sa po   dlhej rade uradili poslať ho do Gemera do školy, lebo od mladi sa tŕň   ostrí a tá maďarčina bola vraj najprv treba. Chuderka Štefanova matka   šla k bratovi, už teraz vicišpánovi, a pýtala ho o pomoc, už či na   šatočkách, či na peniazoch, ale zas len skúsila, že darmodaj umrel,   narodil sa kúpsi; iba keď prišiel Štefko sa odobrať a pánu ujčekovi   dať na rozlúčku packu, to siahol tento do vrecka, tak pomaly, ako čo   by sa mu nechcelo, vytiahol z neho dvadsiatnik biely ako srieň, držal   ho dlho medzi dvoma prstami, akoby sa s najväčším miláčikom mal   rozlúčiť, držal pritom Štefanovi dlhú kázeň, ako si má ten   dvadsiatnik šanovať, a kázal mu aspoň päť ráz naň pozrieť ako sa   blyští — práve ako ten neborák chudobný rechtor, ktorý nemajúc čo dať   na večeru hladným deťom vzal kremeň a ocieľku a kresal im volajúc:   „Ži, ži, ži!” až chúďatká pozaspávali. — Aj teraz musel dať strýc   Ondrej, čo bolo potrebné; pravdaže, pritom všetko najprv ofrflal,   ohundral, ale keď si tak troška srdcu obľahčil, dal, neborák, vďačne   peniaze i požehnanie, i dlhú komendáciu#POZ#16;(z lat.) Odporúčanie,   odporúčajúci list.#-POZ# pánu profesorovi.
    </tei:p>
    <tei:p>
     Vychodil chlap školy i v Gemeri i v Kežmarku; čo sa tam naučil   alebo nenaučil, na to sa málokto pýtal, dosť na tom, vychodil ich.   Bolo treba patvaria, zasa sa len išlo k ujcovi vicišpánovi, ale   tomuto bolo ako slimákovi v chrene a holému v tŕní, keď mu rodina na   krk prišla, zamrnkol zasa len popod nos: „Vari vás všetci čerti toľko   vláčia” — a chcel sa striasť starostí o svojho sestrenca; ale tu sa   Ondrej Levický postavil na všetky štyri nohy a držal vicišpánovi   kázeň o jeho skúposti a o svojich zásluhách o Štefana, vypočítal na   grajciar, čo kedy za bratanca vydal, a zasa zrátal každý dvadsiatnik,   čo Adam každoročne dával na papier svojmu sestrencovi, takže   zahanbený nevedel ako z konopí, lebo toho bolo toľko, ako za necht   blata. Ondrej hovoril: „Ale vidíte, vaša milosť pán švagor, statočná   ho mati mala, poctivo ho vychovala, a to vaša sestra. Vy ste ju   nenapomáhali ničím, a predsa vás pánboh obohatil veľkým   majetkom.”
    </tei:p>
    <tei:p>
     „Dajte vy tomu pokoj, pán švagor.” odvetil Adam, „dat Deus cui   vult Franciscus Koháry.”#POZ#17;(lat.) Boh dáva, komu chce František   Kóháry. Heslo na erbe šľachtickej rodiny Koháryovskej.#-POZ#
    </tei:p>
    <tei:p>
     „Dajte vy tiež pokoj, vaša milosť,” prehodil Ondrej, „accipit cui   vult Nicolaus Bercsényi;#POZ#18;(lat.) Berie komu chce Mikuláš   Bercsényi.#-POZ##POZ#19;Mikuláš Bercsényi — (1665—1743), uhorský   šľachtic, veliteľ kuruckého vojska Františka II. Rákocziho. Po   porážke kurucov r. 1711 odišiel spolu s Rákoczim do tureckého   vyhnanstva.#-POZ# a vy tiež ešte neviete, kde sa to všetko   podeje.”
    </tei:p>
    <tei:p>
     „Hja, toho sa ja nebojím.”
    </tei:p>
    <tei:p>
     „No veď,” zas len hovorí Ondrej, „Cigán sa tiež hromničky nebojí a   nevie, či je žena, či je chlap, a nešťastie nechodí po horách, ale po   ľuďoch.”
    </tei:p>
    <tei:p>
     „Už, pán švagor, akokoľvek,” prehodí Adam, ale viete, že nielen   každý zeman ku mne chodí požičiavať, lež i toľká rodina…”
    </tei:p>
    <tei:p>
     „Hja,” pretrhne Ondrej jeho slová, „do dobrej zeme, čo sa zaseje,   všetko býva dobré.”
    </tei:p>
    <tei:p>
     A tak, či chcel, či nechcel, vicišpán musel pristať na Ondrejove   žiadosti, a bol čert diablovi po vôli, keď sa nevedel vykrútiť. Bol   teda Štefan patvaristom u vicišpána, svojho ujca, ale i tu ho   nepokladali ako druhých mladých pánov z bohatých domov, čo s ním   patvarizovali, lebo nesedával ako títo pri stole, ale musel obyčajne   obsluhovať, čo mu medzitým milšie bolo, že Anuľka tiež vždy vstala a   pomáhala mu; keď ale vicišpána doma nebolo, to si sadla rozpustilá   Anuľka nadol k nemu, zdvihla rúčku, miešala mu po hlave vlasy, pokiaľ   sa nerozstrapatili, že ich potom musel asi pol hodiny česať, trhala   ho za mladé fúziky, prekárala ho, robila mu nesnádky, že sa všetci   rozosmiali, on ale bol tomu radšej, než čo by mu hneď boli   slúžnovstvo dávali. Tak bývalo obyčajne dobre myšiam, keď nebolo   mačky doma, až tak sa rok pominul.
    </tei:p>
    <tei:p>
     Tu sa Ondrej vybral k vicišpánovi, zakašľal si ako obyčajne a   pýtal sa ho o radu, čo teraz začať so Štefanom. Vicišpán nevedel   rady, ale Ondrej to tak navliekol, že onen prisľúbil dať Štefanovi   uhorské šaty, tento peniaze a vypraviť mladoňa do Pešti, aby si tam   vyzískal diplom. Vicišpán vyňal pritom dakde z kúta zaprášenú širokú,   remeňovou pošvou obkrytú a žltým plechom obitú škrablicu ešte z   Rákócziho čias; potom sa dal do spytovania starožitností, vytiahol z   kasne starý dolománik, čo ho ešte za študentstva v Kežmarku nosil,   nohavice, čo jeho žene ešte po prvom mužovi ostali, a tento bol   našťastie taký tučný, že by traja Štefanovci mohli vliezť do nich,   naostatok ale kučmu#POZ#20;Kožušinová čiapka#-POZ# z líšky, skoro na   ríf dlhú, z ktorej visel nad líščou kožou červený, už celkom   oblednutý mešec ako nos nad moriakovým zobákom, Adam povedal, že sú   toto pekné, krásne šaty pre Štefana. Ondrej si pomyslel: No, nech sa   ti basy s gajdami odslúžia, nehovoril ani slovo, bo sa darovanému   koňovi nehľadí na zuby, poklonil sa a odišiel preč. Potom vstúpila   dnu Anuľka a vidiac to pekné šatstvo, zavolala Štefana, ktorý   nevediac, čo sa robí, musel v bočnej izbe obliecť nohavice, potom   dolomán, a tak do izby k Anuľke vstúpiť, ktorá mu najprv sto poklôn   urobila, smiala sa, že to bolo až do susedov počuť, vzala chýrečnú   šabľu, opásala mu ju okolo kĺbov, vzala kučmu, postavila mu ju na   hlavu, zalomila rukami a zavolala: „Apko! Mamka! Ľudia! Poďte pozerať   Filipa z konopí!” A vskutku prišli všetci dnu, Adam sa tiež   usmiechal, ale mrdajúc fúzom, povedal, že mu to dobre svedčí; mať   kliala dcéru, načo robí blázna zo Štefana, druhí patvaristi nevedeli,   čo od smiechu začať, bo im len tak oči prechádzali, Anuľka ale volala   na hajdúcha: „Pavko, či nemáte ešte v maku strašiaka? Poďte, poďte,   vezmite si tu, a dostanete iste proces od slávnej famílie   vrabcov!”
    </tei:p>
    <tei:p>
     Štefanovi nato vypadli slzy z očí, cítil po prvý raz, že chudoba   smiech; sňal pokorne čapicu z hlavy, odložil šabľu, popozeral smutne   po prítomných, odišiel do bočnej izby, preobliekol sa a zanechajúc   tak ujcov dom, odobral sa smutný ku svojej mamičke. Ale len čo sa   doma zohrial, priletela na kočiari Anuľka celá splašená, pozrela na   Štefana nedôverčivo okom, akoby sa chcela vyzvedieť, či ho svojou   rozpustilosťou urazila, či nie; potom ho chytila za ruku a pozerajúc   mu do očí svojím čistým zrakom, povedala: „Števko, prišla som ťa hore   vodou hrabľami hľadať, však sa nehneváš? Vidíš: „Ide pavúk po stene,   kým sa Števko zasmeje!” — A bozkala ho na líce. Rozveselil sa šuhaj a   dievča pľasnúc ho nato pozvoľna rúčkou po líci, vyšlo von a hľadalo   tetku. Tejto dala peniaze, hovoriac, že poslal apko Štefanovi na   šaty, čo úbohú vdovu odrazu tak potešilo, že si vzdychla, akoby jej   veľký kameň bol spadol zo srdca, slzy jej z očí vypadli, bo cítila v   srdci svojom, že brata dosiaľ za skupáňa držala a rada bola, že   vlastný, vlastnučičký brat predsa nie je taký, .za akého ho mala. Len   Ondrej, dozvediac sa neskôr o tom, krútil hlavou a mrmlal popod nos:   „No nech som dobrý, to Adamovi nikdy nenapadlo, to bola Anuľka sama.   a tá bude Štefanovou ženou, takže sa to všetko vyrovná.” Anuľka sa   rozlúčila s tetkou, pohladkala Štefana po líci, hovoriac mu: „Ty môj   roztomilý, preutešený Filípok z konopí,” a zmizla ako strela,   posledné slová predsa nemôžuc v sebe udusiť, keď” si spomenula na   vysokú kučmu a odratú remennú šabľu; lebo mladosť, radosť a   pochabosť. Tak sa dostal Štefan do Pešti, a keď tam svoj čas vybavil,   prišiel domov, kde by mu mamička bola miesto ofúkala nazdajúc sa, že   na šírom svete niet človeka ani krajšieho, ani múdrejšieho, než jej   synáčik, na ktorého so zaľúbením dlho—dlho pozerala, zložiac ruky na   lono, nehovoriac ani slovo a len sa tak v pohľade naň kochajúc. Ale   teraz ho jej brat, prečo videli sme, potreboval, a tak ho mamička   prepustila, dajúc mu požehnanie a nazdajúc sa, že hneď ostane veľkým   pánom, keď len vicišpán naňho pohliadne.
    </tei:p>
    <tei:p>
     Pán Adam Bešeňovský odbavil teda grófa i Anuľku a teraz dal k sebe   zavolať Štefana. Ten prišiel.
    </tei:p>
    <tei:p>
     „Mi fili,“#POZ#21;(lat.) Syn môj.#-POZ# začal vicišpán po   latinsky, ,,tys bol sirota, tvoja matka nemala ničoho, ja som ťa   musel napomáhať, čomu som tým radšej teraz, bo vidím, že sa stal z   teba statočný, poriadny človek, ktorý celej famílii len ku cti slúžiť   bude.” Pritom pozrel na Štefana, akoby chcel čítať v jeho   vnútornostiach.
    </tei:p>
    <tei:p>
     Ten nevedel, čo ujec chce.
    </tei:p>
    <tei:p>
     „Teraz,” pokračuje Adam ďalej, „nastáva reštavrácia; ako strany   stoja, vieš — treba nám teda zasa dačo robiť, aby sme sa udržali,   lebo ty stojíš a padáš so mnou, ale vieš, čo sa včera stalo. Strýc   Ondrej je tvrdá hlava a môže mnoho pokaziť pre nás, a Potockému mnoho   nahnať, do saku. Pôjdeš teda do Levíc a upokojíš celú rodinu a povieš   jej, aby všetko len pri tom zostalo.”
    </tei:p>
    <tei:p>
     „Ale, pán ujček,” odvetí Štefan, „lepšie bolo, keby ste sa sami   tam ukázali, bo vaše slovo viac platí, než mojich sto.”
    </tei:p>
    <tei:p>
     „Nechaj to tak, Števko,” prehodí vicišpán. ,,ja v tomto okamihu   nič urobiť nemôžem; Potocký bude kovať, kým je železo teplé, a nie   ja, ale len ty ho môžeš ochladiť. Povieš, že sa porúčaš do   priateľstva pánov bratov i naďalej a vieš — udrž sa teraz pár rokov   slúžnym — vicišpánstvo ti beztoho neutečie pri našej rodine — a mojej   pomoci. Kebys bol len o desať rokov starší, nuž by sme to hneď   teraz prelomili; ale vidíš, kde fúzy tam rozum, a tak čakaj času ako   hus klasu a všetko bude dobre.”
    </tei:p>
    <tei:p>
     Pekne obišiel Adam Štefana, ale tomu sa to dákosi páčiť nechcelo,   myslel si, chudák: Nech psom tráva rastie, keď kone podochnú — bo si   pomyslel na Anuľku.
    </tei:p>
    <tei:p>
     „Čas tratí, čas platí,” pokračoval zas Adam, „musíš teda čím skôr,   a to ešte dnes ísť do Levíc, bo teraz nevoľno ani hodinku premeškať.   Navečer prídeš domov a tu i potom spolu posedíme — bo sa musíme na   pár týždňov rozlúčiť s Anuľkou.” A pritom, tak mu medové motúzky cez   ústa prevliekajúc, upäl zraky na Štefana; ten ale svoje zvesil dolu,   a dostal rozkazy, neveľmi potešený tým, že ujec s farbou von vyšiel,   to jest jemu slúžnovstvo obecal a Anuľku preč posielal, z čoho bolo   vidieť, ako chce pretrhnúť známosť obidvoch ľudí.
    </tei:p>
    <tei:p>
     Ako Štefan, ani sám nevedel prečo, pomútený do svojej izby došiel,   obliekol sa, dal zapriahať, a kým sa to stalo, išiel do záhrady, kde   mu Anuľka oproti prišla bez toho, že by ju bol pozoroval a skoro   popri nej prešiel, ani na ňu nepohliadnuc.
    </tei:p>
    <tei:p>
     „A peknýs ty človek,” prehodí dievča, najprv mu rukami oproti   tvári bežiac, akoby ho prestrašiť chcelo, „ja ho hľadám ako stratenú   ihlu, a on ti, hľaďže ho, na mňa ani nepozrie! — Ej, ale vidím,   vidím,” posmešne pokračuje, „to tvoje srdiečko ti za mnou sem do   záhrady ubehlo, bo vie, kde ma má hľadať, a odohnalo oči preč, aby   nevideli, kde vidieť majú, bo im závidí, že by i ony účasť mali na   takej znamenitej osobe, ako som ja.”
    </tei:p>
    <tei:p>
     Ale Štefanovi nebolo do smiechu; stal si pred Anuľku, pozeral   dlhým zrakom na ňu a vyriekol: „Ale povedzže mi, ty božia stvora,   kedy už len nabudeš rozumu?”
    </tei:p>
    <tei:p>
     „Načože mne rozum, keď ho ty máš dosť? A vidíš, Števko, včera tí   páni povedali, že by nám to vraj svedčalo; nuž potom bys ty   vládol rozumom a ja pletkami — ale do týchto bys sa miešať   nesmel — lebo beda ti!”
    </tei:p>
    <tei:p>
     „Načo to hovoríš teraz?” spýta sa Štefan.
    </tei:p>
    <tei:p>
     „Nato, že sa mi to tak páči; lebo vieš, musím od teba preč a to   viem, že ma rád máš, a chcela by ti prihotoviť mastičku na tvoje   úbohé srdiečko.”
    </tei:p>
    <tei:p>
     ,,A odkiaľ vieš, že ťa mám rád?”
    </tei:p>
    <tei:p>
     Dievča sa rozosmialo a zalomilo rukami: „Nuž ale či sa ozaj   nazdáš, že ja to neviem? Tvár neni lhárka, a keď ju ku mne len   obrátiť môžeš, nuž si uradovaný; eštes len bol patvaristom a ja   deckom, už si vtedy, keď si chodil s miskou okolo stola, zrakom,   hlaďže, vidíš, takto —” a ukázala prstom kruh dokola,   „veslovals, abys tú milú, premilenú Anuľku z očí   nestratil.”
    </tei:p>
    <tei:p>
     ,,A ona sa mi za to pekne vysmieva; či je nie pravda?” odpovie   Štefan. ,,Nač to všetko spomínaš, keď si ešte nezrelé decko a nikoho   nie si vstave rada mať — tým menej ale mňa.”
    </tei:p>
    <tei:p>
     „Ach, rada ťa, rada ťa ako mačka vtáčka a strelec zajačka, ty moje   potešenie, srdce z kalerábu a duša z lopúša!” A spojila ruky, akoby   ho na prsia pritisnúť chcela, pritom ale tak vážnosmiešnu tvár   urobila, že Štefan nevedel, čo na to v okamihu odpovedať, lebo to za   holý posmech vziať nechcel vediac, že dievča všetko, i tam, kde jej   najhlbšie pohnutie citu vyraziť chcelo, na ľahký spôsob prednášať   zvyklo; za vážne slová zas celú reč držať nemohol, bo bola tak   posmešne vyslovená, že by si ju ani jeden človek pre seba dobre   nevykladal.
    </tei:p>
    <tei:p>
     Anuľka pokračovala s núteným plačom: „Vidíš, Števko, tys ma   urobil nešťastlivou osobou!”
    </tei:p>
    <tei:p>
     Štefan sa zasmial, až ho bolo ďaleko počuť, a vyriekol: „Ty   šialená dievka, bezpochyby nemáš všetkých doma, že sa ti chce také   reči tárať. Ale povedz mi, čo vlastne chceš?”
    </tei:p>
    <tei:p>
     „Teba, Števko, teba!”
    </tei:p>
    <tei:p>
     „Mňa?”
    </tei:p>
    <tei:p>
     „Nuž áno!” so začudovaním vyriekla Anuľka, akoby urazená, že jej   Štefan nechce rozumieť. „Avšak je pravda, žes ma nešťastlivou   urobil, lebo, vidíš, teraz musím byť grófkou, či sa mi chce, či   nechce, čo by sa nebolo stalo, keby sa môj otec nebál o nás dvoch; a   budem sa ti na šiestich paripách voziť, budem si v koči vysedávať ako   páva, fulajtári#POZ#22;(z nem.) Panský služobník, kuriér, jazdec na   prvom páre koni.#-POZ# budú len tak obskakovať — a keď stretnem pána   Štefana Levického, odvracajúceho sa odo mňa, aby ma nevidel a srdce   mu nepuklo – či nebudem musieť byť nešťastlivá? Lebo, vidíš, ja som   velice dobrá, a dobré samo sa chváli” „Ale, počuješ, kebys ma   vskutku rada mala – nuž by ťa jedno slovo otcovi dané od grófa   priviedlo k Štefanovi a miesto grófa posadilo by Štefana do   koča.”
    </tei:p>
    <tei:p>
     „Aha, keby som ja bola taký tenký súkenník, ako si ty. Ale ja si   myslím, čo je lacné, neni vzácne, a ty si ma musíš zaslúžiť.”
    </tei:p>
    <tei:p>
     „Povedz mi len, ty pochabé dievča, ako?” odvetí Štefan.
    </tei:p>
    <tei:p>
     „Ty máš aj krátke vlasy, aj krátky rozum,” skočí mu do reči   Anuľka, „že to nerozumieš. Nuž staň sa vicišpánom, postav sa pred   môjho otca, vezmi si strýca Ondreja so sebou, daj vyčítať, od Adama   počnúc všetko, čo sa kedy pri svadbách až dodnes stalo — potom — a   tak ďalej.”
    </tei:p>
    <tei:p>
     „Vicišpán, vicišpán! ľahko ti to povedať, ale ľahšie by ti bolo   otcovi — alebo mu to ja poviem,” pretrhol Štefan vlastnú reč, „aby sa   nám i bez vicišpánstva zobrať dovolili.”
    </tei:p>
    <tei:p>
     ;,Nie, nie, nie, ja k tomu neprivolím!” vyvolá Anuľka, „ja chcem   raz byť vicišpánkou — a koniec reči.” Pritom vzdorne dupla nohou a   pohodila rukou.
    </tei:p>
    <tei:p>
     „Ale povedz mi len, ako to mám urobiť? I mladý som, i chudobný   som, a psota sa vždy zle mala.”
    </tei:p>
    <tei:p>
     „Tys tiež múdra hlava, že kdes sám, tam nikto nad teba,   a predsa si nevieš rady. Už vidím, že nemáš smelosti ani za grajciar;   bo komu sa nelení, tomu sa zelení. Ak by ale slovo takého bláznivého   dievčaťa, aké som ja, u teba podľa vlastných tvojich rečí, dačo   platilo, teda ti hovorím: Nechytaj vláčky na udicu a ryby na lep, ale   stoj čo stoj, i čo by sekery z neba padali, rob, kým je čas, a urob   si všetko dobre na mieste, nebude sa ti treba baviť na ceste.” —   Potom ale priskočila k nemu, hladkala ho po líci, hľadela mu do očí   tak prenikavo, že ju Štefan chcel objať, ale ona sa mu vyšmykla,   poklonila sa a vážne vyslovila usmievavo:
    </tei:p>
    <tei:p>
     #POEZIA#
    </tei:p>
    <tei:p>
     #I#Šuhajko, biela hus, dávala by ti z úst,#-I#
    </tei:p>
    <tei:p>
     #I#ale mamka nedá, že by bola bledá.#-I#
    </tei:p>
    <tei:p>
     #-POEZIA#
    </tei:p>
    <tei:p>
     A pritom hlavou i rukami posunkujúc, ubehla ako srnka.
    </tei:p>
    <tei:p>
     Štefan sa za ňou díval i vyriekol: „No počkaj, ty striga!”
    </tei:p>
    <tei:p>
     Anuľka to dopočula, obrátila a poklonila sa hlboko i vypovedala:   „Spánombohom, pán vicišpán. spánombohom, a pomyslite si, že kto má   mrcha ženu, netreba mu chrenu. Teraz ale robte, čo sa vám páči, a   nech sa vám ľúbi kapusta alebo hlúby.” I zmizla.
    </tei:p>
   </tei:div>
   <tei:div type="chapter">
    <tei:head>
     IV
    </tei:head>
    <tei:p>
     Slúžny Štefan Levický si sadol do voza a zamyslený išiel do Levíc.   Snovalo, rojilo sa mu v hlave, že nebol vstave myšlienku ani len na   chvíľu tak pevne udržať, žeby ju druhá nová hneď nebola vytisla.
    </tei:p>
    <tei:p>
     Paholok zastavil voz, hajdúch skočil dolu, otvoril pánovi dvierca   na kočiari, a tento sa len díval, akoby nechcel veriť, že kočiar už   stojí pred strýcovým domom, alebo radšej sám nevedel, čo vlastne tu   chce. Zobral sa a vstúpil dnu.
    </tei:p>
    <tei:p>
     Pán Ondrej Levický sa práve obliekal a naťahoval si čižmy na nohy,   ktoré sa mu neveľmi poddávali, zastavujúc sa na nových uhorských   nohaviciach; lebo pán Ondrej nemohol vystáť novoty, a tak ani široké   galoty, nosil teda, ako vždy od svojej mladosti, vyšnurované nohavice   na remeň. Ako Štefan dnu vstúpil, pozdvihol strýc hlavu, klepol pätou   na zem, oddýchol si, akoby mu bol príchod niekoho na oddýchnutie   vítaný, i povedal: „Vitaj Števko! Ja o vlku a vlk za humny!”
    </tei:p>
    <tei:p>
     „Dobrý deň, strýčko! Prečo?” spýta sa Štefan.
    </tei:p>
    <tei:p>
     „Ale vidíš, dieťa moje —” odpovedá Ondrej, „jaj — ale ma tá čižma   tak tlačí — teda, vidíš, ja idem k Potockému do Rašova a chcem, aby —   no, však vieš — zo včerajšej rozprávky dačo bolo.”
    </tei:p>
    <tei:p>
     „Čo myslíte, strýčko?”
    </tei:p>
    <tei:p>
     Ondrej sa ale rozhneval, roztvoril oči v začudovaní, klepol zas   pätou neobutej čižmy na zem, zložil ruky na prsia i prehovoril,   dívajúc sa upretým zrakom na bratanca: „Nuž a ty to nevieš, holobradý   múdry pán slúžny? Nuž a či sa nazdáš, že mne na našej famílii nič   nezáleží? Nuž a či Levickovci vždy len Bešeňovskovcom slúžiť majú, a   títo ich na večné veky za nosom vodiť musia? — A tak teda počuj! Či   chceš, či nechceš – no však si mladý, a tak ti odpúšťam, že ani toľko   nemáš pod klobúkom, že bys ma pochopil — ty musíš byť   vicišpánom, a to len zato, že sa Adam, tvoj chýrečný ujec, nazdáva,   že to Levickému ani z očí nevyzerá, a ja mu chcem, chcem, chcem,” a   tu zloženou päsťou v povetrí šermoval, „preukázať, že to tak byť   musí. Ty ale obráť sa okolo Anuľky, a všetko bude dobré!”
    </tei:p>
    <tei:p>
     „Hja, neučte vy, strýčko, vlka do chrasti, však on ta sám cestu   zná.”
    </tei:p>
    <tei:p>
     „No, ale nezná,” odpovedal Ondrej, „ako z chrasti von,” a tu   mrnkal, ako čo by sám so sebou hovoril, naťahoval čižmy, až sa mu ich   podarilo celkom obuť, vzdychol si, stal si pred Štefana, vystrel sa   ako sviečka, skrížil ruky za chrbtom a hovoril ďalej: „Teda vidíš,   Števko – tak je to – a nie ináč; panská láska na zajačom chvoste, tak   sa ty tiež nemáš čo na ujca spoliehať, lebo ten len vtedy vraví   pravdu, keď sa potkne, a ty ani len na vlastnom chlebe nie si, kým si   uňho. Moja starosť je — no, však som ťa vychoval — na teba myslieť; a   tak ty musíš raz i bez ujca stať sa dačím, i od neho sa rozlúčiť, aby   si nemyslel, že si ty uňho len piate koleso a trinásty apoštol. Preto   teda idem k Potockému, hoc jeho novoty mám v žalúdku ako svoje   hriechy, či by sa nedalo docieliť spojenie medzi ním a Levickovcami,   ale, pravda, na dobrý spôsob. Vidíš, syn môj, takto je to,”   pokračoval Ondrej, ruky založené rozhodiac a prstom pravice na   prstoch ľavice vyčitujúc, „celý svet pojedol šialené huby a celá   krajina chce, aby vraj zeman mýto platil, aby vraj zeman porciu   platil, aby vraj zeman na cesty chodil, aby vraj sedliak v   kongregácii#POZ#23;(z lat.) Stoličné zhromaždenie zemianstva v starom   Uhorsku#-POZ# sedel — a všetky susedné stolice sa už vyslovili v   tomto zmysle — len naša nie, bohu buď chvála! Teda, vidíš, syn môj,   takto je to: Adam sa dlho udržať nemôže, lebo naši holobradí mlaďosi   vžďy na to ďotierajú, čo sa inde stáva, a hania nás starých tak, že o   krátky čas prehrať musíme, bo nás zošklivia v očiach zemianstva, že   sa nás tak bude báť, ako čert svätenice. Takto je to teda,” a tu   znovu vyčitoval na prstoch, „za jedno, už je darmo, či sa mi páči, či   nepáči, musíš sa s týmito ľuďmi spriateliť, aby si nezostal na holom,   čo sa ti o pár rôčkov s ujcom stať môže; po druhé, keď bude dakto z   nás s Potockovcami, nuž musia i na to pozerať, čo my chceme, bo keď   máš nepriateľa, obes sa mu na nohy, aby skalu do teba uhodiť a bez   teba ísť nemohol — potom pošleme Potockého na diétu, a my budeme   predsa len páni v stolici. Po tretie, Adam ti pred nami sľúbil   Anuľku, ak budeš vicišpánom — a ten gróf sa mi nepáči — nuž a vieš,   nesmieme šťastiu zapchať každú dierku, aby dnu vliezť nemohlo, a   vidíš, ako pekne by to bolo, keby sa raz Levický na vlastných štyroch   koňoch voziť mohol — však ich Adamovi už beztoho netreba.” A tu si   oddýchol ako po päťdňovej práci.
    </tei:p>
    <tei:p>
     „Ale, strýčik,” prevraví Štefan, „však ste ešte ani nepočuli,   prečo k vám prichádzam.”
    </tei:p>
    <tei:p>
     „Hm, neviem? Čo by som nevedel? — Adam ťa posiela, aby sme sa   zmierili; však ja poznám jeho chodníčky. Dal mi odkázať, že Ondro   neondej, hoc i druhými slovy, a myslí si, že ja z jeho praktiky nič   nerozumiem — ale oklame sa; on sa viacej po mne vláčiť nebude, a čo   by si sto grófov vzal na pomoc, bo mu päty ukážem prv, kým mi bude   môcť povedať, že ma i nabije i plakať mi nedá. Hm, rozumieme,   rozumieme,” doložil pán Ondrej k svojim rečiam, prstom si na čelo   ukazujúc, „a dobre je to, keď sa čertovi sviečka zažne.”
    </tei:p>
    <tei:p>
     „Ale, strýčik,” prevraví Štefan, „ťažko nám bude spojiť sa s   Potockovcami, bo nám ani veriť, ani nás chcieť nebudú: a potom sa mi   to nevidí, ujca len tak bez každej príčiny zanechať, bo tak s mojou   svadbou ešte horšie, a potom by to bolo troška i nestatočné, k tomu   zas ja sám neviem, čo začať, čo robiť.”
    </tei:p>
    <tei:p>
     „Hm, tak je to,” odvetí Ondrej, „keď sa mladí ľudia na starých len   tak dívajú, akoby sami celú múdrosť boli pojedli! — Či nevieš, ty   holobradý, že Potockovci doteraz za seba ani tretinu zemianstva   nemajú, a tak že im musí byť vítané takú famíliu, ako je naša, za   každú cenu tiahnuť k sebe. Potom zas, čo sa ujca týka, zato by si ja   nikdy prsty nepohrýzol, ani vlasom nedal ošedivieť, bo len ten príde   k dačomu, čo sa chytí rozumu. A keď nevieš, čo začať, teda ti poviem   ja, pamätaj si to a nehnevaj ma, teda takto: Ja budem všetko robiť,   ty nič; ty budeš s ujcom držať, ja proti nemu. Teda počuj! Ty sa   takto budeš držať: Čo nehorí, nezalievaj, čo ťa nepáli, nehas;   nepchaj prsty medzi dvere, lebo kto stojí u dverí, každý ho uderí,   neklaď drevo na oheň, lebo môže so suchým i mokré zhorieť, ale drž s   Adamom, aby sme vedeli, čo sa i tu i tam robí až do konca, kde potom   všetko i bez toho vyjde na svetlo, a aby si bol i z jednej i z druhej   strany zakrytý. Len jedno mi musíš sľúbiť, Števko!”
    </tei:p>
    <tei:p>
     „Čo je to, strýčik?” usmievajúc sa spýtal Štefan, „už vidím, že   vás nikto neprevedie.”
    </tei:p>
    <tei:p>
     „To jedno, že pred voľbou odvedieš pár hlasov Adamovi — no, ale   pomysli si —” a tu sa popod fúzom usmiechal, „Anuľka stojí v hre, a   keby ja bol mladý, päť zubov by si s radosťou dal vytrhnúť za ňu”
    </tei:p>
    <tei:p>
     „Nuž dobre, ale, strýčik, počujte! Pán ujček vám dal odkázať, aby   to len všetko zostalo po starom.”
    </tei:p>
    <tei:p>
     „Hm, hm, ty, ty, ty — babrák, či nevieš, čo je to?” prehodí jedným   dúškom Ondrej. „To je toľko: Ty nebudeš vicišpánom, Anuľka nebude   tvoja, nebudeš sa na štyroch voziť; majetok pripadne grófovi, a ty   Števko si vytri zuby a zostaň žobrákom; lebo čo Adama do toho. — Ale   počuj, chlapče!” zakričí hnevlivo Ondrej. „Ja mu ukážem, že aký   pánboh daj, taký bodaj zdrav. A teraz iď, iď a povedz tvojmu   vicišpánovi, keď čo chce so mnou mať, aby sám sem prišiel; lebo ja   pán, ty pán, kto bude svine pásť?”
    </tei:p>
    <tei:p>
     Štefan zvesil hlavu a spýtal sa strýca: „Nuž ale keď prepadneme,   čo potom?”
    </tei:p>
    <tei:p>
     „Neboj sa, chlapče!” zvolal Ondrej. „Potom ti odstúpim môj domec i   so všetkým, čo mám, a budeme alegovať#POZ#24;(z lat.) Oháňať sa   právnickými argumentmi.#-POZ# spolu, až to bude prašťať, a uvidíš, že   sa nám bude celá stolica klaňať.”
    </tei:p>
    <tei:p>
     Štefan sa odobral a mrmlal si pod nosom: „Pri Nebojsi i Galanta   vyhorela,” ale pomysliac si na Anuľku a na jej slová, bol by skoro   strýca len zato objal, že sa jeho reči s Anuľkinými zrovnávali.
    </tei:p>
    <tei:p>
     Ondrej ale obliekol kaput s dlhými krídlami, vzal trstenicu,   navrchu i na tretine striebrom obíjanú, do ruky i kráčal, snujúc v   hlave všelijaké veci, do Rašova, kde Ján Potocký, druhý viciš—pán   stolice, prebýval.
    </tei:p>
    <tei:p>
     V Rašove to vyzeralo ako v raji. Okolo kaštieľa, bydliska   Potockého, bola pekná záhrada, ktorej cesty sa okolo trávnikov a   kvetinových hriad krútili ako had okolo kameňa, ktorý ho v letnom   čase chladí. Po krútiacich sa cestách boli rozostavené stoly, na   ktorých sklenice, poháriky a misky ešte od včerajška stáli znakom, že   alebo sluhovia nemali doteraz času všetko zobrať, alebo že hostia   hodovali až do rána, čo bolo pravdepodobnejšie, bo i nejeden zeman v   kurtke#POZ#25;Krátky zelený kabátec s červenými ozdobami.#-POZ# alebo   gubke#POZ#26;Vrchný súkenný kabát.#-POZ# alebo šubke, alebo len   jednoducho oblečený sa po záhrade tmolil nevediac, že je už poludnie,   a zabudnúc, že slnce svieti a sparno nastalo na chládok nočný. Ale   nehaň zemanov, chudákov; však to boli samí chudobní neboráci, čo sa   im miesta k nocľahu viac v kaštieli nedostalo, a tak sa museli sami o   seba starať, keď sa pán Potocký, za čo mu oni vďační boli, aspoň o   hlavy postaral. Teraz im ale oživli mušky, pochytili sa po troch, po   štyroch okolo krkov, prechádzali sa a spievali si:
    </tei:p>
    <tei:p>
     #POEZIA#
    </tei:p>
    <tei:p>
     #I#Ráno nad Rašovom slniečko vychodí,#-I#
    </tei:p>
    <tei:p>
     #I#tu sa po záhrade Janíčko prechodí,#-I#
    </tei:p>
    <tei:p>
     #I#Janíčko prechodí, a tak sebe myslí:#-I#
    </tei:p>
    <tei:p>
     #I#Na čo sme zemania, na čo sme my vyšli?#-I#
    </tei:p>
    <tei:p>
     #I#Na to sme my vyšli: Niet pravdy v stolici,#-I#
    </tei:p>
    <tei:p>
     #I#kto z koho, ten z toho, právo o palici.#-I#
    </tei:p>
    <tei:p>
     #I#Hore sa, Janíčko, hore zdvihni čelo,#-I#
    </tei:p>
    <tei:p>
     #I#neboj sa Adama, pozri naňho smelo!#-I#
    </tei:p>
    <tei:p>
     #I#Pozri naňho smelo s dnešným pekným ránom:#-I#
    </tei:p>
    <tei:p>
     #I#Ty budeš stolice našej vicišpánom!#-I#
    </tei:p>
    <tei:p>
     #I#A dolu s Adamom, nech si zlomí väzy,#-I#
    </tei:p>
    <tei:p>
     #I#právo, spravodlivosť nech u nás zvíťazí.#-I#
    </tei:p>
    <tei:p>
     #I#A ty svieť, slniečko, od zory do rána,#-I#
    </tei:p>
    <tei:p>
     #I#privítaj Janíčka, nášho vicišpána!#-I#
    </tei:p>
    <tei:p>
     #-POEZIA#
    </tei:p>
    <tei:p>
     „Vivat, vivat!” ozvalo sa zo všetkých strán a z každého kúta sa   pár hláv objavilo medzi krovím. Medzi nimi náš Peter Barina, verný   straník Potockého, viedol za sebou ospanlivého barboráša, za ktorým   liezlo ako vo snách šesť nevyspatých, od včerajšieho hulákania ešte   nevytriezvených Cigánov; bo hoc včera pána Potockého ani doma nebolo,   jeho dom bol predsa celému svetu otvorený, a páni bratia zemania si   rozkazovali ako doma a Cigán nesmel sláčik odložiť, pokiaľ sa ktorému   z hostí páčilo či jeho hudbou počúvať, či si daktorú nôtu vyhrávať.   Po záhrade roztratení páni bratia sa teda zhŕkli okolo Petra Barinu i   zastali si pod oknom kaštieľa. Tu zaštikol primáš husle pod bradu, až   zajačali, akoby ich tisnutie sláčika bolelo, barbora zahundrala a   celý húf zemianstva si začal v sprievode hudby vyspevovať:
    </tei:p>
    <tei:p>
     #POEZIA#
    </tei:p>
    <tei:p>
     #I#Ráno pod Rašovom slniečko vychodí#-I# atď.
    </tei:p>
    <tei:p>
     #-POEZIA#
    </tei:p>
    <tei:p>
     a keď prišli ku koncu
    </tei:p>
    <tei:p>
     #POEZIA#
    </tei:p>
    <tei:p>
     #I#A ty svieť, slniečko, od zory do rána,
    </tei:p>
    <tei:p>
     privítaj Janíčka, nášho vicišpána!#-I#
    </tei:p>
    <tei:p>
     #-POEZIA#
    </tei:p>
    <tei:p>
     tu sa rozleteli okná a pán Ján Potocký sa objavil, ďakoval peknými   slovami pánom bratom za ich priazeň a náklonnosť; títo ale tri razy   zakričali: „Vivat, vivat!” až to bola radosť.
    </tei:p>
    <tei:p>
     Vtom práve oproti nim sa objavila postava, na tomto mieste od   dávnych čias nevídaná, všetkým, čo ju zazreli, tak sa pozdávalo,   akoby to bol starý Ondrej Levický, bo kaputom zametal cestu a   pokašlával, že ho bolo odďaleka počuť; ale nechceli vlastným očiam   veriť, vediac, že býval Ondrej vždy, najmä pre jeho rozšírené zväzky   rodinné a potom, že nemal prázdno pod klobúkom, najpevnejším stĺpom   odpornej stránky. Jeden medzi hosťami zvolá: „Nezvaných hosťov pod   stôl sádzajú!” A druhý zas: „Hm, mešter, kôň, vlk!” Pán Potocký   kázal, aby bolo ticho, a všetci umĺkli ako Nemci pri mäse.
    </tei:p>
    <tei:p>
     Bol to vskutku Ondrej, ktorý príduc k zhromaždeným a zhliadnuc   Potockého, strhol klobúk, poklonil sa pekne, práve tak ako vedel, a   povedal: „Humillimus servus, domine spectabilis   vicecomes!#POZ#27;(lat.) Najponíženejší služobník, osvietený pán   vicišpán!#-POZ# Dobré ráno, páni bratia!” a oddýchol si, ako čo by z   duba spadol, bo mu bolo úzko, zbadajúc sa na takom cudzom mieste a   spozorujúc, ako krivo zazerá na neho celé zhromaždenie.
    </tei:p>
    <tei:p>
     Ale pán Potocký bol hladný človek a zachádzal i so svojimi   odporníkmi vždy zdvorilo, dobre vediac, že najmenší krivý pohľad na   zemana pred reštavráciou roznáša sa po stolici, ako čo by pušný prach   zapálil, a často človeku i sto ľudí len samý chýr odviesť môže; a tak   i teraz bozkal Ondreja na obidve líca a privítal ho srdečne, akoby   bol jeho najlepším priateľom, i opýtajúc sa ho, čomu má tak veľké   šťastie ďakovať jeho príchodu?
    </tei:p>
    <tei:p>
     „Vaša milosť pán vicišpán, boli ste včera u jeho milosti môjho   pána švagra Adama Bešeňovského ku mne, k môjmu bratancovi a k celej   našej famílii taký láskavý, že som si za povinnosť držal poďakovať sa   vám za to.” Potocký nevedel síce, ale šípil, čo Ondrej chce. Peter   Barina, ktorému milé bolo, že sa Ondrej a s ním Levickovci zbližujú   jeho stránke, zvolal: „Hja, pán brat, len bez okolkov hovorte, prišli   ste spolu s nami zvolať: Vivat Potocký, prvý vicišpán!”
    </tei:p>
    <tei:p>
     Celé zemianstvo zakričalo „vivat” ako z povinnosti, počujúc meno   svojho vyvolenca; ale Ondrej pokrútil hlavou i vyriekol: „Hm, viete,   páni bratia, že som ja nikdy nebol buch do sveta a radšej som konal,   než kričal.”
    </tei:p>
    <tei:p>
     Páni bratia sa na to nahnevali, rozpŕlili, bo sa im tak pozdávalo,   že im chce lekciu držať. Jeden medzi nimi zdržať sa nemohol i   vyvolal: „Teraz musíte s nami volať, lebo kto príde medzi vrany, musí   kvákať ako ony.”
    </tei:p>
    <tei:p>
     „Hm,” odpovie Ondrej pokojne, „a prečo chcete, aby som tak volal   ako vy?”
    </tei:p>
    <tei:p>
     „Preto,” odvetí predošlý, „že aký človek, taká reč a vtáka poznať   po perí a človeka po reči, tak je to.”
    </tei:p>
    <tei:p>
     Ondrej ale obrátiac sa k Potockému, povedal: „Nemohla by mi vaša   milosť oferovať pár okamihov?”
    </tei:p>
    <tei:p>
     „Veľmi vďačne, veľmi vďačne,” odvetil tento, poprosil pánov   bratov, aby málo pozhoveli, vzal Ondreja pod pazuchu a kráčal s ním   do kaštieľa.
    </tei:p>
    <tei:p>
     Páni bratia sa dívali za nimi nevediac, čo o tom myslieť, ale   veselí ako na Havla, tak na Pavla, nemysleli ďalej o tom, keď im   Peter Barina vyložil, že pán vicišpán vie, čo robí, že to neškodí   pozhovárať sa i s protivníkom; lebo vraj čo hlava, to rozum a koľko   hláv, toľko klobúkov, že vicišpán iste nezanedbá vyzvedieť sa, ako   stojí odporná strana, a že sa Ondrej iste dá, raz sem príduc, na   pokánie ako čert na milosť.
    </tei:p>
    <tei:p>
     Ale Ondrejovi sa o protivnej stránke ani nesnívalo. Len čo ho   Potocký usadil, začal, poobzerajúc sa po izbe, či ho nik nepočúva,   hovoriť: „Vaša milosť, ja som sa prišiel k vám poradiť, či by sa   nedalo uzavrieť spojenie slávnostnej famílie levickovskej s vašou   stránkou.”
    </tei:p>
    <tei:p>
     Potocký vstal hore, díval sa akoby so začudovaním na hosťa,   vzchopil sa. dal mu pravicu a vyvolal horúce: „Akože by ma to tešilo,   vaša milosť pán brat, keby sa to stať mohlo.”
    </tei:p>
    <tei:p>
     „Stať sa môže, vaša milosť,” odpovie Ondrej, „len ak vy   chcete.”
    </tei:p>
    <tei:p>
     „Ja by som si to iste za šťastie pokladal.”
    </tei:p>
    <tei:p>
     „Nie tak, nie, pán vicišpán,” odvetí Ondrej, „my by sme boli   šťastliví, keby z nás dačo bolo; ale nevieme, čo poviete na naše   výmienky.”
    </tei:p>
    <tei:p>
     „Všetky sú z mojej stránky popredku vyplnené!” prudko odpovie   Potocký.
    </tei:p>
    <tei:p>
     „Nie tak, vaša milosť, nie tak. Musíme všetko premyslieť, aby sme   vedeli, na čom stojíme, a musíme si zrejme povedať, čo chceme. — Nuž   teda takto: Že sa môj švagor Bešeňovský tak dlho udržal, bol som   vlastne ja na príčine; teraz ale. keď on viac na svojich, seberovných   nehľadí, ale sa za grófmi zháňa a deti v stolici zrodené a vychované   viac do ohľadu neberie, tak som si umienil od neho odstúpiť.”
    </tei:p>
    <tei:p>
     „Pravdu máte, čistú pravdu, pán brat,” skočí mu horlivo do reči   Potocký a dá mu ruku, „to som si ja už tiež dávno myslel.”
    </tei:p>
    <tei:p>
     „A tak teda som si pomyslel,” nedajúc sa pretrhovať, pokračuje   jedným a tým istým hlasom Ondrej, „žeby sme sa s vami spojili a vás   požiadali, aby ste nášho Števka urobili druhým vicišpánom.”
    </tei:p>
    <tei:p>
     Potocký sa zarazil, ustúpil dva kroky nazad a díval sa na Ondreja   zrakom dlhým, prenikavým i povedal: „Vy mnoho žiadate, pán brat.”
    </tei:p>
    <tei:p>
     „Nie mnoho, vaša milosť, nie mnoho, lebo vidíte, švagor Bešeňovský   sľúbil, no však ste aj vy pri tom boli, svoju dcérečku Štefanovi, ak   bude vicišpánom; keď sa to ale teraz nestane, nuž sa nikdy   nestane.”
    </tei:p>
    <tei:p>
     „Ale pán Štefan môže ešte dlhšie čakať; on je nie starý a dievča   je mladé.”
    </tei:p>
    <tei:p>
     „Hm,” premrnkne Ondrej, „lepší vrabec v hrsti ako zajac v   chrasti.”
    </tei:p>
    <tei:p>
     „A potom,” hovorí Potocký, „pán Štefan by bol za vicišpána ešte   primladý!”
    </tei:p>
    <tei:p>
     „Hm,” pokračuje v predošlom spôsobe Ondrej, „májová zelina každá   býva dobrá, a jedno leto lepšie ako sto zím; lebo keď sa raz žobrák   na koňa dostane, ani čert ho nedohoní.”
    </tei:p>
    <tei:p>
     ,,A potom akokoľvek,” prehodí Potocký, „veľmi ľutujem, že som sa   vám zaviazal, pán brat, každú i žiadosť vyplniť; všetko vďačne, len   to nie, lebo som už pánu Kňazičovi sľúbil.”
    </tei:p>
    <tei:p>
     „To nič nerobí,” skočí mu do reči Ondrej, „urobíme ho notárikom a   sľúbime mu, že ho pošleme na diétu,#POZ#28;(z lat.) Do r. 1848 názov   snemu v starom Uhorsku.#-POZ# však beztoho za tým velice pachtí.”
    </tei:p>
    <tei:p>
     „Už akokoľvek, ale to predsa nepôjde!”
    </tei:p>
    <tei:p>
     Ondreja prešla trpezlivosť, vstal teda vidiac, že jeho úmysly i u   Potockého vyšli na poctivý smiech, postavil sa zrovna pred tohto,   založil ruky na chrbte i začal: „Teda z nás nič byť nemôže — ja som   si myslel, že to pôjde z rúčky do rúčky po priateľsky, lebo ruka ruku   umýva; odpustite teda, pán vicišpán, že som sa k vám v dôvere   obrátil, aby ste mi to ale odpustili, poviem vám, ako som k tomu   prišiel, a uvidíte, že som si to dobre rozvážil. Nuž teda takto je   to: V našej j stolici je asi dvetisíc päťsto zemianskych hlasov. Vy   máte osemsto, Bešeňovský tisíc sedemsto. Vy musíte teda prepadnúť,   lebo bez nás pre vaše novoty sa ani len dušička neprihlási, a   nebudete ani druhým vicišpánom, bo za tým už gróf čiaha ako čert za   dušou. Myslel som si teda takto: Keď sa Levickovských štyristo hlasov   pridá k pánu Potockému, bude ich mať dvanásťsto, a Bešeňovský len   trinásťsto, takže by sme skoro rovní boli; ale keď Levickovci ešte k   tomu po menších dedinách asi sto zemanov získajú a tomu zas asi   tristo zemanov k hlasovaniu nepripustia, nuž bude mať pán Potocký   najmieň dve tretiny za seba — a víťazstvo je hotové. — Ale nechcete,   vaša milosť — teda dobre, lebo dačo za dačo, a nič za nič. Však som   sa, vaša milosť, dobre učil v škole rátať. Ale teraz humillimus   servus.” I chytal klobúk.
    </tei:p>
    <tei:p>
     Potocký nemohol ani na tvári, ani v pohyboch svojich zatajiť, že   sa mu počty Ondrejove začínajú v hlave rozliehať, a nepripravený na   tieto posledné dôvody, chytil starého za ruku a vyvolal: „No, veď sa   nerozídeme ako nepriatelia alebo ako „cudzí. Počkajte len, pán brat —   musím si tú vec rozmyslieť a poradiť sa napred s mojou stranou.”
    </tei:p>
    <tei:p>
     ,Nie tak, pán vicišpán,” odvetí Ondrej,, „k tomu už nieto času.   Teraz už treba konať, a tak či pristávate, a či nie?”
    </tei:p>
    <tei:p>
     Potocký pokrčil plecami a vypovedal: „Pristávam.”
    </tei:p>
    <tei:p>
     Ondrej odložil klobúk a sadol si, pomaly zasa hovoriac:   „Odpustite, vaša milosť, ale ustal som, a teraz keď sme spolu,   počujte, či sa vám moja rada ľúbiť bude. Nehovorte ani slova, že sa   so Štefanom rozumiete, bo nám je tento v dome Adama treba. Potom na   každý možný spôsob hľaďte Matiáša Bešeňovského preplatiť, bo to je   figliar klincami vybíjaný a ten jediný je vstave nám svojou papuľou   všetko pokrižlikovať, bo má oči ako jazvec, vidí, i kde by vidieť   nemal, a drobní zemania radi s ním dujú do jednej trúby. Ale s   prázdnou rukou neustávajte sa k nemu, bo uňho platí turák, a slúžiť   bude za groš i čertovi i pánubohu. S odvedením zemanov na deň   reštavrácie spoľahnite sa na mňa.
    </tei:p>
    <tei:p>
     Potocký sa zasmial: „No, no, však to dávno vieme, že ste nadarmo   nechodili do školy.”
    </tei:p>
    <tei:p>
     „Hm, teda zostaneme pri tom, vaša milosť,” povedal, vstal a vzal   klobúk Ondrej Levický.
    </tei:p>
    <tei:p>
     Vicišpán mu stisol ruku a vybozkával ho, ako sa svedčí na   statočného zemana.
    </tei:p>
    <tei:p>
     Šli, ruka v ruke, do záhrady. Poludnie už dávno prešlo, a páni   bratia posadali si okolo rozostavených stolov po chodníkoch a tu si   jedli a pili pri hudbe Cigánov, až to bola milá vec — lebo bolo   všetko zadarmo. I ten najmenší medzi nimi rozkazoval si ako doma,   sluhovia boli prinútení každému „vaša milosť” povedať a obslúžiť ho   vo všetkom, ba i v tom, čo mu len z očí vidieť bolo. Ale tu len   svitlo zemanovi v hlave, čo je on za dôležitá osoba! Tu videl a   poznal, čo je a čo na ňom vo svete záleží! — A tak bolo každému dobre   okolo srdca, každému tvár rozkvitla, klobúk alebo čiapka sa na jeden   bok hlavy vtisla, fúz sa vysúkal a nos dohora vyzdvihol, takže   každému už z parsúnu#POZ#29;Výzor, podoba.#-POZ# vyzeralo   zemianstvo.
    </tei:p>
    <tei:p>
     Cigán sa zvrátil z nôty a zahral tú Potockému na znak, že pán   vicišpán prichádza. Spev, rozhovor, džavot prestal a zaznelo   jednohlasné „vivat”, a všetkých oči zvrátili sa v tú stranu, odkiaľ   vítaný prichádzal. Ale zas to len zarazilo pánov bratov, že Potocký   prichádza ešte v dôvernejšom rozhovore s Ondrejom. Pán Mihalko   poškrabal sa za uši, mykol si klobúk na oči a premrnkol: „Pri — pri   samej vode mlyn, veď si sa poradil.” Pán Lubina zas vyvolal: „Tak mu   to medzi nami svedčí, ako psovi piata noha.” Pán Orieška zas: „Ba   načo sa také strašidlo vláči medzi statočných ľudí, čo nevie ani jesť   ani piť!” — ..Ale to musí predsa čertom páchnuť,” ozve sa pri druhom   stole pán Hradský, ,,že sa starý Ondrej sem odvážil a radšej do   cudzieho než do vlastného hrnca nos strká.”
    </tei:p>
    <tei:p>
     Nato mu ale Peter Barina odpovedal: „Mlčteže, mlčte, pán brat, vy   sa do toho rozumiete ako hus do piva; lebo vidíte: Kto čo nemá, to   hľadá, a tak bohzná, čo z toho dobrého vykvitne. Pán Potocký má tiež   tuto,” ukazujúc na čelo pokračoval, „a nie je tiež mechom udretý.”   Vtom vstal a akoby svojmu najbližšiemu susedovi ukázať chcel, že má   pravdu, šiel rovno k príchodzím a oslovil Ondreja Levického: „Však je   pravda, pán brat, budete naším?”
    </tei:p>
    <tei:p>
     Ondrej neodpovedal, a Barina sa bez okolkov obrátil k Hradskému a   vypovedal: „Vidíte, kto mlčí, ten svedčí.”
    </tei:p>
    <tei:p>
     „A kto svedčí, ten pes väčší,” doložil Ondrej po svojom spôsobe,   „viete, že tvrdé drevo, tvrdý klin; a tak i Levický len pri svojom   zostáva i vtedy, keď sa do vášho priateľstva porúča, humillimus   servus.” S tým sa poklonil a odišiel, nedbajúc na zdržovanie   Potockého, domov.
    </tei:p>
    <tei:p>
     Potocký ale poprosil Barinu a Oriešku, aby sa im páčilo hore k   nemu na maličkú poradu. Zvedavý Orieška bol rád, že sa hádam dačo   dozvie o prítomnosti Ondreja Levického, a tak vstal a išiel; Barina   ale povedal: „Hja, vaša milosť, pán vicišpán, čo sa porady týka, tej   sa ja nerozumiem; kto je v rade, ten nech pradie, ale ja nie!”
    </tei:p>
    <tei:p>
     Ale na prosbu vicišpána dal sa pohnúť a po malej chvíli, bez toho,   že by boli čo druhým povedali, vybrali sa Barina a Orieška do   Bešeňovej k pánu Matiášovi Bešeňovskému.
    </tei:p>
   </tei:div>
   <tei:div type="chapter">
    <tei:head>
     V
    </tei:head>
    <tei:p>
     Bešeňová bola veľká dedina, v ktorej vyše tisíc, a to temer samých   zemianskych duší prebývalo; bola rozdelená na tri časti: hornú, dolnú   a prostrednú Bešeňovú. Iného človeka ako zemana tu temer ani vídať   nebolo, len keď sa hádam nevedomky alebo po práci a službe sem   zatáral. Ale dedinskí páni aj dobre vedeli upotrebiť svoju moc, aby   sa sem nijaký cudzí neusadil okrem žida. ktorý, po prvé, od otrhaných   krčiem hroznú árendu platil a po druhé, v dome svojom na vieru, na   dobré slovo a rozkaz dával, do domu ale na ceduľky víno, pálenku a   mäso posielal. Keď sa ktorý sluha v dedine natoľko zmohol, že mohol i   bez služby v hospode bývať a živiť sa ďalšou pracou svojich rúk, to   sa mu u direktora predpísalo, že smie len jednu ošípanú, tri sliepky   s kohútom a štyri husi držať; inačej, keďže bol celý grunt   kuriálny,#POZ#30;Zemepanský, zemiansky pozemok, majetok.#-POZ#   všetko, čo mal navyše, slobodne bolo každému zabiť alebo rovno len   vziať si, lebo by vraj hanba bola pre celú slávnu famíliu; keby sa   kedy mala len i tá najchudobnejšia zemianka na tom nahnevať, že má v   dedine sedliak viac kureniec ako ona.
    </tei:p>
    <tei:p>
     Páni Bešeňovskovci ale aj žili ako malí králi alebo pri ceste   žobráci, bo boli najsilnejšou famíliou v stolici, takže sa len   Levickovci s nimi merať mohli; a preto im každý pochleboval, každý   ich lásku hľadal, každý ich hladkal vediac, že oni vždy spolu držia a   v rozhodnom čase znamenitú záťaž na vážkach dať môžu. Ale pri tomto   povedomí svojej dôležitosti začali chudobnieť, najmä od tých čias, čo   i menší zemania k reštavráciám a voľbám dietálnych vyslancov húfne   povolávaní boli: lebo sa odučili — halaškujúc i za pol roka — orať, a   priučili sa poháriky dolu a hore prevracať. To ich ale naskrze   nehnietlo, bo kým čas k tomu neprišiel, tešievali sa na príchod   reštavrácie vediac, že vtedy má každý zeman, hoc by ináč ako grošom   smrdel, všetkého dostatok; a potom užili času, lebo vraj i v pekle   raz hody bývajú, hoc je už aj dávno starými hrncami zahádzané.
    </tei:p>
    <tei:p>
     Najchýrnejšia osoba v dedine bol pán Matiáš Bešeňovský, známy ako   vábnik pri reštavráciách, človek veľmi obozretný a výrečný, čo nielen   vedel k svojej stránke privábiť zemanov, ale ich i spolu udržať.   Preto páni hľadali jeho priazeň, bo on viac mohol ako hockto druhý v   stolici; on sa ale nikomu neklaňal, nikomu sa neprosil, bo vedel, že   dobré kone i v stajni kupca nájdu. To mu, pravda, všetko nejeden   turáčik dohnalo, ale sa mu to aj cez prsty prešmyklo ako voda cez   riečicu. Tak vždy potreboval peniaze, a hoci lakomý nebol, predsa bol   vždy z potreby taký, akého ho chcel mať človek, ktorý s prázdnou   rukou neprišiel, lebo kto sa topí, i britvy sa lapá.
    </tei:p>
    <tei:p>
     Teraz sedel za stolom, v prámovej čapici na hlave; pred ním stál   človek, sedliak zo susednej dediny, ktorý prišiel vymáhať vrátenie   peňazí pánu urodzenému už pred šesť rokmi požičaných. Matiáš sa na to   nadurdil a vyčitoval sedliakovi jeho nevďačnosť, lebo vraj si tie   peniaze už pred pätnástimi rokmi zaslúžil, keď mu v čase lapačky   dvoch synov za paholkov prijať ráčil. Pri lapačkách totiž sa nik   nesmel k zemianskemu príbytku zblížiť; a keďže deň lapačky bol   neistý, to si každý zeman i troch paholkov, synov bohatších sedliakov   najímal, hoc ani volkom ani koníčkom nevládal, a čo viac — nie pán   sluhovi, ale sluha pánovi platil.
    </tei:p>
    <tei:p>
     Že bol pán Matiáš nahnevaný, bola príčina i tá, že sa pri peknom   dni v jeho širokom dvore detí asi z pol dediny zhrnulo a tu vrešťalo,   až bola milá vec. Najmladší z budúcich zákonodarcov krajiny si   posadali v košieľkach a zapletených nad čelom vrkôčikoch na poddomie   a spievali si:
    </tei:p>
    <tei:p>
     #POEZIA#
    </tei:p>
    <tei:p>
     #I#Neprš neprš, dešť,#-I#
    </tei:p>
    <tei:p>
     #I#povezeme rež#-I#
    </tei:p>
    <tei:p>
     #I#na pagáčky, na koláčky,#-I#
    </tei:p>
    <tei:p>
     #I#tebe dáme tiež.#-I#
    </tei:p>
    <tei:p>
     #-POEZIA#
    </tei:p>
    <tei:p>
     Druhí kričali:
    </tei:p>
    <tei:p>
     #POEZIA#
    </tei:p>
    <tei:p>
     #I#Píšem, píšem, pisáričko,#-I#
    </tei:p>
    <tei:p>
     #I#napíšem ti šestnásť;#-I#
    </tei:p>
    <tei:p>
     #I#kto neverí, nech počíta,#-I#
    </tei:p>
    <tei:p>
     #I#či ich neni šestnásť.#-I#
    </tei:p>
    <tei:p>
     #-POEZIA#
    </tei:p>
    <tei:p>
     Alebo chytiac sa dvaja a dvaja štipkou za kožu vrchnej ruky, razom   vyhovárali:
    </tei:p>
    <tei:p>
     #POEZIA#
    </tei:p>
    <tei:p>
     #I#Kva, kva, kvačica,#-I#
    </tei:p>
    <tei:p>
     #I#čiernu, biela slepica;#-I#
    </tei:p>
    <tei:p>
     #I#pod stolom sú drobce,#-I#
    </tei:p>
    <tei:p>
     #I#kura vodu slopce.#-I#
    </tei:p>
    <tei:p>
     #-POEZIA#
    </tei:p>
    <tei:p>
     Iní zas, cvičiaci pamäť a vzdelávajúci sa v rečníctve, odriekali:   „Jedenko, dvanko, trinko, štyrinko, penko, lako, sekman, dekman,   evera, babka, blysk.” A zas: Ededen, bededen, čínom, bínom,   karabínom, baba, blysk.”
    </tei:p>
    <tei:p>
     Školskí chlapci sa aspoň tu vyvŕšiť chceli na svojom učiteľovi a   odriekali:
    </tei:p>
    <tei:p>
     #POEZIA#
    </tei:p>
    <tei:p>
     #I#Domine, domine!#-I#
    </tei:p>
    <tei:p>
     #I#Sedí rechtor v komíne,#-I#
    </tei:p>
    <tei:p>
     #I#a rechtorka za pecou#-I#
    </tei:p>
    <tei:p>
     #I#bije deti palicou.#-I##-POEZIA#
    </tei:p>
    <tei:p>
     Iní chlapci sa zas prezývali; jeden volal na druhého:
    </tei:p>
    <tei:p>
     #POEZIA#
    </tei:p>
    <tei:p>
     #I#Daniel,#-I#
    </tei:p>
    <tei:p>
     #I#štyri kočky zadrhel,#-I#
    </tei:p>
    <tei:p>
     #I#a tú piatu nemohol,#-I#
    </tei:p>
    <tei:p>
     #I#prišiel kocúr, pomohol.#-I#
    </tei:p>
    <tei:p>
     #-POEZIA#
    </tei:p>
    <tei:p>
     Tam zas dievčatko prekáralo svojho brata:
    </tei:p>
    <tei:p>
     #POEZIA#
    </tei:p>
    <tei:p>
     #I#Anduš, kdes?#-I#
    </tei:p>
    <tei:p>
     #I#Ty si starý pes,#-I#
    </tei:p>
    <tei:p>
     #I#a ja mladá veverička,#-I#
    </tei:p>
    <tei:p>
     #I#a ty za mnou bež.#-I#
    </tei:p>
    <tei:p>
     #-POEZIA#
    </tei:p>
    <tei:p>
     Ale najväčší krik robili deti, hrajúce sa na Kožehubu, Kolembabu a   Koklesa. Jedny volali:
    </tei:p>
    <tei:p>
     #POEZIA#
    </tei:p>
    <tei:p>
     #I#Sedí ryba pri potoce#-I#
    </tei:p>
    <tei:p>
     #I#a hovorí dyč,#-I#
    </tei:p>
    <tei:p>
     #I#na koho to slovo príde,#-I#
    </tei:p>
    <tei:p>
     #I#ten nech ide pryč.#-I#
    </tei:p>
    <tei:p>
     #-POEZIA#
    </tei:p>
    <tei:p>
     Druhé odpovedali:
    </tei:p>
    <tei:p>
     #POEZIA#
    </tei:p>
    <tei:p>
     #I#Kokles,#-I#
    </tei:p>
    <tei:p>
     #I#čo chceš?#-I#
    </tei:p>
    <tei:p>
     #I#Zadného!#-I#
    </tei:p>
    <tei:p>
     #I#Chyť si ho, keď môžeš.#-I#
    </tei:p>
    <tei:p>
     #-POEZIA#
    </tei:p>
    <tei:p>
     Najtichšie sa držali tí, čo sa v piesku hrali na pimparapac, a tak   svoje matematické vlohy vyvinovali; a dievčatká sa hrali na zlaté   prasa a hovorili:
    </tei:p>
    <tei:p>
     #POEZIA#
    </tei:p>
    <tei:p>
     #I#Hádala by, hádala,#-I#
    </tei:p>
    <tei:p>
     #I#u koho by hľadala,#-I#
    </tei:p>
    <tei:p>
     #I#u Marasa,#-I#
    </tei:p>
    <tei:p>
     #I#u Karasa,#-I#
    </tei:p>
    <tei:p>
     #I#donesiem vám zlaté prasa.#-I##-POEZIA#
    </tei:p>
    <tei:p>
     Matiášovi sa už hlava krútila od kriku na dvore, vystrčil teda   hlavu von oknom a zahromžil na deti: „Nuž ale mlčíte, vy fagani,   strela jasná kopasná! Však vás ja naučím po kostole hvízdať; bodaj   vás porantalo!” Vtom ale zahliadne dvoch známych pánov bratov, Petra   Barinu a Pavla Oriešku do dvora vchádzať a si cez háveď detí cestu   kliesniť, rozradovaný nad týmto prípadom obrátil sa nazad do izby i   prudko preriekol svojej návšteve: „Počujte, Martinko, vidíte, tu   prichádzajú ku mne páni, bezpochyby majú so mnou vážne veci   vyjednávať, a tak choďte domov, teraz nemám čas — a dlh zaplatím, ako   len možno bude najskorej.”
    </tei:p>
    <tei:p>
     Martin sa smutne obrátil, poškrabal sa za uchom — i odišiel.
    </tei:p>
    <tei:p>
     Tak odbavil Matiáš nachytro veriteľa a tým viacej sa zaradoval nad   príchodom známych.
    </tei:p>
    <tei:p>
     Títo sa poklonili, podali mu ruku a spytovali sa, ako sa má.
    </tei:p>
    <tei:p>
     „Hjaj, páni bratia, len si pomyslite; či ste to kedy slýchali?   Sedliak božie stvorenie, ale huncút od narodenia; len si pomyslite,   prišiel odo mňa dlh pýtať, a zabudol, že som mu dvoch synov oslobodil   od lapačky, a nazdáva sa, že si to všetko poldruharočnou oračkou   odrobil — veď je nato na svete, aby robil, a to i vtedy, keď zeman   ani krížom slamy nepreloží.”
    </tei:p>
    <tei:p>
     „To je, pravda, bezočivosť,” odpovie Orieška, „ale nerobte si z   toho nič, pán brat, stáva sa to i druhým statočným ľuďom — a pánboh   je dobrý, on to zas všetko na dobrú cestu obráti.”
    </tei:p>
    <tei:p>
     „Hjaj, vidíte, páni bratia,” zas prevezme reč Matiáš, „chudobnému   i z hrnca vykypí, a tak čo by aj chcel dač zhospodáriť, nuž nie je   vstave. Mne je síce práca ako modlitba, a predsa nemôžem prísť k   ničomu; a ten sedliak mi chodí na krky od rokov — a neuhovel bys   mu, čo bys mu šípom chrbát lízal. Ale tak je to, pre svoju   dobrotu vyjdeš na psotu. Ja som sa vždy nazdával, že: púšťaj svoj   chlieb po vode a po nečase ho zas nájdeš — ale teraz vidím, že už   niet vďačnosti na svete.”
    </tei:p>
    <tei:p>
     „Ej, nie tak, pán brat,” ozve sa Orieška, „hádam ste sa vždy k   nepravým ľuďom obracali — ja by som to aspoň povedať nemohol.”
    </tei:p>
    <tei:p>
     „Nevďačnosť, nič iné, ba nevďačnosť vládne svetom; človek sa môže   za druhého potrhať, a predsa mu nič nedajú a vždy ostane holý ako   prst.”
    </tei:p>
    <tei:p>
     „Tak je to, pán brat,” odvetí Orieška, „trápenie korenie, a škoda   vás, že so skupáňom držíte, čo nevie odmeniť vaše služby.”
    </tei:p>
    <tei:p>
     Matiáš spozoroval, na čo Orieška naráža, i vyriekol: „Hja, pán   brat, ja o koze a vy o voze.”
    </tei:p>
    <tei:p>
     „Už či tak, či tak,” bola odpoveď, „ale na môj hriešnu dušu je   pravda. Keby som vedel, že moje celé postavenie v stolici od jedného   človeka závisí, to by som ho iste nedal trápiť od sedliakov.”
    </tei:p>
    <tei:p>
     „A ja viem zas,” prevezme slovo Barina, ,,že čím ťa ten chýrečný   Adam napomáha, je taká pletka, že to ani za reč nestojí a že je to   tak pod spôsobom až hanba.”
    </tei:p>
    <tei:p>
     „Vidíte, páni bratia,” odvetí Matiáš, „len tak v dôvere vám   poviem: Človek chudobný robí, čo môže, aby sa vykýchal. Dlžôbky   rastú, veritelia pýtajú svoje, a viete, kde nič nieto, tam ani smrť   neberie; tak čo robiť? Neukradnem, nebudem mať; a kde niet kostí,   nieto sily! Keď mi teda tu alebo tam dačo kvapne, nuž to nestojí   zato! — Ale, páni bratia,” odrazu sa spamätajúc, pokračuje Matiáš,   „prišli ste sem zďaleka, a v zemianskom dome ani občerstvenie   nenachádzate. Mojej starej niet doma, a tak aspoň kus chleba a pohár   vína, lebo chudobní ľudia s vodou varievajú.” A tu zavolal oknom na   chlapca, sadol si ku stolu židovi písať ceduľku.
    </tei:p>
    <tei:p>
     „Čo to robíte, pán brat?” ozve sa Orieška. „Ja som myslel, že u   vás všetkého dostatok.”
    </tei:p>
    <tei:p>
     „Nie je všetko zlato, čo sa blyští; ale vás do toho nič.”
    </tei:p>
    <tei:p>
     „No, kmotor,” prerečie Barina, ,,keby ja bol tebou, nepísal by som   cedule.”
    </tei:p>
    <tei:p>
     „A čo bys robil?”
    </tei:p>
    <tei:p>
     „Hm, keby bol tebou,” pokračuje Barina, „to by som si muzikanta   držal, za mnou by sa musel i Adam i Potocký driapať!”
    </tei:p>
    <tei:p>
     „Múdri sme dosť, ale peňazí nemáme,” odvetí Matiáš, „a tak čo je   potom?”
    </tei:p>
    <tei:p>
     „Peniaze sem, peniaze tam,” hovorí Barina, „len jedno slovo, a máš   ich ako pliev. — Ale povedz mi ozaj, kmotor, tak v dôvere — no však   sme kmotrovci, hoc i s rozličnými stránkami držíme — čo ti Adam dáva   za každú reštavráciu?”
    </tei:p>
    <tei:p>
     ,,Tys, kmotor, tiež šošovičný prokurátor, čo sa do všetkého   mieša, bodaj bys čerta zjedol!” usmial sa Matiáš a ďalej vravel:   „Keď ti ale čo na tom záleží, teda ti poviem, že jeho milosť pán   vicišpán potrhal chartabianku#POZ#31;(z lat.) Obligácia, dlžobný   úpis.#-POZ# na päťsto zlatých, čo som mu ju bol pred pár rokmi   vvstavil.”
    </tei:p>
    <tei:p>
     „A nič viac?” hovorí Barina. „To je toľko, ako psovi mucha. Hej,   kebys ty vedel, ako teba pán Potocký rád vidí a ako na teba   drží!”
    </tei:p>
    <tei:p>
     „Hja,” nevrlo odvetí Matiáš, „s tým si ja kapustu neomastím, a   viem, že ma rád má ako soľ v očiach alebo ako koza nôž.” .
    </tei:p>
    <tei:p>
     „Nazdáš sa?” spýta sa Barina. „No však je síce pravda, žes   jeho najväčším nepriateľom, ale kebys chcel zaňho tak robiť ako   za Adama, nuž bys uvidel, že by sa ti vedel odslúžiť.”
    </tei:p>
    <tei:p>
     „Každý Cigán svojho koňa a každá líška svoj chvost chváli,”   odpovedal Matiáš, „a predsa viem, že aj vy, okrem trošky toho mäsa a   trošky vína, nič nemáte.”
    </tei:p>
    <tei:p>
     „Bodaj ťa hus kopla, kmotor, aký si ty múdry,” zasmeje sa Barina,   strčí ruku do vrecka, vytiahne za hrsť dukátov hovoriac: „Nuž,   kmotor, a toto je čo? Či sú to staré, zaprášené chartabianky? Či je   to vosk, he?”
    </tei:p>
    <tei:p>
     Matiášovi sa oči zaiskrili, vlasy sa mu naježili, spodná gamba   odvisla, a to všetko nad videním toľko žltého peňazstva, koľko odrazu   vo svojom živote nikdy nevidel.
    </tei:p>
    <tei:p>
     Barina zbadal kmotrovu premenu a svoju prevahu nad ním, i   poznamenal: „Hja, ale čo, či budeme o takých veciach hovoriť triezvi   ako blázni? — No to na môj dušu nestojí zato!” Prikročil k obloku a   zavolal: „Janko, krstný, poď sem!” Keď chlapec vstúpil, dal mu dukát   a povedal: „Choď k Icíkovi, aby poslal, ale hneď, za polovicu vína a   za polovicu aby škvaril a pražil, čo len má v dome — sto striel sa do   jeho židovskej matere!”
    </tei:p>
    <tei:p>
     Matiáš ale dupol nohou a oboril sa na chlapca: „Nuž, ty mamľas, či   neznáš dať páčku pánu krstnému a tuto báčikovi?”
    </tei:p>
    <tei:p>
     Chlapec urobil, ako mu otec kázal, tento ale ešte nebol spokojný i   spytoval sa ho: „Nuž a čo si nohavice neoblečieš?”
    </tei:p>
    <tei:p>
     „Nuž ktoré?” plačlivo sa spýta chlapec.
    </tei:p>
    <tei:p>
     „Nuž tie červené!”
    </tei:p>
    <tei:p>
     „Nuž keď ich nemám.”
    </tei:p>
    <tei:p>
     „Ty blázon, ale budeš mať.” Pri tomto múdrom otcovskom napomenutí   chlapec zmizol za dverami ako strela.
    </tei:p>
    <tei:p>
     Za chvíľu bolo tu víno v krčahoch, ale spolu sa objavil aj zvedavý   židák v okne a opretý lakťami na okno, hlavu strkal dnuká, očami   veslujúc po prítomných: „Dobrý deň, pán urodzenký, dobrý deň, vaša   milosť, máte hostí, mnoho hostí, veľkých pánov, bohatých pánov, čo   zlatom platia — to ani pán vicišpán neplatí —”
    </tei:p>
    <tei:p>
     Bol by žid i ďalej hovoril, ale tu Matiáš dupol nohou i skríkol:   „Ideš žide, odkiaľs prišiel, sto striel sa ti v materi, lebo ťa   zastrelím ako vrabca.”
    </tei:p>
    <tei:p>
     Sotva počul Icík o streľbe a uzrel, ako Matiáš na stenu za puškou   čiaha, odletel od strachu na päť siah, ukázal päty a prášil, akoby ho   hnal.
    </tei:p>
    <tei:p>
     Páni bratia sa rozosmiali, až to bola milá vec; Matiáš hovoril, že   ho nemôže naviesť, aby si na koňa sadol, ale že mu musí za jeho   bezočivosť nos utrieť — i nalieval do pohárikov, ale Barina   poznamenal: „Daj mu ty pokoj, kmotríčko, čo on môže zato, že mu z očí   prišlo, keď zahliadol dukát; nuž ale teraz na zdravie, Matiáško!” i   pozeral tomuto pekne do očí, hladkal ho po brade, mal sa okolo neho   ako okolo milej, vypil pohárik dúškom i pokračoval: „Vidíš, Matiáško,   však sme starí kamaráti a takých, na môj hriešnu dušu, nikdy viac   nebude — a dám ti sto dukátov, len so mnou zavolaj: „Vivat Potocký,   prvý vicišpán!” —a potom, hja, nech sa potom so svetom robí, čo sa mu   len páči!”
    </tei:p>
    <tei:p>
     Matiáš pozeral zvedavo na kmotra, tento ale nečakal odpoveď,   čiahol do vačku, vyčítal na stôl sto dukátov, vzal zas pohár do ruky   i vyvolal: „Kmotríčko môj drahý, toto všetko tvoje, vivat   Potocký!”
    </tei:p>
    <tei:p>
     Všetci traja zavolali „Vivat Potocký!” a podali si ruky. Domáci   pán zhrnul dukáty a položil ich do almárie, potom odišiel von, ako   hovoril, čeliadku obzrieť — medzitým ale naskočil k židovi   skvostnejšiu večeru rozkázať.
    </tei:p>
    <tei:p>
     Orieška, nie súc v takých blízkych zväzkoch s Matiášom, najviac   mlčal pri poslednom vyjednávaní, teraz ale krútil hlavou i hovoril:   „Čudné, ako sa to skoro zvrtlo! Už nepochybujem, že vyhráme, len by   som rád vedel, v čej hlave sa to vyrojilo?”
    </tei:p>
    <tei:p>
     „Pán brat, ja tiež neviem,” odpovedá Barina, „ale sa mi to všetko   tak zdá, že to starý Ondrej Levický vyvaril! To vám je, prosím vás,   prefíkaná hlava, má za ušami a dobre vie, že keď nemáš penez, pred   muziku nelez — no však je starý advokát.”
    </tei:p>
    <tei:p>
     Bola teda večera, akú len bolo možno v chudobnej zemianskej dedine   nachytro zhotoviť; bo sa uhorský zeman nerád dá zahanbiť, a hoc je   chudobný, ale priateľ dobrý, Matiáš povedal, že nie peniazom kvôli   pristupuje k Potockého strane, lebo že si za tie dušu nepredá, ale že   sa Adam spojil s grófom, ktorý ani za hodné nedrží uponížiť sa do   jeho chudobného príbytku, bojac sa, že by hádam jeho starej „pani   sestra” povedať musel. — Dobrá výhovorka stojí groš. Barina ho   vybozkával, vystískal i povedal: „Len teraz je naše kmotrovstvo   zavŕšené, teraz sme, chvalabohu, vo všetkom spolu a nič nás   nerozlúči, len smrť. Teraz ešte Matiáško takto: Keď sa nám podarí   zvíťaziť, bude ti Potocký i po reštavrácii; uznalý a dá ti ešte raz   toľko; abys ale mal s čím zachádzať, tu máš dvesto zlatých k   napomoženiu chudobnejších, čo k nám pristanú, dvesto zlatých zas,   abys ich mohol tu i tu počastovať. No ale nač ti hovoriť? Však   si ty starý vrabec a rozumieš tomu lepšie ako ja.”
    </tei:p>
    <tei:p>
     S tým sa rozišli.
    </tei:p>
    <tei:p>
     Na druhý deň išlo do úst ako pušný prach po dedine, že boli tu   potockovci a nesmierne sumy zložili u Matiáša na prekúpenie   bešeňovskovcov; židák Icík, chtiac sa pánom zalíškať a ich k sebe   privábiť, stál, čapicu na hlave, fajku v ústach, celý deň pred   hostincom a zastavil každého okolo idúceho hovoriac: „A viete, páni   urodzení, čo sa tu včera stalo? Velkí páni, bohatí páni, tu boli u   pána Matiáša, zlatom platili – moja Rífka bude z toho tiež mať pekné   náušnice.”
    </tei:p>
    <tei:p>
     Najviac sa nad touto správou zastavovali zemianky hnevajúc sa, že   Icíkova žena, ani nevie ako, príde k zlatým náušniciam; a preto   vypravovali mužom celú udalosť tak horlivo, že vyrástla pomaly na   veľkého velikána, a vyhadzovali im na oči, že ich chudoba len odtiaľ   pochádza, že sa dajú skúpemu Adamovi za nosom vodiť, kdežto pri   Potockom až hen židovky prichádzajú k zlatým náušniciam. Z toho sa,   pravda, v nejednom dome obnovila domáca vojna a nejeden muž skočil   dupkom na rovné nohy, zahrozil päsťou i zavolal: „Nedudriže, lebo   vidíš, nech som dobrý, dostaneš — ty sa tomu rozumieš ako koza   petržlenu — a teda mlč!” buchol dvermi, vyšiel z príbytku a šiel   hľadať spoločníkov.
    </tei:p>
    <tei:p>
     Pred pánom Danielom Bešeňovským sa to všetko schádzalo. Tu si páni   posadali na preddomie, zapálili fajky a hovorili — o čom? — o   včerajšej udalosti i krútili hlavami.
    </tei:p>
    <tei:p>
     Vtom príde Matiáš, a Daniel naňho zďaleka volá: „Pod sem,   Matiáško, pod a povedz nám, čo to za dukáty lietajú z tvojho domu po   dedine?” „Veď len počkajte, kým si človek aspoň oddýchne,” odpovedá   Matiáš, „nuž či je to čo zlého, keď si kmotor kmotra navštívi? Nuž a   či je to hriech, keď kmotor kmotra učastuje?”
    </tei:p>
    <tei:p>
     „Len povedz, Matiáško,” znova prevezme reč Daniel, „čo ste to   spolu figľovali? Čo chcú potockovci v Bešeňovej?”
    </tei:p>
    <tei:p>
     „Či by to čo také čudné bolo, keby nás potockovci na svoju stránku   získať chceli?” odpovedá Matiáš. „Či je to čo nového? Či my to tiež   nerobíme, a to jeden každý, kde môžeme?”
    </tei:p>
    <tei:p>
     Daniel zakrútil hlavou, odkašľal i povedal: „Matiáš, Matiáš,   tys pohol rozumom ako krava chvostom; ty, ako vidím, s   potockovcami do jedného mecha duješ — to sa mi nepáči.”
    </tei:p>
    <tei:p>
     „No, no, no, však je to nie toľko vo veci, ako si myslíš,”   odpovedá Matiáš, „ale predsa by ma to tešilo, už len zo zvedavosti,   kebys takto zvolal: Vivat Potocký!”
    </tei:p>
    <tei:p>
     „Ja to zavolať?” vyskočiac povedal Daniel „Radšej by si dal jazyk   von tylom vytiahnuť, akoby som mal také hriešne slovo niekedy   vypovedať.”
    </tei:p>
    <tei:p>
     „Ale nože, no, zavolaj, prosím ťa Danielko,” hovoril so smiechom   Matiáš, „dáme ten okamih, v ktorom si sa tak premohol, uhľom do   komína zapísať.”
    </tei:p>
    <tei:p>
     „Ba nehnevaj ho,” vypovie Jonáš Bešeňovský, „lebo nás máš všetkých   na krku.”
    </tei:p>
    <tei:p>
     „Ale, Jonáško, braček,” povie tomuto Matiáš, „odmeň ho ty a   vyvolaj to ty zaňho!”
    </tei:p>
    <tei:p>
     „Ja ani za celý svet! — A ty, kmotra líška, mlč,” odpovie Jonáš.   „Ja zavolať vivat Potocký? Ja? Ale ja? Nuž a za čože ma ty držíš?”   Podopretými rukami na kĺby pokračuje: „Nuž a ja Potockému? Nuž ale   ja? — No to je už do zbláznenia! Ja človeku, čo je pýcha na ulici a   handry v truhlici; ja človeku, čo má hore nosom dierky a vrabce pod   klobúkom? Či sa ti ten pozhovára s chudobným človekom, ako napríklad   náš pán Adam, čo sa nikdy nezabúda spýtať, ako sa máva moja stará a   ju nikdy nezabudne pozdravovať i s celou famíliou. To je chlebový   pán, takých ja rád vidím.”
    </tei:p>
    <tei:p>
     „A potom,” prevezme reč Daniel, ,,už len také žarty sú hriech   oproti vlastnej krvi, to je proditio sanguinis#POZ#32;(lat.) Zrada na   krvi, rode.#-POZ# – vieš, Matiáš – a neúcta i pánu Adamovi, i celej   famílii preukázaná.
    </tei:p>
    <tei:p>
     Komu česť, tomu česť, pastierovi trúba; a čo psovi, to psovi,”   prerečie Matiáš, „ja tiež ani slovíčkom neubližujem pánu Adamovi; ale   v tom mi dáte všetci za pravdu, že to ani pre nás, ani pre stolicu   nie je dobré pridŕžať sa dakoho len preto, že sa Bešeňovským volá.   Sám pánboh zložil všetku moc do rúk zemianstva, aby sa staralo o   dobro krajiny, a hľa, pre samé meno nedajbože napred!”
    </tei:p>
    <tei:p>
     „Matiáš, ty čertom páchneš,” zavolá, zmraštiac čelo Daniel, „a   iste vyjdeš na psí tridsiatok s takými bohaprázdnymi úmyslami! Keď ti   tam zasmažili, nech ti to na duši zhorí — ja ti to nezávidím, nech ťa   čert vezme — ale aspoň sa nedriap ako koza na šíp, zvádzať našu   slávnu famíliu, lebo tu vyhráš z koláča dieru. — A teraz iď nám z   očí!” Vtom sa obrátil a všetci prítomní zavolali: „Vivat Daniel!” v   ktorých slovách bolo obsiahnuté celé zmýšľanie Bešeňovskovcov
    </tei:p>
    <tei:p>
     Matiáš sa potichu utiahol, mrdol plecom, a ani jediný vlas mu   preto neošedivel. V nasledujúcich dňoch chodil po menších dedinách   vediac, že uhlie na jednej hromade skoro neuhasne, ale skôr tam, kde   je roztratené, a darilo sa mu jeho remesielce podľa najlepšej   vôle.
    </tei:p>
   </tei:div>
   <tei:div type="chapter">
    <tei:head>
     VI
    </tei:head>
    <tei:p>
     Ale nie tak, ako v Bešeňovej, vodilo sa pánu Adamovi. Štefan   Levický mu povedal, že mu strýc Ondrej na jeho slová odpovedal, aby   si pán vicišpán svoje veci v Leviciach sám usporiadal. Dal teda do   kočiara zapriahnuť štyri vrané kone, ku kočišovi si sadol hajdúch   jeden, za kočiarom stál druhý s červeným čákovom a kohútím forgovom   na hlave, majúc novú vyšnurovanú mentiečku na chrbte, dolu dolománom   šabľu pri boku, ostrohy na čižmách a taršulu visiacu po päty. Do   kočiara si sadol pán vicišpán Adam Bešeňovský a pán slúžny Štefan   Levický.
    </tei:p>
    <tei:p>
     Bolo to pekne—krásne v Uhorskej krajine. Keď .sa na vozíku viezol   pán prísažný, to každý vyhýbal z cesty, keď dva ako šarkany bystré   kone kočiar ťahali a hajdúch pri kočišovi sedel — to ľudia zďaleka   snímali klobúky, bo to bol pán slúžno—dvorský; keď ale kopytami   zadupotali štyri kone na ulici, prskajúc, krky zalamujúc, letiac ako   vietor, a hajdúch vystrojený ako panenka sedel na baku alebo i druhý   za kočiarom stál — to vybiehali matky z domov a ukazovali prstom   dietkam svojim: „Vidíš, dieťa moje? To sú pán vicišpán!”
    </tei:p>
    <tei:p>
     V takej sláve sa viezol i pán Adam Bešeňovský do Levíc.
    </tei:p>
    <tei:p>
     V Leviciach bola dnes celá slávna família na nohách. Chýrečný   advokát pán Ondrej Levický nebol síce direktorom slávnej famílie   Levickovcov, lebo advokát vraj si nesmie dať úradmi ruky zaviazať,   ale bol predsa hlavou famílie, ktorou sa každý pýšil vediac, čo si   ten do hlavy vezme, to i urobiť musí. Celá família sa pred jeho   múdrosťou klonila, a tak i dnes sa páni bratia uňho zhromaždili.
    </tei:p>
    <tei:p>
     Rokovalo sa tu o nastávajúcej reštavrácii. Ondrej si postavil   okuliare na nos a zhováral sa s čelnejšími členmi famílie, i   vysvetľoval im, do akého zlého chýru upadla ich celá família po celej   Uhorskej krajine len zato, že drží s Adamom Bešeňovským, i skončil   svoje reči takto: „Viete, že som nikdy nepachtil za nijakým úradom, a   ani teraz ho mať nechcem .— lebo načo zo seba na staré dni robiť   blázna? Ale viete, mne všetko záleží na našej slávnej famílii, lebo   ma to predsa len mrzí, keď sotva povieš, žes Levický, už ľudia   na teba prstom ukazujú. A viete tiež, čo sa mi onehdy u Bešeňovského   stalo.”
    </tei:p>
    <tei:p>
     „Vieme, pán brat, vieme,” zvolali smutne všetci prítomní.
    </tei:p>
    <tei:p>
     „Nuž teda vidíte, povedal mi ten Adamov gróf, že som ja vraj   rechtor.” I zvesil hlavu.
    </tei:p>
    <tei:p>
     Pri týchto slovách boli prítomní ako hromom omámení a hrôzou   preniknutí nad touto, ich najlepšej hlave a ich pýche urobenou   potupou.
    </tei:p>
    <tei:p>
     Jeden zavolal: „Ale veď vám je ten nie hoden ani do šľapaje   vstúpiť.”
    </tei:p>
    <tei:p>
     „Páni bratia,” pokračoval Ondrej, „ja nepotupujem nijaký stav a   vážim si nášho rechtora veľmi, lebo je statočný človek; a čože by   bolo z našich dietok, keby sme ho nemali? — A potom ten premilený   gróf ani nevie, koľko zemianskych duší sa v tom vážnom stave   nachádza, nevie, že v stolici traja Levickovci dietky vyučujú; a tak   keď urazí rechtora, urazí i Levického, keď potupí rechtora, potupí i   Levického.”
    </tei:p>
    <tei:p>
     „Tak je, tak, pán brat,” vykríkli prítomní, „a dostane od nás   fiškálsku akciu!“#POZ#33;Právnický protest.#-POZ#
    </tei:p>
    <tei:p>
     ,,Myslím teda,” hovoril ďalej Ondrej, ,,aby sme povedali Adamovi,   že len tak s ním budeme držať, ak upustí od grófa, keď ale nie, že to   budeme pokladať za urazenie našej cti a našej famílie.”
    </tei:p>
    <tei:p>
     „Tak je, tak,” zvolali zas prítomní, „nech nedrží s ľuďmi, čo si z   Levickovcov nič nerobia!”
    </tei:p>
    <tei:p>
     „A tak, páni bratia,” dokončieval Ondrej, „povedzte i druhým, ako   sa držať majú — i pani sestrám; lebo kde muž dôjsť nemôže, tam dôjde   žena — no však rozumiete.”
    </tei:p>
    <tei:p>
     Keď pán vicišpán Adam Bešeňovský došiel do Levíc, už bola celá   dedina plná, ako si on Levickovcov neváži, ako s nimi zaobchádza sťa   s planými hruškami a ako sa z toho teší, keď kto pánu Ondrejovi ani   jeho titul nedá. To boli, pravda, hrozné veci a pomútili hlavy malých   i veľkých, starých i mladých.
    </tei:p>
    <tei:p>
     V dedine nik nevychádzal naproti predtým takému vzácnemu   hosťovi.
    </tei:p>
    <tei:p>
     I zastal kočiar pred Ondrejovým domom; hajdúch skočil, otvoril   dvercia na kočiari a pomáhal pánom dolu. Ondrej bol teraz kohút na   svojom smetisku a tak vyšiel von privítať hostí. Pán Adam ho bozkal,   usmieval sa mu do očí a príduc do izby, posadil sa i hovoril: ..Všade   dobre, doma najlepšie, a u vás som predsa ako doma, pán švagor!”
    </tei:p>
    <tei:p>
     „Teší ma, vaša milosť, teší,” odpovie Ondrej, „že ste sa predsa   raz uponížili do môjho chudobného príbytku.”
    </tei:p>
    <tei:p>
     „Čo hovoríte o uponížení, pán švagor?” prerečie Adam, „však sme   rodina najbližšia na svete a k tomu viete, že sme len my ešte udržali   stolicu od prevratov, a verím, že pokiaľ Bešeňovskovci s Levickovcami   držať budú, zostaneme páni v stolici.”
    </tei:p>
    <tei:p>
     „Pravdu máte, vaša milosť,” odhovorí Ondrej, „pokým sa nám do   stolice moľ nezaliahne, čo chudobných zemanov bez britvy oholí.   Pokiaľ zostaneme medzi sebou a cudzích vysokých pánov si do košiara   nepustíme ako vlkov, bude nám vždy dobre.”
    </tei:p>
    <tei:p>
     Pomaly sa začali páni bratia schádzať, že ich tam naostatok bolo   ako myší. Pán Adam pri príchode každého vstal, objal a bozkal na obe   strany a spytoval sa, ako sa pán brat máva i s pani sestrou i s   domácimi. Nejeden začal hovoriť o svojej biede, o chorobe ženy a ako   predošlej zimy už mal utratiť synáčika, ale ako pánboh predsa pomohol   z núdze.
    </tei:p>
    <tei:p>
     „Chválapánubohu,” odpovedal na také reči pán Adam, „škoda by to   bola, lebo čo je dobré, nech sa chová, a ja úfam, že keď dorastie,   bude i mne takým dobrým priateľom ako dosiaľ celá slávna família   Levickovcov, do ktorej ďalšej lásky sa teraz spolu i s grófom   Želinským porúčam a rekomandujem.”#POZ#34;(z lat.) Odporúčať, porúčať   sa#-POZ# Tu urobil hlbokú poklonu a zatočil rukou dookola, aby si ani   jeden z pánov bratov nemyslel, že ho nespozoroval.
    </tei:p>
    <tei:p>
     Levickovci však mlčali a pozerali na Ondreja, ktorý rukami na   prsiach zloženými sa usmiechol, čo bolo znakom, že z celej   rekomandácie nič byť nemá. A tak sa osmelil pán Martin Levický i   vypovedal: „Vaša milosť pán vicišpán, všetko by to bolo dobre, ale   nám sa ten váš gróf nepáči, čo prišiel po prvý raz do stolice, aby   našim deťom chlieb odnímal.”
    </tei:p>
    <tei:p>
     Pán Adam vytreštil na to oči, lebo na taký odpor nebol pripravený   a vedel tiež, že mu už od spojenia s grófom odstúpiť viac nemožno;   ale čo mal robiť? Bol prinútený ukázať sa tak, aby z toho urazenie   ani pre grófa, ani pre Levickovcov nevyzeralo, a tak, skoro sa   spamätajúc, povedal: „No, to bola múdra hlava, čo to tak navliekla!   Ale by som nebol myslel, ako by pri tom Levickovci mohli zabudnúť, že   v grófovi Želinskom nájdu len dobrého priateľa.”
    </tei:p>
    <tei:p>
     „Dobrého priateľa?” zavolal zas pán Martin. „A či on nenadával   pánu Ondrejovi do rechtorov? A či neurazil celú famíliu Levickovcov,   z ktorej sú traja rechtori v stolici, keď na rechtoroch mlátil, akoby   to bola Csákyho slama; a či sú tí nie tak zemania ako on? Keď vaša   milosť nie, tak sa my sami musíme zastávať.”
    </tei:p>
    <tei:p>
     „Nie je to tak, nie, páni bratia!” zvolal pán Adam. „Tak by ste   nemali hovoriť, lebo ak ja i s grófom prepadnem, tak prepadnete i vy,   Štefan tiež a Levickovci neprídu do úradu.”
    </tei:p>
    <tei:p>
     „Spravodlivý sa vždy chleba naje,” ohlásil sa :pán Ondrej,   „odstúpim mu svoju chalupu, lebo i vo Viedni ľudia biedni. Teraz ale,   vaša milosť pán vicišpán, urobme rečiam koniec. Ak odstúpite od   grófa, máte Levickovcov za seba, ak nie — potom vám za nič   nestojím.”
    </tei:p>
    <tei:p>
     Pán Adam zmŕštil tvár, pozrel po Ondrejovi milým okom i povedal:   „Poradili ste sa rozumu, pán švagor, keď ste si to tak premysleli;   lebo dobre viete, že mne viac od grófa odstúpiť nemožno. Ďakujem vám   pekne za vaše priateľstvo! — Vy ale, páni bratia, nedajte sa mýliť   daromným rečiam, položte ruku na srdce a rozpamätajte sa, či je to   spravodlivé, čo ste od toľko rokov zastávali; či ste sa vtedy mýlili   a či sa teraz v jednom okamihu mýlite.”
    </tei:p>
    <tei:p>
     Ondrej však už predtým dobre obrobil pánov bratov a upozornil ich   na to, že všetko v stolici od nich závisí, a tak teraz jedenkrát z   nich dva razy dýchal, tri razy naťahoval tvárou, aby z nej sama   múdrosť, sama vzácnosť vyzerala; i zastal si teda pán Martin Levický   napredok, pokrútil fúzom a odpovedal vicišpánovi:
    </tei:p>
    <tei:p>
     „Vaša milosť dobre vie, že Levickovci vždy na seba držali a   každého z ich rodiny zastávali, lebo prvšia košeľa ako kabát; tak sme   boli vždy s vašou milosťou, zato sme našu mienku ani nezapredali, ani   vám neprisahali, čo vaša milosť chce, už či sa nám to páči, či   nepáči, že vždy nasledovať budeme. A tak pokiaľ to stálo, postaviť sa   za vás vždy sme boli hotoví; ale keď od nás žiadate, aby sme si sami   bič plietli na vlastný chrbát a volili do úradov ľudí, ktorých ani   nepoznáme, ani sa s nimi tak dôverne po našsky pozhovárať nemôžeme,   tak pôjdeme ta, kde neodvrhujú našich synov, našu krv, naše   priateľstvo, čo sa v našej stolici zrodilo, pod našimi očima   vychovalo. Čo nás teda po grófovi? A keď ho nasilu mať chcete, teda —   vivat Potocký!”
    </tei:p>
    <tei:p>
     A celé zhromaždenie zavolalo: „Vivat Potocký!”
    </tei:p>
    <tei:p>
     Pán vicišpán bol odrazu i bledý ako smrť, i zelený ako túz, i   svetlý ako šata; lebo to bolo neslýchané pohanenie v jeho prítomnosti   zvolať na zdravie protivníka. Zobral sa však skoro, nepovediac ani   slova, vzal klobúk, poklonil sa a mrmlajúc medzi zubami: „Proti jedu   neni medu,” vyšiel von, sadol si so Štefanom Levickým, ktorého temer   ani nepozoroval, na kočiar a uháňal von z dediny.
    </tei:p>
    <tei:p>
     Ale ako to už na svete býva, keď máš škodu, o posmech sa nestaraj,   tak sa to stalo i pánu Adamovi. Sotva vychádzal z dediny, tu sa   muzikanti na cestu postavili, hrajúc pred Adamovým kočiarom Potockého   nôtu, a pani sestry z dediny s metlami a ohrablami vybiehali za   kočiarom k veľkej radosti a kratochvíli mladého pokolenia, so   smiechom sa za matkami hrnúceho; lebo iné je to, keď sa niečo   nepríjemné prihodí chudobnému človeku, a zas iné, keď sa to isté   stane vysokopostavenému.
    </tei:p>
    <tei:p>
     Pán Ondrej Levický však s veľkým uspokojením pozeral ponad   okuliare na pánov bratov, ich hostil i hovoril: „Dobre to bolo,   Martin! Koľko krajov, toľko obyčajov; a u Levickovcov taká obyčaj, že   si nedajú nikomu brnkať popod nos. Nech zeman drží so zemanmi a nech   sa s ľuďmi nevodí, čo sú mu nie rovní; a tak i Adam vyjde na   mindžiare, bo koho boh chce potrestať, potresce ho na rozume.”   Medzitým čo Martin touto pochvalou na koňa posadený, očami ľúbo   žmurkajúci, odpovedal: „Ako vedel, tak povedal!” —vtedy pán Adam   Bešeňovský, vo svojich citoch rozbúrený kázal kočišovi obrátiť k   Bešeňovej.
    </tei:p>
    <tei:p>
     V Bešeňovej to zas ináč vyzeralo. Z okna prvého domu dediny bola   vystavená biela zástava a na nej veľkými písmenami napísané: Vivat   Adam Bešeňovský! Naproti ale druhá s nápisom: Bešeňová verná sama   sebe. Ako to pán Adam uvidel a rozpamätal sa na Levice, slzy mu z očí   vypadli, i povedal sám pre seba: „Krv je krv,” a zosadol vo svojom   dome. Ale sotvaže to zhliadli na konci dediny páni bratia, kričali:   „Vivat Adam!” Po celej dedine i na dolnom i na hornom konci, i na   dolnej i na hornej i v prostrednej Bešeňovej ozývalo sa z úst len   jedno slovo „vivat Adam”, a každý, kto to slovo vyvolal, postrčil si   čapicu alebo klobúk z jedného ucha na druhé, vzdychol si a prsia sa   mu rozšírili v povedomí, že vyvolal pravdivé slovo a že on je ten, čo   pravdu a dobro stolice bráni. Pritom sa celá slávna família hýbala k   pánu Adamovi a Cigán tisol husle bradou, až jačali, že sa to len tak   rozliehalo, a barbora hundrala, akoby to nielen ľudí, ale aj skaly   malo pohnúť k účastenstvu.
    </tei:p>
    <tei:p>
     A keď sa tak páni bratia pred Adamovým domom zišli, tu zarezal   Cigán Bešeňovskovcov nôtu a celé zhromaždenie zaspievalo:
    </tei:p>
    <tei:p>
     #POEZIA#
    </tei:p>
    <tei:p>
     #I#Dávno Bešeňová, dávno si snívala,#-I#
    </tei:p>
    <tei:p>
     #I#koho vicišpána by si voliť mala.#-I#
    </tei:p>
    <tei:p>
     #I#Načo tebe snívať? — Hoc bys bola sama,#-I#
    </tei:p>
    <tei:p>
     #I#vyvoliť si môžeš, vyvoľ si Adama.#-I#
    </tei:p>
    <tei:p>
     #I#Adam je dobrý pán, on pred krivdou bráni,#-I#
    </tei:p>
    <tei:p>
     #I#rád ho vidí zeman, radi ho i páni.#-I#
    </tei:p>
    <tei:p>
     #I#Ty čo chceš, P otočky? Chceš ho zrútiť dolu?#-I#
    </tei:p>
    <tei:p>
     #I#Vytri si len zuby — však sme my pospolu!#-I#
    </tei:p>
    <tei:p>
     #I#Neboj sa, Adamko, nič sa ti nestratí,#-I#
    </tei:p>
    <tei:p>
     #I#lebo komu pánboh, tomu všetci svätí.#-I#
    </tei:p>
    <tei:p>
     #-POEZIA#
    </tei:p>
    <tei:p>
     A pán Adam uradovaný vystúpil na okno. počúval celú nôtu, pozeral,   ako mladé i staré vyhadzuje čiapky i klobúky dohora, poklonil sa i   vypovedal: „Ďakujem, páni bratia, ďakujem!”
    </tei:p>
    <tei:p>
     Ohromné „vivat” ozvalo sa a celé zhromaždenie išlo dnu privítať   pána vicišpána. Ten odpovedal pár priateľskými slovami, vybozkával   každého po poriadku, ponúkal pánov bratov do bočných izieb, kde sa už   popredku pripravené pečene kúrili na stole, sklenicami s vínom takmer   celkom obsypanom, že sa až tak zhýbal pod nimi.
    </tei:p>
    <tei:p>
     Pán vicišpán sa však odrazu zastavil, pozeral po zhromaždených,   hľadel, hľadel a dohľadieť sa nemohol. Odrazu sa spýtal: „A Matiáš,   pán Matiáš kde?” Daniel sa poškrabal za uchom i odpovedal: „Či ho   čert vie, kde ho psi jedia?”
    </tei:p>
    <tei:p>
     „Nič to zato,” zavolá vtom Gašpar, „však príde na psa mráz a   dožijeme sa, že ako robil, tak sa mal; čertu slúžil, čert ho vzal!   Zato ale Bešeňovania dajú i život za vás, a bez jednej lastovičky   bude leto.”
    </tei:p>
    <tei:p>
     „Ale veď tu v mojom mene vás mal Matiáš prijímať,” prehovoril so   začudovaním vicišpán.
    </tei:p>
    <tei:p>
     „No pekný to vtáčik,” odvetil Daniel, „a vy ste, vaša milosť,   zverili na psa slaninu a dali ste vašu vec čertovi na budzogáň.”
    </tei:p>
    <tei:p>
     „Ej, bolo by to, páni bratia,” zakrútiac hlavou, prerečie   vicišpán, „to nemôže tak byť, ako vravíte, už či tak, či tak,   Gašparko, zájdite len preňho, však uvidíme, na čom stojíme.” A vtom   sprevádzal pánov bratov do druhej izby k naloženým stolom.
    </tei:p>
    <tei:p>
     Matiáš sa práve, príduc z výletu do susedných dedín domov,   preobliekol, vypočul Gašpara, pozrel naň bokom, zamrmlal popod nos:   ,,Keď mu čert na jazyku sedí, vtedy po mňa posiela,” a vstanúc, kázal   sa posadiť príchodziemu, sám však obliekal najlepšiu, akú mal kurtku,   zatisol okrúhly klobúk na čelo a premýšľal, čo asi Adam povie, uberal   sa v takom dobrom rozmare akoby sa nič medzi nim a vicišpánom nebolo   prihodilo, do zhromaždenia slávnej famílie, lebo si dobre uvedomoval,   že Adam vie oceniť i jeho náchylnosť i nepriateľstvo.
    </tei:p>
    <tei:p>
     U pána Adama bolo veselo. Páni bratia jedli, pili, kričali, verili   sa, že sa skôr nebo na zem zrúti, ako oni od svojej vlastnej krvi   odstúpia; Cigán húdol, hajdúsi a mládenci brnkali miskami a   sklenicami a pán vicišpán bol ako živé striebro, chodiac od jedného k   druhému, stískal ruky, bozkával novopríchodzích, najmä zo susedných   dedín, a mal sa okolo každého, už či to bol pán, čo sa na štyroch   vozil, a či chudák, čo sa od reštavrácie do reštavrácie postiť   musel.
    </tei:p>
    <tei:p>
     Vtom vstúpil Matiáš. Pán Adam sa usmial oproti nemu, poklonil sa,   pobozkal ho i vyriekol: „No, len vy ste ešte, pán brat, tu chýbali;   teší ma, že sme vás predsa doma zastihli a že ste predsa prišli.”
    </tei:p>
    <tei:p>
     „Hja, vaša milosť,” odvetí Matiáš, „kde sa dobre vodí, ta sa rado   chodí.”
    </tei:p>
    <tei:p>
     „No, teší ma,” prerečie vicišpán, „ale mal by som sa čosi   pozhovárať s vami — odpustite, páni bratia, na chvíľku sa musím   odstrániť.”
    </tei:p>
    <tei:p>
     „Neverte mu, vaša milosť,” vstanúc do ucha mu povie polohlasne   duseným hlasom Daniel, „ten je čertom podšitý!”
    </tei:p>
    <tei:p>
     Vicišpán sa poklonil a odišiel s Matiášom do bočnej izby.
    </tei:p>
    <tei:p>
     Páni bratia krútili hlavami, lebo im nešlo do hlavy, že vicišpán   viac dôveruje tomu, čo nezaslúžil, než im, až si pán Daniel obľahčil   prsia, čo na nich ako centy ležalo, v slovách: „To mi už do hlavy   nejde! Ja som sa nazdal, že sa mu dostane – a teraz? – Nie – to   nestojí zato byť statočným človekom.”
    </tei:p>
    <tei:p>
     „No,” povie na to rozdráždený pán Miško, „uvidíte, že sa ešte   spolu skmotria, lebo šelma všade dobre prejde.”
    </tei:p>
    <tei:p>
     ,,Veď ja už nedbám,” odpovie Daniel, „keby aspoň len vicišpán   pomyslel, že viacej ľudí viacej vidí.”
    </tei:p>
    <tei:p>
     Ale vicišpán lepšie poznal svojich ľudí a chtiac protivníkov   získať, nikdy nenarážal na ich skutky; lebo taký je raz človek, že sa   cíti byť zaviazaný i svoje nepravé kroky zastávať, keď mu ich druhý   na oči vyhadzuje. Tak i teraz, ale celkom tichým priateľským hlasom,   ruku hosťovi na plece položiac, hovoril: ,,Matiáško, čo vás k tomu   priviedlo, aby ste odo mňa bočili?”
    </tei:p>
    <tei:p>
     „Nuž, vaša milosť, keď vy so mnou,” odpovie Matiáš, „tak dôverne   hovoríte, odpoviem vám aj ja dôverne. Viete, že sa hlad šibenice   nebojí, a u mňa, už neviem prečo, všetko vychádzalo na mizinu. Myslel   som si, že kto ráno vstáva, tomu pánboh dáva, vstával som, robil som,   a predsa mi to všetko išlo ako v lete na saniach; a viete zas, že   nešťastiu málo treba, tak i mne tu vyhorela stodola, tu sa mi vlámali   zlodeji do komory, tu mi voda pole pobrala, takže dlžôbka za dlžôbkou   rástla, a pomyslite si — práve ma sedliak trápil, aby som mu vrátil   dlžné, keď prišli ku mne ľudia z Potockého stránky a zachovali ma od   hanby. Nuž pomyslel som si: Sťa ako nič nemať — nuž veru som pomoc   prijal, lebo dobrý je chlieb, keď niet koláčov.”
    </tei:p>
    <tei:p>
     „Ale, prepánaboha, čo ste mi to nepovedali?” horlivo vyvolá   vicišpán. „Ja som sa vždy nazdal, že vám je veľmi dobre na   svete.”
    </tei:p>
    <tei:p>
     „Hja, tomu je dobre, koho niet!”
    </tei:p>
    <tei:p>
     ,,A potom som sa nazdal, že som vám dosť dal, keď som vašu   obligáciu potrhal,” pokračuje vicišpán.
    </tei:p>
    <tei:p>
     „Hja, vaša milosť, dosť je, keď bijú.”
    </tei:p>
    <tei:p>
     „Ale povedzte mi len tak dôverne, Matiáško,” pokračuje vicišpán,   „čo vám asi dali potockovci, keď ste so mnou neboli spokojný?”
    </tei:p>
    <tei:p>
     „Hja, vaša milosť,” bola odpoveď, „nestojí to tiež zato. Nuž sto   dukátov a po reštavrácii zas toľko, ak Potocký zvíťazí, a to je toľko   ako psovi mucha.”
    </tei:p>
    <tei:p>
     Vicišpán si vzdychol, bolo mu ťažko na srdci, keď o dukátoch   počul, a k tomu taký ľahký spôsob o nich hovorenia, akoby ich ľudia   na ceste alebo na deravom moste nachádzali, z čoho tiež, a to veľmi   rozumne uzavieral, že Matiáša, ak ho chce zas na svoju stranu získať,   hocakou špetou neodbaví. Ale čo bolo robiť? Držanie sa Levickovcov   zadalo mu hrozný úder, odpadnutie Matiášovo vzbudilo v ňom zas   tušenie, že najvýbornejší vábnici, kolompoši, čo vedia spolu držať   celú stránku, od neho odstupujú, a že sa kolesá rozsypú, ak sa   nenamastia. Či chcel teda, či nie, musel s farbou von a ešte väčšmi s   turáčikmi! Pomädlil si teda čelo, čiahol do vačku a vyriekol: „Dobre   teda, Matiáško, keď ste taký potrebný — no, však ani ja nemám srdce   zo skaly — ja síce pri sebe dukáty nemám — ale tu máte tisícku, čo   práve toľko stojí ako dvesto dukátov, a ja ani nečakám, či vyhráme,   či nie — však kde je Bešeňovský, tam je víťazstvo isté!”
    </tei:p>
    <tei:p>
     Ako Matiáš prvý raz v živote tisícku uhliadol, vyceril zuby ak   vlk, vytreštil oči ako jazvec, bo ani vlastným očiam neveril, že   naňho odrazu zo všetkých strán tak prší požehnanie, vidiaci však, že   vicišpán nežartuje a tisícku len ďalej podáva, čiahol po nej i   zvolal: „Tak si, vaša milosť, i dom pokryjem, i stodolu vystavím, i   dačo dlžôb splatím — a len vás o dvoje prosím: Po prvé, aby ste mi to   na drobné premenili! a potom sám pred slávnou famíliou vyriekli, že   som ja na vaše slovo zbližoval potockovcom, aby som skúsil, kto je   verný, kto nie; lebo by mi ináčej páni bratia neverili, hoc by som im   sto ráz povedal, že chyba nič neplatí.”
    </tei:p>
    <tei:p>
     „Dobre, Matiáško,” odpovedal usmejúc sa vicišpán, „urobím vám   všetko kvôli, ale sa bojím, že vás potockovci prenasledovať budú, ak   sa dozvedia, že ste si z nich len bláznov robili za ich vlastné   peniaze.”
    </tei:p>
    <tei:p>
     „Hja, vaša milosť, nechajte vy vodu bežať a kamene ležať, lebo   vidíte — kto sa hnevá, nech sa o zem hodí. Z toho si ja nič nerobím,   hnevu sa nebojím, o lásku nestojím, a kto sa chce biť, musí tam   byť.”
    </tei:p>
    <tei:p>
     Vicišpán mu stisol ruku a odišiel s ním medzi druhých hostí   usmievajúc sa.
    </tei:p>
    <tei:p>
     Tu bolo veľmi živo. Vravot, brnk pohárikov, vivaty, pesničky; lebo   si to u nás každý myslí, keď do dobrej vôle príde, čo je v piesni,   nech sa kliesni. A tak práve dokončili tú pesničku:
    </tei:p>
    <tei:p>
     #POEZIA#
    </tei:p>
    <tei:p>
     #I#Sedí káčer na doline,#-I#
    </tei:p>
    <tei:p>
     #I#šije boty Kataríne atď.,#-I#
    </tei:p>
    <tei:p>
     #-POEZIA#
    </tei:p>
    <tei:p>
     po ktorej nasledovala zas tá pekná roztomilá nôta:
    </tei:p>
    <tei:p>
     #POEZIA#
    </tei:p>
    <tei:p>
     #I#Dážď pršal, mrholilo,#-I#
    </tei:p>
    <tei:p>
     #I#cigánča sa narodilo,#-I#
    </tei:p>
    <tei:p>
     #I#Cigáni sa radovali,#-I#
    </tei:p>
    <tei:p>
     #I#že bol chlapec kučeravý.#-I#
    </tei:p>
    <tei:p>
     #-POEZIA#
    </tei:p>
    <tei:p>
     Že medzi každou „Dávno Bešeňová” ozývať sa musela, rozumie sa samo   sebou. Len čo však vstúpil do izby vicišpán, tu sa zdvihlo sto rúk   dohora, pravda, nie prázdnych, poháriky v nich zaštrngali a ohromné   „vivat” sa ozvalo. Potom však skočilo pár zemanov, vyzdvihlo pána   vicišpána dohora, a tu bys len bol videl tie kvitnúce tváre, čo   sa mu oproti usmievali, tie ruky, čo sa po ňom, akoby na objatie   načahovali; tu bys len bol počul, ako to slovo „vivat” znie, keď   sa, zo srdca idúc, zo sto hrdiel ozýva. Pán vicišpán ďakoval napravo   i naľavo, dal sa nosiť po izbe, ba i po dvore, kde sa zabávali a   hostili iní páni, nemajúci už v dome miesta.
    </tei:p>
    <tei:p>
     Len pán Daniel krútil hlavou a bol ako na uhlí, kým vicišpán dolu   nezostúpil; lebo videl, ako ho Matiáš všadiaľ nosí a ustavične   vyvoláva „vivat Adam”, i priplichtil sa k vicišpánovi a vypovedal:   „Ale, vaša milosť domine spectabilis, čo to robíte? Teda vás Matiáš   musí dvíhať? — Nemáte statočných ľudí? — Však je ten až po krky v   saku Potockého zapletený — veru vám ten olovo preleje.”
    </tei:p>
    <tei:p>
     „Nič to zato, že je blato, príde vietor, vyfúka to,” odpovie   vicišpán, „lebo na konci býva kyjak, a vidíte, páni bratia, chytrosť   nie sú čary; pán Matiáš na svoje slovo hovoril tak s vami — však   viete, ako sa Levickovci zadržali — a aj tí sú naša krv, chcel som sa   teda skrz neho dozvedieť, či Levickovci i medzi nami negalamutia, a   tak mám len čo ďakovať Matiášovi, a moje srdce večne vám, krvi mojej,   rodine mojej drahej úprimnej prináleží.” I vybozkával, slzy v očiach,   Daniela. Tak sa to všetko Matiášovi prepieklo.
    </tei:p>
   </tei:div>
   <tei:div type="chapter">
    <tei:head>
     VII
    </tei:head>
    <tei:p>
     Ale ľudia darmo hovoria, že hriech na Uhriech a pokuta v Poľskej.   Matiáš teraz vyvodil chýrečnejšie, kortešoval úsilnejšie než predtým,   a celá família Bešeňovskovcov nevedela sa načudovať nad jeho rozumom;   nik si nemohol odpustiť, že kedy len najmenším slovom hovoril oproti   nemu.
    </tei:p>
    <tei:p>
     Ale sa predsa husté oblaky sťahovali nad Matiášovou hlavou. Ondrej   Levický bol celý bez seba, nemôžuc sa dosť namrzieť, že jeho rada   Potockému daná tak zle vypálila. Ani nejedol, ani nepil a o spaní ani   reči nebolo, a len sedel, sedel zadumaný, zahrúžený sám v sebe, s   hlavou o dlaň podopretou a rozmýšľal, ako chybu napraviť a svoje meno   u Potockého očistiť.
    </tei:p>
    <tei:p>
     Keď za viac dní premýšľal a počul, ako Matiáš po dedinách s   prospechom za Adama kortešuje, ba čo viac, až na hodinu cesty od   Levíc zbližovať sa osmeľuje, tu vyskočil dohora, položil podlžkom   prst na čelo, kýval hlavou, zamrmlal sám pre seba „dobre to bude”,   obliekol dlhý kaput, vtisol klobúk na hlavu, vzal palicu – a nikomu   ani slova nepovediac, išiel pešky rovno k pánu slúžnemu Jankovi   Mikovigovi, čo bol pravou rukou Potockého a okrem toho človek mladý,   veselý, ku každej kratochvíli, každému fígľu hotový.
    </tei:p>
    <tei:p>
     Pán slúžny bol našťastie doma a privítal príchodzieho s veľkou   úctou, hoc sa mu ako nechcelo tvár v hromade držať, keď pozrel na   chýrečný kaput a chýrečnejší klobúk. Ale Ondrej nemal čas pozorovať   všetko, čo sa okolo neho dialo, a tak začal hneď po privítaní o   svojom príchode vykladať.
    </tei:p>
    <tei:p>
     „Teda, domine spectabilis, takto je to. Zlé časy nastávajú na   svete, už ani zeman zemanovi slovo nedrží, šiali ho, kde môže, vezme   peniaze od statočných ľudí a — ukáže im straku na kole; ba čo viac,   pomyslite si, domine spectabilis, ešte sa im do očí vysmeje. —   Horrendum!#POZ#35;(lat.) Hrôza, hrozné!#-POZ# Horrendum!”
    </tei:p>
    <tei:p>
     „Aha, už viem, na čo narážate,” skočí mu do reči slúžny, „ten   Matiáš vás tak pomútil, ale pomyslite si, že u diabla ryby a koniec   veci.”
    </tei:p>
    <tei:p>
     Ondrej naňho pozrel zvedavým zrakom, pokrútil hlavou i povedal:   „Za takú radu som ja k vám, domine spectabilis, neprišiel, to by som   si bol mohol i doma domyslieť; ale pred reštavráciou netreba   žartovať, už máme len desať dní času a Matiáš nám iste narobí   šarapaty, že sa z nej nevykýchame, ak ho neškodným neurobíme. A tak,   domine spectabilis, ja by som myslel takto…” pokračoval ďalej, ale   ohliadnuc sa a vidiac, že ľudia popod oknom chodia, prestal hovoriť a   len potichu pripomenul: „Neľúbilo by sa vám, domine spectabilis, do   záhrady? Ja o takých veciach nerád hovorím, keby ma dakto mohol počuť   – a na slobodnom povetrí sa i lepšie dýcha, i lepšie vidí, kto   prichádza, kto nie?”
    </tei:p>
    <tei:p>
     Odišli teda do záhrady. Domáci videli zďaleka, ako Ondrej rukami   rozkladá a ako sa slúžny smeje a klobúk hneď z hlavy sníma, hneď ho   na ňu kladie.
    </tei:p>
    <tei:p>
     Vtom prišli noví hostia, bol to Peter Barina so svojimi priateľmi,   ktorý dobre vedel, že hosť a ryba na tretí deň smrdí, a tak nikde   dlhšie u pánov svojej strany nezostával, ale po poriadku chodil od   jedného k druhému; lebo by to hriech bol býval pred reštavráciou žiť   na vlastný nakládok, a pánboh beztoho bohatším preto požehnal viac,   aby sa chudobnejší u nich obživili. A práve dochádzal k slúžnemu a   Ondrejovi, keď onen s hrozným smiechom vyvoláva: „Dobre, pán brat,   dobre, výborne! — múdra hlava ste, spoľahnite sa na mňa — ja to   všetko urobím.”
    </tei:p>
    <tei:p>
     Privítal slúžny Barinu, ale hneď prvé jeho slovo bolo: „Či   neviete, pán brat, kedy sa Matiáš Bešeňovský povezie cestou medzi   Kalovom k Ropiciam?”
    </tei:p>
    <tei:p>
     „Ej, veru ma vítate, vaša milosť!” odpovie s nevrlosťou Barina,   „zuby mi trhajte, dobre, len mi to meno nepripomínajte.”
    </tei:p>
    <tei:p>
     „Teraz ale, Peterko, pán brat,” pokračuje slúžny, „musíte počúvať.   Dozveďte sa, kedy tou cestou pôjde Matiáš, odkážte mi to, vezmite si   čím najsilnejších pánov bratov so sebou, rozožeňte druhých z   Bešeňovského strany, a Matiáša nepustite z miesta ani za svet. Ale   musíte mlčať …”
    </tei:p>
    <tei:p>
     Minuli sa tri dni. Na ceste od Kalová do Ropíc vidieť pohybovať sa   dlhý voz. Napredku visí veľká široká zástava a na nej nápis „Vivat   Adam Bešeňovský!“, vo voze asi desať ľudí, ktorým nohy viseli z voza   po jednej čizme, a z ich hrdiel ozývala sa pesnička „Dávno Bešeňová,   dávno si snívala” atď. a vivat jedno za druhým. Z druhej strany zas,   od Ropíc, pohyboval sa druhý voz, celkom rovný prvému, ako čo by mu z   oka vypadol, len s tým rozdielom, že na zástave bolo napísané „Vivat   Potocký!” a ľudia na voze sediaci spievali: „Ráno nad Rašovom   slniečko vychodí” atď. Zo všetkého toho vidieť, že to boli korteši   Bešeňovského a Potockého, bo sa okrem toho aj tým označovali, že   tamtí mali kohútie perá, títo zelené chvojky za klobúkom.
    </tei:p>
    <tei:p>
     Leteli vozy, zhliadnuc jeden druhého, oproti sebe, a ako tak ku   sebe prišli, že oja temer kone poprepchýnali, zostali stáť a jeden z   potockovcov zavolal: „Vystúp, sto striel ti v materi!”
    </tei:p>
    <tei:p>
     „Rozkáž si a urob si sám! Ebatta zaňát,#POZ#36;(maď.) Mater tvoju;   zahrešenie.#-POZ# kapustu šalát, vystúp ty!” bola odpoveď z odpornej   strany.
    </tei:p>
    <tei:p>
     „Vivat Potocký! Volaj: Vivat Potocký, lebo ti ináčej hnáty   namastím, ty cifra plachta zástava!” volal zas z potockovcov tak   horlivo, akoby svet od toho slova závisel.
    </tei:p>
    <tei:p>
     „Ja pán, ty pán; kto bude svine pásť? Ipse#POZ#37;(lat.)   Sám.#-POZ# vtip se, za nos chyť se! Volaj ty: Vivat Bešeňovský!” bola   odpoveď, „lebo az ebatta —”
    </tei:p>
    <tei:p>
     „Vopchaj nos do blata,” zavolal zas prvý z Potockého strany — a   začal obľúbenú pesničku, pričom celý zbor pomáhal:
    </tei:p>
    <tei:p>
     #POEZIA#
    </tei:p>
    <tei:p>
     #I#Bešeňovských hlava#-I#
    </tei:p>
    <tei:p>
     #I#s židom sa bozkáva,#-I#
    </tei:p>
    <tei:p>
     #I#keď mu židák do ruky#-I#
    </tei:p>
    <tei:p>
     #I#polgrajciar podáva#-I#
    </tei:p>
    <tei:p>
     #I#Čo židák poprosí,#-I#
    </tei:p>
    <tei:p>
     #I#v stolici byť mosí;#-I#
    </tei:p>
    <tei:p>
     #I#vicišpán židovi#-I#
    </tei:p>
    <tei:p>
     #I#za groš kožky nosí!#-I#
    </tei:p>
    <tei:p>
     #-POEZIA#
    </tei:p>
    <tei:p>
     Na tú pieseň hneď odpovedali bešeňovskovci druhou:
    </tei:p>
    <tei:p>
     #POEZIA#
    </tei:p>
    <tei:p>
     #I#Potocký je chasa,#-I#
    </tei:p>
    <tei:p>
     #I#nemá na funt mäsa,#-I#
    </tei:p>
    <tei:p>
     #I#so svojimi sváky#-I#
    </tei:p>
    <tei:p>
     #I#škrabe si zemiaky.#-I#
    </tei:p>
    <tei:p>
     #I#Preto muchy mláti#-I#
    </tei:p>
    <tei:p>
     #I#a pitve im hnáty;#-I#
    </tei:p>
    <tei:p>
     #I#a náš Adam veľký pán,#-I#
    </tei:p>
    <tei:p>
     #I#ten číta dukáty!#-I#
    </tei:p>
    <tei:p>
     #-POEZIA#
    </tei:p>
    <tei:p>
     Ale ako predný z potockovcov vstal, na sedadle sa vyzdvihol,   vytrčil ľavú dlaň, stisol prsty pravice dovedna, akoby na lavicu   peniaze vyčitoval a spieval „ten číta dukáty!” — lež k tomu spevavo   dodal:
    </tei:p>
    <tei:p>
     #POEZIA#
    </tei:p>
    <tei:p>
     #I#Vicišpán židovi#-I#
    </tei:p>
    <tei:p>
     #I#za groš kožky nosí –#-I#
    </tei:p>
    <tei:p>
     #-POEZIA#
    </tei:p>
    <tei:p>
     tak sa naježil a rozpálil rečník bešeňovskovcov, že vyvolal:   „Prilož tomu bláznovi, prilož, ale po kotrbe, aby nekríval!”
    </tei:p>
    <tei:p>
     „Však ti ja priložím, ty mamľas s pekárskou papuľou, sto striel sa   ti v materi!” odpovedal potockovec.
    </tei:p>
    <tei:p>
     „Psí hlas nejde do neba — dolu s ním, dolu s ním; však lepší od   neho už visia na šibenici!”
    </tei:p>
    <tei:p>
     „Ba keby som ja mohol z vás každého páru dvoch obesiť, to by som   najradšej urobil,” zvolá zas potockovec.
    </tei:p>
    <tei:p>
     Oči sa blýskali, ruky sa potrhovali pánom bratom, i z jednej i z   druhej strany hore vstávajúcim; a keď potockovský zavolal „Dolu s   ním, strhnite ho a zapíšte mu na kožu, aby nezabudol, že nemá popod   nos brnkať!” tu sa zdvihla na zadnom sedadle postava Matiáša   Bešeňovského, ako náčelníka, chtiaceho z výšiny prehliadnuť   postavenie svojho i nepriateľského vojska. Vtom sa ale i na druhom   voze vztýčila postava Petra Barinu, pozerajúceho, ako ďaleko už veci   prišli.
    </tei:p>
    <tei:p>
     Ako Matiáš Barinu zočil, bolo mu nebárs okolo srdca, ale   akokoľvek zavolal: „Kmotor, dobre žes tu, vrana vrane oko   nevykole. Povedz svojim ľuďom, aby sa sušili, kde zmokli; lebo   daromnica je to, keď kotol hrniec karhá — a raz darmo je: I pes psu   brat.”
    </tei:p>
    <tei:p>
     „Kmotor lebo lotor,” zavolá hnevlivo Barina, „kto spáva v peci,   nazdá sa, že všetci. Nuž a ty mňa ešte chceš kmotrom prezývať? Ty   kujon, ty lotor, čos Kristu Pánu ocot vylogal?” A tu päsťou   zahroziac, vyvolal: „Chlapci, od hlavy ryba smrdí — dolu s ním!” I   poskákali z voza potockovci fokošmi ozbrojení, a udreli na   bešeňovskovcov, ktorí, nemajúc nič v rukách, odpínali klanice z voza.   Šimko Levický vyskočil na voz bešeňovských, strhol dolu zástavu,   rozlámal pod kolesami jej tyčku, rozdriapal ju na franforce i   rozhádzal do všetkých vetrov; Macko Hrabina, človek územčistý, s   Barinom chytili Matiáša a stiahli ho z voza; druhí tĺkli ostatných   bešeňovskovcov, až to bola radosť, pričom, pravda, dostal aj paholok,   ktorý zanechal voz a utiekol i bokom volal: „No, nemaj s pány ako so   psy!”
    </tei:p>
    <tei:p>
     l zvada i bitka nastala v jednom okamihu, pričom ale ku chvále   bešeňovskovcov buď rečeno, ani jeden za celý svet nevyvolal „vivat   Potocký,” hoc by ho odporník bol zabil.
    </tei:p>
    <tei:p>
     Vtom v úplnom cvale blížil sa koč s hajdúchom pri kočišovi a s   druhým zas nazadku, od Ropíc a na ňom pán slúžny Mikovič, ktorý   zhliadnuc pranicu, rozkázal zastať i vyvolal: „Ticho, páni! Hanba biť   sa zemanom, čo by mali tak ako bratia žiť medzi sebou!”
    </tei:p>
    <tei:p>
     „Pravdu máte, vaša milosť,” zavolal Miško Bešeňovský, „však nás to   vaši ľudia prepadli ako zbojníci!”
    </tei:p>
    <tei:p>
     „Teda rozkazujem mocou svojho úradu, aby sa všetky zelené perá   odstránili.”
    </tei:p>
    <tei:p>
     Potockovci poskákali na voz a odstránili sa, ako čo by prášil.
    </tei:p>
    <tei:p>
     ,,A aby sa vám ďalej nič nestalo,” pokračoval slúžny, teda vás sám   odvediem do Kalova.” Bešeňovskovci posadali na voz a ubiehali i so   slúžnym ku Kalovu. — A všetko zmizlo, akoby sa tu nič nebolo   stalo.
    </tei:p>
    <tei:p>
     Medzitým ale ani jedna, ani druhá strana nespozorovala, že jej   náčelníci chýbali; tak ich celý ten výjav do ohňa priviedol, alebo   radšej príchod slúžneho odrazu ochladil. Toto sa ale aj nevedomky   stať mohlo, lebo Barina s Mackom Hrabinom, vidiac prichádzajúceho   slúžneho, Matiáša do priekopy zvalili; a tak mu prsty hrdlo stiahli,   že ani ceknúť nemohol a popustili mu ho, keď bol slúžny i s celou   perepúťou pánbohvie v ktorom kúte sveta.
    </tei:p>
    <tei:p>
     Sotva sa však z priekopy dvíhať začali, tu znova zadupotali kone a   tiahnu za sebou kočiar z bočnej cesty a cvalom leteli oproti nim s   vetrom o preteky.
    </tei:p>
    <tei:p>
     Čudný to bol kočiar! I paholok, i pri ňom sediaci človek bol   oblečený v takých šatách, ako hajdúsi nosia, lenže boli z nich šnúrky   poodtrhávané, tvár mal čiernu, akoby ju uhľom zamaľovali alebo akoby   černochovi prislúchala, na hlave ale miesto klobúka alebo čiapky   sedel mu červený ručník, okolo slúch po žensky uviazaný. V zakrytom   koči sedeli práve tak pripravení dvaja muži, každý s puškou—dupľovkou   pri boku a pištoľou v ruke. Príduc k vstávajúcim z priekopy   nepriateľom, zavolal ten, čo pri kočišovi sedel: „Stojte a poddajte   sa!”
    </tei:p>
    <tei:p>
     A nečakajúc odpoveď, poskákali všetci dolu, zaviazali ručníkom   Matiášovi i Petrovi oči, vhodili ich do kočiara, sadli si proti nim,   natiahli kohútiky pištole a povedali: „Ak sa ty, alebo ty pohneš,   hneď si syn smrti.” Hrabinovi však kočiš privolal: „Ty choď domov a   nevychádzaj z izby do bieleho rána, lebo ináčej ani nezvieš, kde sa   podeješ.”
    </tei:p>
    <tei:p>
     Hrabina vzal nohy na plecia a nezastavil sa iba doma, kde na druhý   deň na začudovanie svojho domu a celej dediny rozprával, že na   vlastné oči videl, ako Matiáša i s Barinom čerti za živa uchvátili.   Ale Matiáš a Barina sa utiahli do kúta koča, obapolne pozor dávali,   čo sa okolo nich robí, ale neosmelili sa šatku z očí strhnúť.   Nevideli nič, nepočuli nič, len dych svojich sprievodcov, a po hýbaní   koča zbadali, že nie sú na ceste, ale že, idú sčiastky po pašienkach,   sčiastky po strniskách, bo kolesá viazli a nijaký rachot nevydávali;   okrem toho sa voz musel často okolo krútiť, bo im vietor z rozličných   strán dúchal do tváre.
    </tei:p>
    <tei:p>
     I keď sa tak asi dve hodiny vozili, odrazu kočiar zastal. Muži   sprievodcovia poskákali dolu; jeden z nich zavolal: „Sem sa z baku!   Držte pištole natiahnuté. Ak ktorý z nich len cekne, vrazte mu guľu   do čela!” — Matiáš pocítil, že to nie žart, ale tým väčšmi sa   zatriasol, keď ho ten istý, príduc k nemu, za rameno lapil a z koča   strhol, nakrátko povediac „dolu!“, čo sa, pravda, i s Barinom stalo;   potom ale ho viedol dolu schodmi do akejsi neznámej priepasti,   zaklopal tri razy na dvere, ktoré sa na tento znak otvorili, a mykol   ním, akoby ho chcel do zeme zasadiť. Potom bez každého slova mu   strhol šatku z očí a vystúpil von dverami.
    </tei:p>
    <tei:p>
     Matiášovi mráz prechádzal po kostiach, keď sa dookola pohliadal.   Bol v podzemnej, čiernou látkou poobťahovanej palote, muži čierno   odetí svietili pohrebnými fakľami; uprostred siene bol dlhý stôl   čiernym súknom obtiahnutý, na ňom biblia a pri tejto kríž, pred   ktorým umrlčia hlava a z oboch oblokov po jednej sviečke stálo. Za   stolom sedel muž čierno oblečený na vysokom stolci; okolo stola na   stoliciach z každej strany čierni muži s čiernymi tvárami. Napravo od   predsedajúceho stál človek v čiernom kňazskom rúchu, naľavo druhý v   červenom, o široký meč opretý, onen tvárou na čierno, tamten na   červeno zafarbenou. Peter Barina stál pri Matiášovom boku, ale so   zaviazanými očami.
    </tei:p>
    <tei:p>
     Dlho bolo ticho a Matiáš sa rozhľadel, ale čím viacej hľadel a čím   viac druhí mlčali, tým viac sa mu začali kolená zalamovať, bo tušil   nebezpečenstvo hádam aj života. Škoda ťa, Matiáško, že si tak vliezol   do klepca!
    </tei:p>
    <tei:p>
     Naostatok po dlhom mlčaní vezme slovo predsedajúci, slovo, čo tak   duto znelo ako z hrobu: „Matiáš Bešeňovský, stojíš pred súdom smrti z   krivoprísažníctva obžalovaný, pred súdom, ktorý síce záleží z ľudí,   ale ktorých najmilšie slovo je smrť. Matiáš Bešeňovský, či sa   priznávaš ku krivoprísažníctvu?”
    </tei:p>
    <tei:p>
     „Nikdy som krivo neprisahal!” odpovedal utrápený Matiáš.
    </tei:p>
    <tei:p>
     „Ale si obžalovaný, žes viac ráz vieru zlomil,” odpovedal   predseda vážnym hlasom,” a tak si vierolomca, čo je toľko ako   krivoprísažník. Povedz na svedomie, koľko ráz si zrušil slovo — ale   nakrátko — bo sú okamihy života tvojho zrátané!”
    </tei:p>
    <tei:p>
     „Raz som odstúpil od Bešeňovského k Potockému, a zas od tohoto k   onomu,” bola odpoveď.
    </tei:p>
    <tei:p>
     „Teda sa sám priznávaš k svojej vine. Sudcovia, my sme tiež ľudia   hriešni, pomodlime sa, aby nám boh hriechy odpustil — a potom súďte,   čo zaslúžil Matiáš Bešeňovský za previnenie svoje!”
    </tei:p>
    <tei:p>
     Sudcovia dlho mlčali, premýšľajúc sami v sebe a spytujúc svoje   svedomie, až naostatok predsedník zavolal: „Sudcovia, čo zaslúži   Matiáš Bešeňovský za svoje vierolomstvo?”
    </tei:p>
    <tei:p>
     A vážnym, dlhým, dutým hlasom ozvalo sa z pŕs zhromaždených:   „Smrť!” — „Matiáš Bešeňovský,” zas sa ozve slovo predsedu, „počul si   slovo smrť? Priprav dušu svoju na dlhú púť do večnosti! —”
    </tei:p>
    <tei:p>
     Matiáš nevoľne padol na kolená a človek v kňazskom rúchu pristúpil   k nemu a pomodlil sa s ním otčenáš. Predseda povedal: „Dali sme dušu   bohu a telo prislúcha katovi.”
    </tei:p>
    <tei:p>
     Zacengal.
    </tei:p>
    <tei:p>
     Sprievodca vstúpil do dverí a šatkou viazal oči Matiášovi, keď   medzitým kat, takže to Matiáš zazrieť mohol, okolo jeho hrdla mečom   brnkal. Tu zavolal Matiáš prenikavo: „Deti moje, deti moje!”   smrteľným strachom predesený; lebo ako ľudia hovoria, strach je   zlý.
    </tei:p>
    <tei:p>
     Tu prevzal slovo predseda: „Veľká je milosť u boha, zľutuje sa i   nad tebou, Matiáš Bešeňovský, a obmäkčí srdce človekovo, ktoré si   spomenie na tvoje úbohé dietky, a zmiluje sa tiež i nad tebou; ale   tys človek zatvrdilý, si hriešnik veľký, ani z božích, ani z   ľudských zákonov si nič nerobíš, a tak ti nemožno veriť. Teda či   jesto dušičky na svete, čo by za teba dobre stála, čo by za teba   prosila?”
    </tei:p>
    <tei:p>
     „Moje deti, moje deti vás prosia!” potiaci sa Matiáš zavolal.
    </tei:p>
    <tei:p>
     „Ja prosím zaňho! Však je môj kmotor a jeho deti sú moje deti,”   prerečie Barina, ktorý počul, hoc nevidel, čo sa robí, „ale len ak   bude prisahať, že oproti potockovcom nikdy nič ani slovom ani skutkom   nepodnikne, lebo ja, na môj hriešnu dušu, nikdy za inšieho nebudem, a   nech toho parom vezme, kto je proti Potockému — vivat!” doložil   Barina, bo mu bolo slovo „vivat”, keď vypovedal meno Potockého, na   jazyk prirastené a jedno bez druhého sa ani myslieť nedalo.
    </tei:p>
    <tei:p>
     „Teda prijímaš návrh tohto človeka, čo za teba prosí, ktorého my   nepoznáme a ktorého bez nášho rozkazu sem s tebou doviezli?”
    </tei:p>
    <tei:p>
     „Prijímam!” zavolal Matiáš a prisahal.
    </tei:p>
    <tei:p>
     „Ale pokuta za hriech: Tak tys, Matiáš Bešeňovský, zhanobil   česť zemiansku: čo zaslúži za to sudcovia?”
    </tei:p>
    <tei:p>
     Sudcovia zavolali jednohlasne: „Sto palíc! predsedník zazvonil; zo   dverí vstúpili sprievodcovia Matiášovi, zrútili ho na zem a   prikladali mu palicu jednu za druhou.
    </tei:p>
    <tei:p>
     Keď jedenásta padla, zavolal predsedník „dosť!” a začal hovoriť:   „Tým ti je, Matiáš Bešeňovský, tiež zemianska česť odňatá! Že o tom   rozprávať nebudeš, vieme; ale ak bys kedy prísahu danú zrušil,   pamätaj, že pred súd náš prídeš, ani nebudeš vedieť kedy, a potom buď   ti sám pánboh milostivý. Ty však, neznámy človeče,” obrátiac sa k   Barinovi, pokračuje predsedajúci, ,,čos zaňho dobre stál,   nasleduj šľaky jeho, a keď len myšlienkou čo oproti svojej prísahe   začne, zavolaj mu ,vykričím!, nech ho tak to slovo na dnešný deň   upomína a ho prenasleduje až do smrti.” Vtom kývol a sprievodcovia   zodvihli Matiáša zo zeme, zatiahli mu spolu i s Barinom, ktorý chudák   nevedel, čo sa tu robí, ešte lepšie šatku na očiach, zakosílili ju,   pritisli im klobúky na hlavu, vyviedli ich hore schodmi, vsadili ich   do koča a uháňali s nimi napravo i naľavo, dovôkola i rovno, až tak   čušky sa voziac, prišli na cestu a na miesto, kde sa ruvačka   bešeňovskovcov s potockovcami stala, zosadili obidvoch dolu,   odviazali im oči, poskákali do kočiara a bežali cvalom pánbohvie na   ktorú stranu.
    </tei:p>
    <tei:p>
     Utrápenému Matiášovi nenapadlo ani najmenej vadiť sa s kmotrom a   Barina pudom vlastným vedený, bez toho, že by vedel prečo, nespomínal   ani slovom predošlú svoju trpkosť a kmotrovo pohanenie, ale vzal ho   popod ruku a podporoval ho verne a spravodlivo, ako sa na statočných   kmotrovcov svedčí, až kým nestretli prvý voz, čo sa im prípadkom   naďabil a našťastie prislúchal Šimkovi Levickému, ktorý Barinu poslal   hľadať. Barina si posadil kmotra pekne—rúče na voz, objal ho rukou   okolo krku a rozprával mu celou cestou, ako to bolo, keď spolu na   vohľady chodili, a to buď k jeho pochvale rečené, že toto len z   dobrého srdca robil, aby kmotrove myšlienky na inú cestu obrátil.
    </tei:p>
    <tei:p>
     A tak Matiáš prikvitol domov, že sa nikto o jeho príchode   nedozvedel.
    </tei:p>
   </tei:div>
   <tei:div type="chapter">
    <tei:head>
     VIII
    </tei:head>
    <tei:p>
     Ako to už na tom božom svete býva, tak bolo aj pred reštavráciou;   deň za dňom sa míňal, ako čo by bičom plesol. Obe stránky robili, čo   mohli, verbovali, hostili, platili, nadávali, ruvali sa a naostatok   sa zhromažďovali, takže nič nové nebolo vidieť, tlupy po sto a sto   ľudí premávať sa z dediny do dediny.
    </tei:p>
    <tei:p>
     Bolo to práve v deň pred reštavráciou, a celá stolica na nohách. I   jedna i druhá stránka zhromažďovala svojich, po obďalečných dedinách   bývajúcich ľudí, ktorí so zástavami a s Cigánmi na vozíkoch došli a v   hlavnom meste stolice Svätom Jakube sčiastky po krčmách, najviac ale   v šiatroch okolo mesta rozložení boli. Tu očakávali deň budúci   spievajúc, tancujúc, hodujúc.
    </tei:p>
    <tei:p>
     Nie tak bolo s pánmi bratmi bližšie bývajúcimi Aby sa usporili   náklady a páni bratia sa mohli lepšie uhostiť, zostali po svojich   dedinách s tým úmyslom, že zajtra ráno hocako aj dva razy do Svätého   Jakuba dôjdu. A tu len človek videl, ako bolo voľno, ako bolo dobre   zemanovi. Jesť a piť mal až do najlepšej vôle, i deti z dediny sa   obživili, i pani sestry sa teraz tu objavili; a ich muži im tu i celú   misu pečene do zástery hodili, i do krhly vína naliali, aby si to   vzali na cestu, lebo vraj lepší kus chleba na ceste ako pero za   klobúkom. Domáci, uhliadnuc to, ešte k tomu pridali, uctili ich okrem   toho, i vybozkávali a prepustili s prosbou, aby sa aj druhý raz prísť   páčilo.
    </tei:p>
    <tei:p>
     Ako to bolo v Leviciach, na Stráni v Humnom, tak to ináč i v   Bešeňovej byť nemohlo. Pán Adam sa dostaviť nemohol, lebo ako hlava   stolice musel prijať grófa Gáboryho, hlavného župana stolice, i s   celým sprievodom; poslali teda do Bešeňovej pána slúžneho Štefana   Levického, ktorý hneď dal na známosť pánom bratom, aby sa zobrali   tak, ako na reštavráciu pôjdu, prenocovali v dome vicišpánovom a tak   sa odtiaľ spolu na vozoch do Svätého Jakuba pohli; lebo že sa on sám   o hlavy postará, o iné aby sa starali sami. Tak sa tu, pravda, všetko   do nohy zhromaždilo a začalo halaškovať, žartovať, prekárať sa, že   nielen celý dom, ale aj celá záhrada, po ktorej boli stoly   rozostavené a lampášmi osvetlené, len sa tak ozývala a Cigáni húdli,   poháriky brnkali a vivatom nebolo ani konca.
    </tei:p>
    <tei:p>
     Keď sa tak páni podkovali a žilky v nich hrať začali, vstal pán   Daniel, držal asi za pol hodiny reč zhromaždeným; aby ukázal svoju   múdrosť, vyčitoval celý pôvod a genealógiu slávnej famílie   Bešeňovských a ich pokrvnosť i s grófmi i s barónmi, až prišiel na   pána Adama, pýchu famílie, a vyslovil, aby ho pánboh živil, udržoval   a opatroval.
    </tei:p>
    <tei:p>
     „Vivat!” zavolali zhromaždení.
    </tei:p>
    <tei:p>
     „Vivat a vivat, kde budeme bývať?” ozvalo sa z druhého boku   záhrady. Cigán zašramotil na husliach, pritisol barboru, až zajačala,   cimbal zarinčal a celé okolie sa ozývalo. Vtom zavolá ktosi z druhej   strany: „Vivat Peťko, vypil všetko!”
    </tei:p>
    <tei:p>
     Od tretieho stola sa zas ozval hlas: „Ale z plného!”
    </tei:p>
    <tei:p>
     „Pravdu máš, Lacko,” ozve sa Jonáš, „lebo huba, ryba, dyňa, sviňa   potrebuje pohár vína; a ty, Paľo, kde si?” zavolá na hajdúcha. „Sto   striel sa ti v materi, či tak obsluhuješ pánov? Či nevidíš, že sú   poháre prázdne, až je hanba?”
    </tei:p>
    <tei:p>
     „Dobre vám je, pán urodzenký, hovoriť,” odpovie Paľo, „ale to by   si musel človek nohy až po kolená zodrať a ruky až po lakte vytočiť,   keby chcel každému uhovieť, veď to všetko mizne, ako čo by   pálil.”
    </tei:p>
    <tei:p>
     „Basorka morka, suchá homôlka, mlč,” zavolal Jonáš Bešeňovský, „a   nalievaj!”
    </tei:p>
    <tei:p>
     „No, veď ja nedbám, zmokni ako myš, keď sa ti tak páči,” premrnkne   hajdúch, „ale potom nestojím za tvoju zemiansku dušičku.”
    </tei:p>
    <tei:p>
     To dopočul prichádzajúci slúžny Levický i zavrátil hajdúcha: „Čo   to trepeš, Paľo? Drž hubu, nalievaj a ponúkaj, však si na to tu, a   povedz Ištvánovi, že zajtra každý pat zlatých dostanete, ak budú páni   s vami spokojní.”
    </tei:p>
    <tei:p>
     Paľo teraz letel ako strela, nalieval, ponúkal, takže mu daktorí   od samej spokojnosti aj „pán brat” povedali; Jonáš však, vidiac   starostlivosť „pána slúžneho”, vstal, objal ho okolo krku ľavicou,   pravicou si klobúk na hlave popravil, i zaspieval si:
    </tei:p>
    <tei:p>
     #POEZIA#
    </tei:p>
    <tei:p>
     #I#Komuže je lepšie ako pánom v pekle,#-I#
    </tei:p>
    <tei:p>
     #I#dajú si zakúriť, sedia sebe v teple.#-I#
    </tei:p>
    <tei:p>
     #-POEZIA#
    </tei:p>
    <tei:p>
     A ozvali sa páni pri stole:
    </tei:p>
    <tei:p>
     #POEZIA#
    </tei:p>
    <tei:p>
     #I#Na konci bývame, predsa nič nemáme,#-I#
    </tei:p>
    <tei:p>
     #I#všetko nám zobrali, keď sme nič nemali.#-I#
    </tei:p>
    <tei:p>
     #-POEZIA#
    </tei:p>
    <tei:p>
     A až na treťom stole odpovedali:
    </tei:p>
    <tei:p>
     #POEZIA#
    </tei:p>
    <tei:p>
     #I#Bože môj, otče môj, akú ja starosť mám,#-I#
    </tei:p>
    <tei:p>
     #I#bol som ochudobnel, a teraz nič nemám.#-I#
    </tei:p>
    <tei:p>
     #-POEZIA#
    </tei:p>
    <tei:p>
     Ale keď sa u nás raz páni do spevu dajú, to už ani konca—kraja mať   nemôže. Pán Lajoš Bešeňovský sa zodvihol, začal s pohárom v hrstí   krepčiť, ruku si na vrchhlavy položiac, nohami dupotajúc, i   spieval:
    </tei:p>
    <tei:p>
     #POEZIA#
    </tei:p>
    <tei:p>
     #I#Nepi, šuhaj, nepi,#-I#
    </tei:p>
    <tei:p>
     #I#stodola ti letí.#-I#
    </tei:p>
    <tei:p>
     #I#Ej, keď letí, nech letí,#-I#
    </tei:p>
    <tei:p>
     #I#nemám ženy, detí.#-I#
    </tei:p>
    <tei:p>
     #-POEZIA#
    </tei:p>
    <tei:p>
     „Dobre máš, Lajoško,” zavolá starý Tomáš Bešeňovský, „i ja som   ináče nerobieval, kým som bol mladý; ale teraz čo? Na staré dni si   musí každý pomyslieť, že pri peci sú dobré vecí, hoc sa mu   nechce.”
    </tei:p>
    <tei:p>
     „Hej, apko Tomáško,” odpovie Lajoš, „nebojte sa nič, ešte ste vy   krepký chlap, starý, ale jarý, zatancujte si so mnou —”
    </tei:p>
    <tei:p>
     „Ba nebuď blázon,” odpovie Tomáš, „a nerob si posmech zo starých   ľudí; ale aby som ti predsa dač kvôli urobil, teda — napime sa — však   sa po smrti nenapiješ — vivat!”
    </tei:p>
    <tei:p>
     „Nie, pán brat,” zavolá Lajoš, „aspoň zaspievať si musíte,”
    </tei:p>
    <tei:p>
     „Keď už ináčej nejde, teda ti to kvôli urobím, a bezpochyby sa ti   to páčiť bude,” i začal:
    </tei:p>
    <tei:p>
     #POEZIA#
    </tei:p>
    <tei:p>
     #I#Víno, víno budem piti,#-I#
    </tei:p>
    <tei:p>
     #I#pokiaľ na tom svete budem žiti;#-I#
    </tei:p>
    <tei:p>
     #I#To údy napraví,#-I#
    </tei:p>
    <tei:p>
     #I#dá aj rozum zdravý;#-I#
    </tei:p>
    <tei:p>
     #I#len ho pime,#-I#
    </tei:p>
    <tei:p>
     #I#pokiaľ na tom svete panujeme.#-I#
    </tei:p>
    <tei:p>
     #I#Vodu, vodu nechcem piti,#-I#
    </tei:p>
    <tei:p>
     #I#nechcem si žalúdok pokaziti;#-I#
    </tei:p>
    <tei:p>
     #I#vo vode sú žaby,#-I#
    </tei:p>
    <tei:p>
     #I#nájdu sa aj hady.#-I#
    </tei:p>
    <tei:p>
     #I#Nechcem ja ju,#-I#
    </tei:p>
    <tei:p>
     #I#nech sa v nej kačeny umývajú.#-I#
    </tei:p>
    <tei:p>
     #-POEZIA#
    </tei:p>
    <tei:p>
     „Vivat Tomáš!” ozvala sa celá záhrada a každý, na najväčšie   Tomášovo uspokojenie, dúškom vypil pohár. Tomáš zaďakoval, každý   znova vypil pohár až na dno, a pán Lajoš Bešeňovský, čo ho aj Jalošom   volali, znova začal:
    </tei:p>
    <tei:p>
     #POEZIA#
    </tei:p>
    <tei:p>
     #I#Umrel nám žid pod poličku,#-I#
    </tei:p>
    <tei:p>
     #I#pojedol nám šošovičku;#-I#
    </tei:p>
    <tei:p>
     #I#nedáme mu zvoniť,#-I#
    </tei:p>
    <tei:p>
     #I#až nás bude honiť.#-I#
    </tei:p>
    <tei:p>
     #I#Hoň, žide, hoň,#-I#
    </tei:p>
    <tei:p>
     #I#až si krky zlom!#-I#
    </tei:p>
    <tei:p>
     #-POEZIA#
    </tei:p>
    <tei:p>
     „Stoj!” zavolal starý Tomáš, „to si falošne spieval. Či nevieš, že   žid neumrie, ale zgrgne!”
    </tei:p>
    <tei:p>
     „Hej, Tomáško apko, vy tiež máte v rožku, keď sa nazdávate, že žid   nie je taký človek ako vy; a predsa som videl, že ste mu skoro ruky   bozkávali, aby vás len nedal pod exekúciu, tu sa vám je ľahko   vystatovať, keď vám nedohára.”
    </tei:p>
    <tei:p>
     „Len by si to ty, Lajoš, také zelené reči netáral,” ozve sa Tomáš,   „ale nechže ti bude, však ja viem, že vínko hreje, vínko páli, vínko   múdre hlavy šiali, a na tom dosť; keď sa ti ale nepáči, teda ti   radšej zaspievam:
    </tei:p>
    <tei:p>
     #POEZIA#
    </tei:p>
    <tei:p>
     #I#Napi sa, Lajoško, z plného pohára;#-I#
    </tei:p>
    <tei:p>
     #I#každý človek huncút, čo ťa ohovára.”#-I#
    </tei:p>
    <tei:p>
     #-POEZIA#
    </tei:p>
    <tei:p>
     „Vivat apko!” zavolá Lajoš, a keď si rad—radom poháriky poštrngali   a vypili, tu vyvolal znovu Lajoš: ,,Hm, však som ja dobre vedel, že   to nik za golier nevyleje, a tak:
    </tei:p>
    <tei:p>
     #POEZIA#
    </tei:p>
    <tei:p>
     #I#Preblahoslavený človek,#-I#
    </tei:p>
    <tei:p>
     #I#ktorý prepil, čo mal koľvek:#-I#
    </tei:p>
    <tei:p>
     #I#spí bezpečne na lavici#-I#
    </tei:p>
    <tei:p>
     #I#v otrhanej kabanici.”#-I##-POEZIA#
    </tei:p>
    <tei:p>
     A to vyspievajúc, obrátil sa zas len k Tomášovi, začal ho hladkať,   bozkávať i hovoril: „Ale, vy môj milý roztomilý apko, nože nám o tej   vašej halapartni dač rozprávajte!”
    </tei:p>
    <tei:p>
     „O halapartni, o halapartni!” zavolalo celé zhromaždenie
    </tei:p>
    <tei:p>
     „Nuž, teda nedbám,” povedal Tomáš, „hoc ste to sto ráz počuli,   ale, no — už si len prevedzte na mne — však ja nedbám. Teda vidíte,   vy ste mladí, neviete, čo je to — ale my sme boli na   insurekcii#POZ#38;(z lat.) Povstanie zemianstva na obranu krajiny vo   feudálnom Uhorsku.#-POZ# a bojovali sme znamenite, lebo sme si   pomysleli: Kde je nepriateľ, tam cúfneme, a kde ho niet, hurtom   naňho. Nuž ale, hriešny človeče, čo si aj počneš? Dali ti nám pušky   bez pagnéta,#POZ#39;Bajonet, bodák.#-POZ# a keď sme chceli strieľať —   tu ti na nej kohútika nebolo. Nuž veru sme sa my nahnevali, ,pušky   sme pozahadzovali a kapitánovi povedali, aby bol vojakom, kto chce,   že my ním nebudeme. Nuž ale čo robiť? Francúz ti už bol na krku;   utekať nemáš kde, tak sme si zas pomysleli, že sa je to predsa len   najlepšie brániť, keď nevieš ako z konopí. Nuž veru tam na konci   dediny býval kováč; išli sme k nemu a dali sme si halapartne porobiť,   že sme s nimi vyzerali ako hlásnici. Teraz ale už nech príde Francúz,   sme si pomysleli! Ale čo naplat, len si pomyslite, čo si náš kapitán   nevymyslel? Že vraj musíme ísť na stratenú vartu, a pomyslite si,   koho ta poslal, že vraj aby som ja ta išiel. Dobre, pomyslím si, len   si pošli, však si vyvartuješ, a postavím sa pekne—krásne na cestu.   Hľadím, hľadím, z ktorej strany to ten nepriateľ ide, ale nikde   nevídať ani vtáčika ani letáčika; nuž si ja veru pomyslím, že však on   i bez toho nepríde, a utiahnem sa do raži, ľahnem si a zaspím. Odrazu   nastane neďaleko mňa krik a dakto volá: ,Tomáš, Tomáš, kde si?   Videlo sa mi to, že sú to naši ľudia, a nazdal som sa, že ma to varta   prichádza premeniť; ale zas mi napadlo, že čert nespí a že to i také   môže byť ako tí Tatári, čo — ako moja stará mať rozprávala — každého   po mene volali, a keď prišiel, ukrutne zamordovali. Vari čert pošepol   Francúzovi, že sa Tomášom volám, pomyslel som si, a tiahol som sa   štvornožky hore ražou, a tie hlasy ustali. Tu som si odfúkol, pol som   si utrel z čela, vstal som na rovné nohy a ďakoval som pánubohu, že   ma z takého hrozného nebezpečenstva vyslobodil. Hííí, ale pomyslite   si, ako som stŕpol, keď pred sebou, hoc bola tma ako v rohu, o siahu   vyššieho Francúza ako som ja ale zhliadnem! Čo som mal robiť? Osmelím   sa. natiahnem halapartňu a zavolám: ,Či si živé, či mŕtve, stoj!   a to moje najväčšie podivenie len stálo, stálo, ani sa nepohlo. Hííí,   tu mi začali vlasy dupkom vstávať, ale pomôž si, človeče, na svete!   Tak som vám stál, halapartňu v ruke natiahnutú, až do bieleho rána.   Keď sa rozbrieždovať začalo, hľadím na Francúza — a pomyslite si, čo   to bolo? Vyvolal som: ,Ľaľa, veď je to taký svätý Janko, ako u nás   naprostred dediny, vari ho sem za hajčieho#POZ#40;Hájnik,   strážca.#-POZ# postavili. A keď som sa už tak rozhliadol,   premýšľal som, kde teraz. Nuž ale tam bola asi na tridsať krokov   hradská, teda som išiel ta a pomyslite si, na moju najväčšiu radosť,   ležal na zemi kaškét#POZ#41;(z fran.) Starý druh prilby, čákov.#-POZ#   taký, akoby zvon naopak obrátil. No, pomyslel som si, to je dobre;   zdvihol som ho, prevracal som ho naopak i na líce, ale keď som na ňom   žiadnych šnôr nevidel, lebo bol z papiera vikslámontom obtiahnutý, a   tak nevediac, či ho našli, či nepriatelia stratili, stýkol som ho   krížom cez halapartňu: a hybaj cez raž prosto k našim. ,Nuž odkiaľže   ty ideš, hriešny človeče? zavolajú už dvaja moji kamaráti, čo na   stratenej varte stáli. My sme sa nazdali, že ťa už dávno Francúz na   večeru zjedol! Ja som im odpovedal: ,Hm, zjedol— a otrčil   som im halapartňu i s kaškétom. ,Ale či nevieš, že ťa za to   zastrelia, Tomáško? povedal kamarát. Ja som, pravda, nad tým   bohaprázdnym slovom zdrevenel, ale som nič nepovedal, len:   ,Zastrelia? Hm! a strčil som mu halapartňa pod nos i s kaškétom.   ,Ale čo to ty máš za stračie hniezdo na tvojej chýrečnej   halapartni? — ,Stračie hniezdo? odpovedal som a strčil som   ešte lepšie pod nos halapartňu i s kaškétom; ale sa ten nahneval a   povedal: ,Ty, Gregor, zostaneš tu, a ja musím podľa rozkazu nášho   delikventa k pánu kapitánovi doviesť — Napred! zakričal na mňa,   akoby ani kvapky zemianskej krvi v mojich žilách nekolovalo. Hľaďže,   hľaď, pomyslel som si, aký ti je toto kokoš, a že vraj delikvent!   Však som nikoho nezabil, boh ma vidí, hoci som vojak — však som spal,   a kto spí, nehreší. To som ešte nepočul, že by bola kedy slávna   sedria#POZ#42;(lat.) Vyšší (krajský) súd.#-POZ# moju starú ako   delikventku pred súd postavila, že v noci chrápe, ako čo by dosky   pílil, a na to ani nemyslí, že som sa päť rokov trápil, kým som na to   privykol. No dobre, mal som čisté svedomie a tak som sa čerta nebál,   a pánboh ma zas opustiť nemohol; tak som s ním išiel, až ma zaviedol   k pánu kaprálovi. Pán kaprál sa so mnou začal vadiť, a ja som len   vždy nevedel začo, hovoril, že ma vraj obesia, zastrelia a tým   podobné hnusné reči. Ja som, pravda, na to vyvalil oči ako plánky a   pomyslel som si: I čo to len bude z toho božieho sveta, keď všetkých   statočných ľudí vyvešajú a vystrieľajú? Ale nato vyšiel kapitán von a   uhliadnuc ma, hneď dal zavolať k pánu kaprálovi i   lajdimonta#POZ#43;(z nem.) Poručík.#-POZ# i audítora,#POZ#44;(z lat.)   Vyšetrujúci sudca.#-POZ# a že vraj budú nado mnou vojenský súd držať.   Híííí, pomyslel som si, čo to bude s tebou? To slovo som nikdy   nepočul, však u nás druhých súdov niet ako sedria, kde nie lajdimonti   a kapráli, ale páni asesori#POZ#45;(lat.) Prísediaci člen súdu#-POZ#   sedia, pán vicišpán ale preziduje; potom panské stolice, kde pán   slúžny tak sedliakov pokutúva, ako sa to gruntovnému pánovi páči, a   zas súdy, kde sa my u pána dilektora zídeme — ký parom to teda za   súd? O tom súde ja nič neviem, a keby ma odsúdil, to by som   protestoval, a hoc by to k samému konzíliu#POZ#47;(z lat.) Vyšší súd   vo federálnom Uhorsku.#-POZ# alebo až hen k septemvirálskej   tabuli#POZ#46;Vyšší súd v starom Uhorsku so sídlom v Budíne.#-POZ#   ísť malo. A potom zas že audítor! No, pravda, to slovo som počul: môj   sváko, však ste ho znali, Antál Matiašovie, nám koľko ráz vyprával,   že keď chodil v Kežmarku do školy. kde sa takí veľkí chlapci učia, čo   im už fúzy pod nosom rastú, čo už za devčaty chodia a v Ľubici   kymlicu pijú, rechtor im vždy audítor hovorieval — a tak som sa   nazdal, že myslí kapitán, že som sprostý a že ma chce dať do školy.   No veru si sa poradil, myslím si, len sa mi opováž len jednu feruľu   dať, však ju zaplatíš; ale pomyslite si. ako som oči vyvalil, keď   prišiel ten chýrečný audítor. Hľaďže, hľaď, však je to ten malý Ferko   Ondrášovie, čo má z každého boku pod nosom po pol piata vlasa a tieto   vždy vysukuje, ako čo by bol mrena; bodaj ho porantalo, keď sa mu to   len ešte chce na staré dni do školy chodiť Ale pomyslite si, čo tento   zas nevykázal? Ani nepozrel na mňa, ako čo by som nebol zeman, nadul   sa, posadil sa, odkašlal i kýval sa na stolici a odrazu vypovedal:   ,Si ty Tomáš Bešeňovský? Ach, sto striel sa v tebe v materi,   pomyslel som si, nuž ty, žaba, ešte sa opovážia tykať statočnému   zemanovi? No počkaj, však keď bude reštavrácia, nebudeš ty viac   titularius, honoratarius, extraordinarius, supernumerarius,   vicenotarius;#POZ#48;Latinské tituly stoličných úradníkov.#-POZ# a   zahrozil som mu, ale len tak počušky, päsťou, a odpovedal som mu   nasrdený: ,Som! ,Bol si včera o ôsmej hodine postavený na   stratenú vartu? — ,Bol som, odpovedám. ,Ale o jedenástej ťa   tam viacej nenašli? zas sa pýta. .Nenašli, odpovedám. ,A   kde si bol? pýta sa kapitán. Tu som si stal, pravda, do   gliedy,#POZ#49;Šík, rad (stáť v gliede — stáť v pozore).#-POZ# hoc   som len sám bol halapartňu i s kaškétom pustiac k čižme, i povedal   som: ,Na stratenej varte! — ,Ale ťa tam nenašli, však si sám   povedal —píšte, pán audítor, povedal Ferkovi; ja som sa ale   nahneval i odpovedal som: ,Nuž, pravda, ma. nenašli, akože by ma boli   našli, keď som tam nebol. — ,A prečo si nebol? spýtal sa   kapitán. ,Nuž preto, odpovedal som, ,keď ste ma dali na stratenú   vartu, nuž som sa stratil, ako by to bol každý statočný človek   urobil; však si hádam nedám ako kura od Francúza hrdlo odrezať, hoci   som vojak, však som vari nie blázon, a tak teda ste ma mohli na   inakšiu vartu postaviť, nuž by som sa nebol stratil. Ako vám to   ale počul i kapitán, i lajdimont, í strážamešter, i pán kaprál, i   Jožko Antalovie, viete, ten s dlhým nosom, i Ferko Ondrášovie, čo sa   teraz stal audítorom, otvorili všetci ústa, keď som hovoril, že si   vari nedám ako kura od Francúza hrdlo odrezať —i pozerali na moju   halapartňu i s kaškétom; ja som si ale tým lepšie zastal, vystrel som   sa a zatriasol som halapartňou i s kaškétom. Kapitán sa opýtal: ,Teda   si videl Francúza? — ,Videl, odpovedal som. Tu všetkých   hrúza prenikla, a kapitám, vyskočiac, s dychtivosťou povedal: ,Teda   ste videli Francúza, pán brat Tomáško? Ja som ale nič   neodpovedal, len som zatriasol halapartňou i s kaškétom. Tu by ste   boli videli, ako všetci na mňa pozerali, a čím som viac mlčal — lebo,   pravda, v raži sa mi dobre spalo — tým sa viacej nazdali, že som ja   sám celý svet oslobodil, a tak som si pomyslel, že čo fígeľ, to groš;   obzvlášte keď ma vraj, akoby to nič zastreliť chcú i rozprával som im   nasledujúcu históriu, čo sa mi v tej noci prihodila: ,So stratenými   vartami, páni bratia, nežartujte; to je zlý žart, a keď sa vám páči,   teda iďte ta sami a neposielajte ta ľudí, čo majú doma ženu a deti, a   k tomu sú doma potrební pri reštavráciách a voľbách do diéty. Nuž   teda ako ste ma na tú stratenú vartu postavili, pozerám, ale tu   Francúza nikde! Pravda, pritom som pomyslel, že chválapánubohu, ale   sotva som si to pomyslel, tuliby sa ti mi naďabí človek, čo mal dva   chvostíky z kabáta visiace, kaškét na hlave ako krov na našej veži a   fúziská, že bys mohol z nich motúzy súkať. Hííí, toto je   Francúz, pomyslím si .a zavolám „Stoj!” Ten vám zastal a povedal mi,   že vraj „bulebús”.#POZ#50;(skom. fran. voulez—vous?) Čo chcete?#-POZ#   No, čo som mal robiť, hriešny človek, nuž som mu ja veru tiež povedal   „bulebús”, aby si nemyslel, že uhorský
    </tei:p>
    <tei:p>
     zeman ani len po francúzsky nezná. Nuž a viete, čo mi ten na to   odpovedal? „Bulebús” mi odpovedal, vytrčil pravicu a prsty zložil,   akoby mi chcel dať frčku. Hej, sto striel sa tebe v materi, pomyslel   som si, nuž či ty nevieš, že každé dotknutie zemianskeho tela päť   zlatých stojí? A nastrčil som mu halapartňu, takže sa skoro na ňu   stokol, ale našťastie sa rozpamätal, že by to bol zlý žart, i hybaj   ten v nohy. Nuž ale viete, aký som ja ukrutný, keď sa nahnevám, tak   ja tiež hybaj za ním a hnal som ho cez celú raž, hľa až tam za   hradskú; a keď sme ta prišli, nuž sa mi začal môj milý Francúz   vysmievať, že vraj ,,hopsa, Janko, s motykou, čo stratil čapicu”, a   to, pomyslite si, tak dobre po slovensky, ako čo by hrachom sypal,   hoci bol Francúz. Jaj, bodaj teba šliak divný porazil, však ti ja dám   čapice, pomyslel som si, natiahol som halapartňu a hybaj s ňou do   Francúza. Ale to vám bol celý figliar. Keď videl, že mu tá moja   halapartňa pekne medzi rebrá beží, nuž sa vám uhne, ako čo by   hajduchoval, a moja milá halapartňa hybaj do jeho kaškéta. Tu skočí   Francúz celý ustrašený a práši, akoby chcel zo sveta utiecť; ja som   sa ale do raži utiahol, lebo tam celú noc okolo Francúzi ako včely   brnkali, že vraj musia svojho kamaráta pomstiť, ktorého som ja na   smrť poranil. — Tak som teda rozprával, a kapitán pozrel na mňa,   či mi to ozaj všetko z očí vyzerá. Ja som sa ale ešte lepšie vystrel   a moju halapartňu k boku pritisol; tú mi ale hneď odňali, sňali z nej   kaškét a začali premýšľať, čo je to za kaškét, pokrútili hlavami,   povedali, že veru po francúzsky nevyzerá, a že tadiaľto naše, nie ale   francúzske vojsko v noci išlo. Ale tu povedal kaprál, že to musel byť   špehúň, lebo že sa títo vždy do cudzích šiat prestrojujú, a tak že   som ja celú krajinu od záhuby oslobodil. Na tom by bol celý súd   prestal, len ten Ferko sa sám hádzal, že ako on to vraj napísať môže,   a verte mi, nepísal — no, však aj ja veru písať viem a treba mi temer   pol hodiny, kým si meno podpíšem — len vám tak čarbal; až sa   naostatok Jožko Antalovie nahnevá a vypovie: Ja, pán brat Ferko, ja   neviem, čo ste taký krvižíznivý, ako čo by krv bola voda; a keď vám   raz zeman povie, že to bol Francúz, nuž bol Francúz a potom   punktum. — ,Čo, Ferko? Pán audítor musíte povedať a nezabúdať,   že ste vy len sprostý, ozval sa nahnevane Ferko. Jožko sa ale   zasmial a povedal: .Audítor sem, audítor tam — hlaďže ti ho, hľaď,   akoby sme ho neznali, dajtimibože za pána! Nuž Ferko Ondrášovie tam z   dolného konca, čo by sa pri jedle roztopil a pri práci zmrzol, a   pritom mrdol plecom. Dobre, Jožko, dobre, pomyslel som si, ale   vediac, že povedz pravdu, prebiješ hlavu, bol by som ho vybozkával,   keď zas začal: Ja neviem, načo sa to len prtošíte; lebo vidíte, ak   Tomášovi len vlas na hlave pohnete, nuž potom viac do stolice   nechoďte! — To pohlo i kapitánom, i lajdimontom, i   strážameštrom, i pánom kaprálom, a tak povedali, že veru má pravdu, a   Ferko musel mlčať. Tak dobre, sto striel sa ti v materi, pomyslel som   si, však si ja to za uši zapíšem. Poslali ma potom von, a keď ma zas   dnu zavolali, vyhlásili ma za nevinného a kapitán mi povedal, že mám   velké šťastie, lebo že by som bol syn smrti býval, keby som žiadne   korpus delikti nebol doniesol. Tu som vybozkával moju milú   halapartňu, čo mi život zachránila; ale ako som sa začudoval, keď mi   kapitán povie, že musím halapartňu s paličkou premeniť, lebo že ma   urobí za generála.”
    </tei:p>
    <tei:p>
     „Ba hádam za kaprála,” pretrhne reč Tomášovu Lajoš Bešeňovský.
    </tei:p>
    <tei:p>
     „Hja, nechaj ty to, synak, tak,” odpovie Tomáš, však je to jedno,   obidvoje sa končí na ,rál Ja som ale odpovedal kapitánovi:   ,Domine spectabilis, nerobte mi to! Ja sa s mojou halapartňou až do   smrti rozlúčiť nechcem; keď je ale vôľa božia, že len predsa bojovať   musím, keď som zeman a porciu zaplatím, teda mi dovoľte, aby sa smel   na teľcoch voziť, lebo sa mi už tento vojenský chlieb prejedol. Ťažký   to stav! — Kapitán mi to dovolil, a pomyslite si, aký som bol   šťastlivý človek! Vozil som sa ako pán na mäkkých teľcoch a vydával   som jesť a piť celej kompánii, kde som, pravda, najlepšie prišiel,   lebo veru prvšia košeľa než kabát. Len jedno ma pritom mrzelo i   tešilo: Volali ma frflégom#POZ#51;(skom. z nem. verpflegen —   obstarávať) Hospodár, zásobovateľ vo vojsku.#-POZ# — nie tak — frflég   oficierom. Slovo oficier sa mi, pravda, páčilo,, keď som si   pomyslel,; ako to bude, keď sa, domov príduc, pred moju starú   postavím i poviem jej: ,Žena, ty máš muža, ktorý je oficierom, a   zapálil som sa už pri samej myšlienke až po uši; len s tým frflégom   som si nevedel rady, to som nikdy nepočul, prečo ma tak prezývajú.   Boh ma vidí, že som nikdy nefrflal, a keby boli tak moju starú   nazvali, nuž by to bolo ináčej. — Ale som to až podnes nikomu   nepovedal, ani len mojej starej, že ma tak prezývali. — Keď sme sa   potom domov navrátili, schoval som halapartňu, ktorá mi život   ratovala, a až podnes tam za almáriou vo vážnosti stojí, v testamente   ju ale poručím svojim potomkom, aby ju dali pozlátiť, ak sa z nich   dakto grófom alebo barónom stane.”
    </tei:p>
    <tei:p>
     Oddýchol si Tomáš, potichu počúvajúci zemania odrazu začali   poznovu hemžiť sa ako včely v úli za rána i volali: ,,Vivat, apko,   vivat halapartňa!” Vyzdvihli Tomáša dohora, ktorý chvostíky šedivých,   popod nos poobstrihávaných fúzov ľavicou vykrúcal, hlavou pokyvujúc,   ďakoval a podaný pohár vína na zdravie pánov bratov vypil.
    </tei:p>
    <tei:p>
     „Paľo!” zavolal pán Gašpar na hajdúcha, „či nevidíš, že jeho   milosti pánu. Tomášovi gágor vyschol? — Nalievaj — lebo „ináčej bude   zle s tebou.”
    </tei:p>
    <tei:p>
     Paľo nalieval a páni pili a rozprávali ďalej o insurekcii, kde,   pravda, Tomáš bol hlavnou osobou ako najskúsenejšia hlava. Gašpar ho   teda prosil: „Ale rozprávajteže, ako to bolo pri tom Rábe?”
    </tei:p>
    <tei:p>
     ,,To ty hádam lepšie vieš,” odpovedal uštipačne, ,,však tam bol   tvoj otec a tam krvácal za vlasť, krvácal, páni bratia, verte,   strašlivo, lebo si zaštikol prst kohútikom, že sa mu krv z neho liala   ako voda.”
    </tei:p>
    <tei:p>
     „Rozprávaj, Gašpar, rozprávaj!” zavolali druhí.
    </tei:p>
    <tei:p>
     „Hja, čo vám narozprávať?” odvrkol Gašpar. „To je krátka história:   Nuž išli insurgenti k Rábu a prišli k rozkvitnutej pohánke. Tu   zakričal prvý, že nemôžu ísť ďalej, bo že už prišli až k Červenému   moru. Zosadli teda z koní, pouväzovali si ich na nohy, aby im   neutiekli, a plávali na bruchu po pohánke až na druhú stranu. Tu ale   zhliadli nepriateľa v gliede postaveného, i začali naňho ukrutne   páliť, že z toho hrozné krvipreliatie povstalo; keď im tento   neodpovedal, nuž hnali naňho šturmom i sekali doňho, až mu hlavy ako   makovice odfrkovali, a boli by ho docela navnivoč obrátili a zničili,   keby im kone chceli ďalej ísť, ale tie si tam začali pekne—rúče   hryzkať a pásť sa, hoc páni na nich sedeli, lebo to nebol Francúz —   ale bola kukurica.”
    </tei:p>
    <tei:p>
     .”Ty sprepadená papuľa!” zavolá Tomáš, vyskočiac zo sedadla, „nuž   ale ty sa opovážiš z insurgentov vysmievať? Keď to má byť pravda,   čos tam rozprával o Rábe, tak si dám nos odrezať – hoc sa to mňa   netýka, lebo som ja slúžil pri pechúroch —”
    </tei:p>
    <tei:p>
     „Ba pri teľcoch!” — vpadol mu Lajoš posmešne do reči. Keď sa raz v   prsiach tichého a dobromyseľného človeka, aký bol Tomáš, hnev vzbúri,   to aj to, čo by ináčej ani nepozoroval, so sebou zachytí. Tak sa   teraz oboril na Lajoša: „No však chodíš už veru ako teľa po   ľade!”
    </tei:p>
    <tei:p>
     „Čo? Ale ja? A vy sa nazdáte, že som opitý?” ozve sa Lajoš.
    </tei:p>
    <tei:p>
     „Veru si ako čík,” odpovie Tomáš, „a dám ti dva grajciare, ak   tamto k tej jabloni potrafíš.” „Nie za vaše dva grajciare, však hádam   beztoho viac nemáte; ale aby celý svet videl, že mňa pár pohárikov   nezroní, teda to urobím.” I postavil sa na rovné nohy, pozrel   odhodlane na ukázanú jabloň i začal vykračovať, ale tak bystro ako   olovený vták, lebo musel pri každom kroku rozmýšľať, ako má stúpiť,   potom mu bola cesta úzka, pri každej vŕbe sa klaňal, až naostatok   zablúdil celkom na odpornú stranu od jablone. Tu, pravda, povstal   hrozný smiech, ale predsa pri všetkom tom nezabudli páni, že má   všetko svoju mieru; lebo hoc si náš zeman pohalaškuje, hoci si   požartuje, hoc si tu i tu uchlipne, je predsa vždy dobrý, priateľský,   dobrosrdečný. Nehaňte mi teda ani toho, ani toho, však niet človeka   pod slncom, čo by bol bez škvrny! A tak i teraz zavolal Šándor na   hajdúcha: „Paľo, hybaj ta za jeho milosťou pánom Lajošom a polož ho   do trávy, nech sa v nej vyspí.”
    </tei:p>
    <tei:p>
     I chytil hajdúch za ruku Lajoša a položil ho do trávy, kde najprv   zafučal, potom sa začal trhať, keď mu hajdúch chcel údy popraviť, i   plával po tráve ako sekera po vode, i hovoril: ,,Hoc ma lížeš, hoc ma   nelížeš, predsa nebudeš vicišpánom,” lebo čo triezvy myslí, to opitý   povie, i zaspal ako zarezaný a snívalo sa mu o tom, kto bude   vicišpánom.
    </tei:p>
    <tei:p>
     Druhí páni ešte chceli pokračovať v kratochvíli, ale im to už išlo   ako v lete na saniach. pán Gregor predložil, aby podľa starej obyčaje   jedenkaždý vyliezol na stôl, po pohárikoch a skleniciach si   potancoval, svoju nôtu zaspieval, aby sa tak dačo i Cigánovi do   barbory dostalo; ale nik viac nechcel na to pristať, lebo že je už   neskoro, a tak že si trocha oddýchnuť treba, pán Tomáš však, ako   najstaršia hlava, vec rozsúdil, povediac: „Dobre teda, páni bratia,   zvalíme sa trochu pod strom, však toho i tak mnoho nebude, ale aby   sme nešli triezvi spať ako blázni, teda napime sa a povedzme všetci   spoločne: Zbohom, rozume, zajtra ráno sa vidíme.”
    </tei:p>
    <tei:p>
     Ako povedal, tak sa stalo. Napili sa, povedali si „spánombohom” i   políhali si, kde ktorý najlepšie miestečko nájsť mohol.
    </tei:p>
    <tei:p>
     Ale sotva si za pol hodiny podriemkali, tuliby pán slúžny Štefan   Levický s hajdúchmi Paľom a Ištvánom, i začali volať: „Vstávajte,   páni, vstávajte, už je šesť hodín!” ale živá duša sa im neozvala.   „Vstávajte!” zavolali znova, a tu si začali páni oči pretierať, až   naostatok jeden druhého pobudili a povstávali hore na rovné nohy   hovoriac: „Čo to tak voláte, domine spectabilis, však hádam ešte nie   je súdny deň.”
    </tei:p>
    <tei:p>
     „Súdny deň nie, ale šesť hodín,” bola odpoveď slúžneho, „a tak či   sa nám chce, či nechce, musíme ďalej, len aby ani jeden nechýbal. — A   teraz, páni, podkujme sa na cestu,” povedal a podával plné poháre   pánom bratom. Ale tí nechceli i hovorili: „Dajte pokoj, domine   spectabilis, nemožno, nemožno!”
    </tei:p>
    <tei:p>
     „Ej, čo klin klinom, domine perillustris,#POZ#52;(lat.) Osvietený   pane.#-POZ# a okrem toho by ste sa mohli prechladiť, a kto by potom   za vaše zdravie zodpovedal, keď nie ja, bo mi pán vicišpán prísne   naložil na vás pozor dávať, aby ani duši nič nechýbalo.”
    </tei:p>
    <tei:p>
     Medzitým sa hajdúch Ištván priplichtil k voziarom naboku stojacim,   čo mali pánov viezť do stolice, podávajúc im po vínovom pohári   pálenky, od ktorej sa každý zmrštil, zatriasol hlavou i povedal:   „Ááh, to až tak v hlave vŕta; nie je to ani terkelica, ani slivovica,   ani borovica — len je to také tuhé, ako najlepšia na svete   pálenka.”
    </tei:p>
    <tei:p>
     „Ale, počuješ, Jano?” povie dôverne Ištván najstaršiemu, „choďte   pomaličky, aby sa páni neudrgali, a nebojte sa, nič sa vám nestane;   každý dostane dvadsať zlatých a náhradu za škodu na vozoch alebo na   statočku.”
    </tei:p>
    <tei:p>
     „No, už ja neviem, ako to vypadne,” povedal Jano, „ale sa aspoň   radujem, že tu týmto pijaviciam, čo sa teraz tak nadúvajú, ako čo by   bol celý svet ich, cez rozum prejsť môžeme. Ale ešte jedno, Ištvánko!   Povedzže mi len, prečo sa to ti naši páni špektábulis a perilistris   nazývaju?”
    </tei:p>
    <tei:p>
     „Hľaďže, vidíš, Janko, to je takto,” odpovedal Ištván,   „perilistris sú takí malí páni, čo troška po latinsky vedia;   špektábulis ale už musí byť pán do koreňa; a tvoj syn môže byť grófom   i barónom, to on, na môj hriešnu dušu špektábulis nikdy nebude, to   ten len vždy huncút sedliak zostane.” Vtom sa zvrtol a nalieval rum   pánom do vínových pohárov.
    </tei:p>
    <tei:p>
     Páni nasadali na vozy, zástavy prišli na každý a povievali v   raňajšom vetríku, akoby celému svetu zašumieť chceli o sláve a moci   Bešeňovskovcov. Pán slúžny sadol tiež do batára, poklonil sa pánom   bratom a ubiehal spolu i s hajdúchmi ako vietor k Svätému Jakubu.
    </tei:p>
    <tei:p>
     Páni si začali prespevovať: „Dávno Bešeňová,” ale im to dákosi   nešlo, lebo človek nie je zo železa, a tak prv, ako by ju boli   dokončili, sotva si na celom rade vozov dvoch ľudí našiel, čo by   hlavami neboli jeden druhého tĺkli.
    </tei:p>
    <tei:p>
     Tak nikto z pánov bratov nespozoroval, že idú do Svätého Jakuba   práve odpornou cestou, než pán slúžny Štefan Levický.
    </tei:p>
   </tei:div>
   <tei:div type="chapter">
    <tei:head>
     IX
    </tei:head>
    <tei:p>
     Začalo slnce vychádzať nad Svätým Jakubom práve na deň Michala,   pozlacovať hrebene vrchov Záhorskú stolicu otočujúcich, i meniť sa,   ligotať a zhliadať sa v kryštáloch srieňového mrazu, ktorý ako   strieborná plachta pokryl lúky i polia; ale ako celkom vyšlo, tu   zhliadlo nové, nie každodenné divadlo. Okolo mestečka stoličného   sídla, i vpravo i vľavo rozprestierali sa široké šiatre a pred nimi   do zeme zasadené zástavy zvestovali, že tu bešeňovskovci, tam   potockovci svoje stránky rozostavovali. Pomaly začalo tu i tam bzučať   a zo šiatrov vychádzať kopa nevyspatých zemanov jeden za druhým. Tak   sa hneď i živšie všetko začalo hýbať, a poháriky, ktoré od pár dní   pánom zemanom ani z ruky nevychádzali, znova dookola prechádzali z   ruky do ruky.
    </tei:p>
    <tei:p>
     Odrazu zaznie: „Vivat Bešeňovský!” A z druhej strany sa ohlási:   „Vivat Potocký!” — Na to heslo zaškrípe Cigán i z jednej i z druhej   strany na husliach, zástavy sa zo zeme povytrhávajú a obidva zbory sa   začnú hýbať k mestečku, kde z rozličných strán vtiahli.
    </tei:p>
    <tei:p>
     Pred vchodom stoličného domu stoja v rade hajdúsi a na ich čele si   pán kastelán,#POZ#53;Správca panského majetku, zámku.#-POZ# inde   porkoláb menovaný, vykračuje. Z okien stoličného domu vystrkujú hlavy   páni úradskí, hneď napravo na kohútie perá, hneď naľavo na zelené   chvoje hľadiac a tak skúseným okom špehujúc, na ktorú asi stranu sa   víťazstvo pri voľbách môže obrátiť. Pomaly i páni prichádzajú v   atilách,#POZ#55;Krátky mužský kabát, zdobený šnúrami.#-POZ# s   mentiečkami na pleciach, s kalpakmi, na ktorých sa alebo biele vysoké   perá dolu zhýbajú, alebo orlie perá sa pyšne dohora dvíhajú, na   hlavách a so šabľami pri boku. Nejeden, príduc medzi svojich, kýva   rukou, usmieva sa i volá: „Len držte, páni bratia, len pospolu,   neroztrácajte sa; ale kdeže je Matiáš Bešeňovský? — Ten tomu   rozumie.” — „Tuším už skoro dôjde, vaša milosť,” bola odpoveď. Pán   zmizol, klaňajúc sa v stoličnom dome. Z druhej strany prišli iní páni   a medzi nimi starý Ondrej Levický, i klaňali sa ako prví, i usmievali   sa i hovorili: „Len sa držte, páni bratia!” — „Hm, veď sa my, na môj   hriešnu dušu, budeme,” odpovedal Barina; Ondrej však pozeral a meral   očami obe stránky i potichu slúžnemu Mikovičovi povedal: „Levice sú   nám za patämi, a keď prídu, iste nás bude do trinásťsto; a len Ištván   aby vec svoju vykonal — nič ste nepočuli o ňom?” — „Hneď musí ísť i s   Levickým,” odpovedal slúžny i stratil sa v stoličnom dome.
    </tei:p>
    <tei:p>
     Naostatok bolo počuť od konca mestečka mažiare páliť, a tu sa   začali páni zemania mrviť ako mravenisko za letného času i robiť z   oboch strán ulicu. Po chvíli vidieť kočiar pekný, maľovaný naboku pri   kočišovi stoličný hajdúch, za kočom ale dvaja stojaci husári. Štyri   sivky tiahli kočiar, zalamovali krkom, prskali nozdrami a preberali   tenkými nôžkami, až to bola radosť. V koči sedel pán hlavný župan   gróf Gábory, opierajúc sa ľavicou na zlatú, drahými kameňmi vykladanú   šabľu, v pravici držiac od drahého kamenia ligotajúci sa kalpak. Pri   jeho boku sedel pán vicišpán Adam Bešeňovský a až sa tak blyšťal od   samého zlata. Za nimi sa viezol druhý vicišpán Ján Potocký s grófom   Želinským, a za tými viacej pánov. Ako do mesta došli, rozostúpila sa   kopa zemanov na dve stránky a ohromné „Vivat hlavný išpán gróf   Gábory!” ozvalo sa sprava i zľava; ale sotvaže sa tento i napravo i   naľavo poklonil, zahučalo z jednej strany „Vivat Bešeňovský!” a z   druhej zas „Vivat Potocký!” Obidvaja páni sa poklonili na tú stranu,   odkiaľ hlasy ich strany prichádzali — a koče zmizli v stoličnom   dome.
    </tei:p>
    <tei:p>
     Ale na ulici to nie veľmi pokojne vyzeralo Sotva sa koče   oddialili, tu začal pán Jastrabský: „Či ste videli, páni bratia, toho   Adama, ako sa mu líškal?” — „To je hanba,” odpovedal pán Lubina, „že   sa hlavný išpán dá takým ľuďom šialiť; ale toho všetkého sú na   príčine tu tieto kukučky s kohútím perom – a tak dolu s nimi!” I   začal hroziť bešeňovskovcom. Títo ale tiež neboli od toho, i blýskali   očami, akoby si chcel každý svojho protivníka vyvoliť, ktorému by   alebo fokošom buchnát zasadiť, alebo prstami gágor posťahovať mohol.   Medzitým zišli obidvaja vicišpáni dolu, a tu ich schytili dohora ich   prívrženci a nosili ich na pleciach i volali: „Vivat, vivat!” Ale   potockovcom sa to všetko málo zdalo a počujúc, ako sa família   Levickovcov s muzikou pod zástavami hrnie do Svätého Jakuba, zavolal   pán Martin Moždický: „Dolu s Adamom!” a zachytil sa s najbližšími   priateľmi, i hybaj do bešeňovskovcov, sácajúc ich lakťami. Predrali   sa tak až k Adamovi a ťahali ho dolu; bešeňovskovci sa ale nahnevali   i chytali nepriateľov za vlasy i bili im päsťami a palicami do hlavy,   takže odvážlivci chci—nechci sa uťahovať museli, pričom ale Antal   Zimonič nezabudol vicíšpánovi aspoň krídlo z kabáta oddrapiť, i   prebíjali sa cez kopu nepriateľov, z ktorých i päťdesiat padlo — ala   zasa vstali.
    </tei:p>
    <tei:p>
     Sotva sa páni vicišpáni odstránili, tu povstal nový hluk,   bubnovanie a vykrikovanie. To sa komedianti schválne hrnuli okolo   zhromaždených aby im nalákali divákov, a sypali sa s opicami a inými   vecami za stoličný dom, kde mali vykázané miesto. Tu sa priplichtí   pán Jožko Levický k pánom Medziborskovcom, bývajúcim dakde, pánubohu   za chrbtom medzi horami, a ukazuje im, ako si to tá opička pekne   orech hryzká. To sa, pravda, nejednému páčilo, najmä ale zlato a   striebro na šatách komediantov; keď ale zhliadli zelenú chvojku na   Jožkovom klobúku, vzchopili sa a zavolali: „Ideš, sto striel sa ti v   materi, ty odkundes, čos i s celou tvojou perepúťou dušu   zapredal.”
    </tei:p>
    <tei:p>
     „Boh ma vidí, že o tom nič neviem,” odpovedal Jožko, „ale keď si   myslíte hádam, že Levickovci s Potockým držia, to dolu so zelenou   chvojkou,” hodil chvojku o zem, „a zato, že som Levický, hádam len   nepotrháte staré priateľstvo; však viete, že je i slúžny Levický pána   vičišpána pravá ruka, a tak čo by som i ja nemohol s vami držať?   Dajte sem vaše pero!” A nevinní Medziborskovci sa chytili za klobúky,   radi, že hlas získajú, i nadávali mu kohútieho pera, že si mohol ním   hlavnice vypchať. Jožko s tým nebol spokojný, ale im ustavične popod   nos potieral krásu komediantov a prisahal sa, že taký div, ako mala   byť tá komédia, nikdy živá duša v stolici nevidela; a keď páni   Medziborskovci túžobnými zrakmi za stoličný dom pozerať začali,   obzvlášť keď sa voľba jak preťahovala, tak preťahovala, to Jožko   schytil najprvšieho z nich i zavolal: „Čo tu budeme stáť ako blázni?   Poďme sa my radšej podívať na tú komédiu, však beztoho k voľbe dosť   prídeme.” A páni Medziborskovci sa pobrali s ním, ba i druhých   zachytili, ku komédii, kde ich Jožko zabával a ich oči vždy na fígle   opíc a pletky pajácove obracal, na čom sa tak smiali, plávajúc v   samej rozkoši, že im slzy z očí kvapkali, i sťažovali si len, že   škoda ich žien a detí, že ich tu niet. Jožko dal pomaly vína nalievať   — i povstala taká veselosť, že viacej na voľbu ani nepomysleli.
    </tei:p>
    <tei:p>
     Medzitým však ako celý úrad u hlavného išpána urobil poklonu,   odobrali sa všetci do paloty a posadali si za zelený stôl podľa   hodnosti a veku. Zrazu dal vicišpán otvoriť dvere, a zemianstvo sa   hrnulo dnu. Po chvíli prišiel do paloty pán hlavný išpán gróf Gábory,   poklonil sa napravo i naľavo, poobzeral sa bystrým zrakom po   zhromaždení i sadol si na predsednícky stolec, keď medzitým páni   okolo stola sediaci povstávali a dookola zaznelo ohromné „vivat”. Pán   hlavný išpán sa poklonil, kývol rukou, a zvuk vivatov pomaly   prestával. Tu začal hovoriť: „Slávne stavy, slávne zemianstvo! Tri   roky sa minuli, čo som vás mal šťastie okolo seba k voľbe stoličných   úradov zhromaždiť i spolu zakúsiť, že môžem byť pyšným hlavným   išpánom Záhorskej stolice, kde sa poriadok pri voľbách nikdy   neporušil a kde si každý zeman za povinnosť pokladal, nie podľa   straníctva, ale podľa svedomia úrady voliť.”
    </tei:p>
    <tei:p>
     Tu zaznelo ohromné „vivat” a hlavný išpán ďalej pokračoval: „Keď   ale toto hovorím, presvedčený som, že duch ten, ktorý ste vtedy   ukázali, až podnes v stolici trvá a že slávne zemianstvo, voliac si   úrad nový, len sebe, len svojej stolici, a tak i celej našej peknej   Uhorskej krajine budúcnosť a šťastie chystá, keď sa i teraz len   svojho svedomia opytovať a držať bude.”
    </tei:p>
    <tei:p>
     Hlavný išpán skončil, poklonil sa a zhromaždenie zavolalo „vivat”.   Potom sa starý úrad poďakoval za dôveru zemianstva a porúčal sa i   naďalej. Nato sa volil výbor na spisovanie hlasov a potom hlavný   išpán zas prehovoril: „Myslím, páni, že vám bude milé, keď pánov   Adama Bešeňovského, Jána Potockého a grófa Želinského do kandidácie   za prvého vicišpána predložím.” — „Vivat!” ozvalo sa a pristúpilo sa,   po odstúpení všetkých troch menovaných pánov k voľbe. Zemianstvo   hrnulo sa podľa obcí a rodín do paloty i vychádzalo dvermi do vchodu,   ktorý viedol do vnútorného, od druhej čiastky oddeleného dvora.   Najprv to išlo Bešeňovský za Bešeňovským, takže tu pri vchode   úradovaní Matiáš i Daniel ustavične do bočnej izby, kde sa všetci   traja kandidáti nachádzali, vchádzali, čosi pánu Adamovi do ucha   šeptajúc, na čo on s veselou tvárou len vždy pokývol; keď ale   sedemsto hlasov odhlasovalo a tu jedno za druhým Potocký, Potocký sa   ozývalo, takže už asi sedemsto hlasov byť mohlo, tu sa vtiahli   obidvaja potichu do izby, i jeden za druhým šeptali: „Vaša milosť,   zle je! Už má Potocký o sto hlasov viac, a o Bešeňovských, o Kadičoch   a o Medziborských ani chýru ani slychu!” To sa nepáčilo Adamovi, ale   čo bolo naplat? Poslal teda Matiáša, aby dal hneď do koča zapriahnuť   i cvalom bežal oproti Bešeňovským a aby hajdúchov rozposlal hľadať a   zhromaždiť Kadišov a Medziborských. Matiáš počúvol, ale sotvaže sa vo   dverách paloty objavil, tu už stál ako na stráži Peter Barina,   dívajúci sa sčiastky na dvere, sčiastky na pána Ondreja, sediaceho   pri stole medzi asesormi, majúcimi len naostatok hlasy dávať, i   vidiac Ondrejovo mrknutie, zhŕždil tvár a priduseným hlasom šepol   Matiášovi: „Vykričím, kmotor, vykričím!” — A pri týchto pár   slovíčkach sa Matiášovi podlomili nohy, ako čo by ho bol had uhryzol,   i temer omdlel; ale prúd zemanov hrnúcich sa hlasovať ho zachytil na   druhú stranu, a tak sa skrútil za chrbtom hlavného išpána i vystúpil   na pavlač stoličného domu. Tu nič nevidiac okrem niekoľko zelených   chvojok, išiel k Adamovi i povedal mu, čo skúsil; ten sa začal   červenať i rozdráždený povedal: „Išiel posol, prišiel osol. – Hýbajte   na každý pád dolu a zoberte aspoň roztratených, za Bešeňovskými   pošlite ale hajdúchov — skoro!” Matiáš sa obrátil, ale tu zas stál   ako zlý duch Barina i volal predošlým spôsobom: „Vykričím, kmotor,   vykričím!” Matiáš ale povedal: „Neboj sa nič, kmotor, vykričím!”   Matiáš ale povedal: „Neboj sa nič, oslov.” — Adam, nič ďalej   nevediac, čo sa robí, poslal Daniela, aby išiel Bešeňovským za   Matiášom naproti, ale išiel Jakub pre Jóba, zostali tam oba, lebo ho   zas na Ondrejovo pokynutie Barina na schodoch dolapil a zavliekol ho   s druhým Levickým vedľa do susedného domu.
    </tei:p>
    <tei:p>
     Pomaly sa odhlasovalo a hlasy zrátali, odkiaľ vysvitlo, že mal   Bešeňovský sedem — Potocký však dvanásťsto hlasov. Tu ale pozdvihol   hlas hlavný išpán: „Kto ešte má hlasovať, nech sa hlási!” ale nik   viac neodpovedal. Hlavný išpán sa to isté druhý i tretí raz spýtal, a   keď páni i do pitvora i z pavlače na rínok pozreli a tam nikoho   nezhliadli, tu dal hlavný išpán najprv troch kandidátov do paloty   zavolať a zemianstvu dvere otvoriť, i vyriekol: „Ja, akožto hlavný   išpán tejto Záhorskej stolice, vyhlasujem mocou úradu môjho, vôľou   zemianstva, pred ktorou sa ja klaniam, dvanásť— oproti sedemsto   hlasmi vyvoleného pána Jána Potockého za prvého vicišpána slávnej   Záhorskej stolice.”
    </tei:p>
    <tei:p>
     A tu povstal súdny deň, tu povstala trma—vrma; ako blesk udreli   tieto slová do žíl každého. Potocký zdvihol usmievavé hlavu i s pánmi   svojej strany; Adam Bešeňovský sa i červenal, i bledol, i žltol, i   belasel a páni jeho strany zvesili hlavy, lebo všetko už bolo het!   Zemania zas z jednej strany dvíhali ruky dohora i volali: „Vivat   Janlko, Janko vyhral!” Z druhej zas blýskali očami, hŕdžali čelom,   stískali päsťou a ako skamenení hrnuli sa dolu, i baz slova uchádzali   spolu s pánmi svojej strany domov; za nimi zas potockovci, ale prv   ešte nového vicišpána na pavlač vyvolali, čo keď sa stalo, ten sa   poklonil a nekonečné „vivaty” sa rozliehali. Potom sa pristúpilo k   ďalšej voľbe.
    </tei:p>
    <tei:p>
     Ale čo ďalej o tejto rozprávať? Adama Bešeňovského položili temer   polomŕtveho do koča i poslali ho do Radošoviec domov, jeho celá   stránka sa rozpŕchla, a ostatné — o tom známe, ako to išlo v Uhorskej   krajine. I jedna i druhá stránka si popredku vyvolila celý úrad, a   kto zostal prvým vicišpánom — lebo tento úrad bol uzlom, podľa   ktorého sa vec rozhodovala — ten predložil vždy troch hlavnému   išpánovi na ten alebo ten úrad, a prítomní vždy vyvolali, viacej   nehlasujúc, na prvom mieste predloženého.
    </tei:p>
    <tei:p>
     Tak sa stal Štefan Levický druhým vicišpánom, a tu bys len   bol videl radosť jeho celej famílie! Ondrej sa pritom zdvihol zo   stolice a poklonil sa hlavnému išpánovi, akoby Štefan ešte i teraz   stál pod jeho feruľou a jeho povinnosťou bolo zaňho poďakovať; druhí   Levickovci sa začali objímať, bozkávať i vyvolávať: „Pán brat môj   drahý, Levický vicišpán, Levický, Levický!” — Bo to prvý vicišpán z   famílie Levickovoov.
    </tei:p>
    <tei:p>
     Ale keď voľba prešla i cez prvého notáriuša a prišla ku slúžnym;   tu nastal hrozný krik pred stoličným domom. — Bešeňovskí sa prihrnuli   rozpálení v kopách, i chceli ísť nasilu hlasovať do stoličného domu,   kde im najprv Martin Levický usmievavo odpovedal: „Sero post festa   cantare,#POZ#56;(lat.) Vo význame: Už je pozde, milý drozde!#-POZ#   kto zodral opätky, nech chodí na sáre.” Ale zas stretli Daniela   Bešeňovského, ktorý chudák plakal ako dieťa i hovoril k pánom bratom:   „Už je všetkému koniec! Už je tam sláva našej famílie! Teraz sa už   len položme do hrobu! Však ste vy mne za ľudia! Však ste vy   vykázali!” Ale týmito predvržkami si troška odľahčiac, začal divo na   príchodzích zazerať i spytovať sa, kde ich psi jedli. Tu začal Gašpar   Bešeňovský vypravovať: „Jedli sme, pili sme, zabávali sme sa celú   noc; ráno sme si sadli na vozy, keď sme sa terkelicou, čo len tak v   nose vŕtala, znova potúžili a pozaspávali sme do jedného. Mňa dali na   prvý voz. Odrazu sa mi tak zdalo, že stojíme, a tak myknem suseda i   poviem mu: ,Jano, ďalej! — ,Dobre, dobre, hneď, odpovie   sused, ale zas mi to len ako vo snách prichádzalo, že stojíme. Tu   myknem suseda lakťom, že skoro z voza sfŕkol, i zavolám: ,Hybaj, lebo   ti hneď bude fokoš po hlave tancovať, ty kujon! Ale tu mi sused   odpovie: ,Hrom sa ti v duši, tak ťa ovalím, ak mi nedáš pokoj, že   budeš mať dosť! No pomyslite si, nebol to Janov, ale Lajošov   hlas. Ja schytím, pretriem si oči, pozerám a hľa, hľa, nebol ti to   Jano, ale bol Lajoš, čo sa stavil, že k jabloni potrafí a nepotrafil.   Tu ma strach pojal i premýšľal som, kde sme. Obzriem sa — a vidím, že   sme nie v Jakube, ale v hore. Tu mi vstávali vlasy dupkom, a keď   vidím, že sú zo všetkých vozov kone vypriahnuté a milí paholci ich   tam ďaleko v tráve pasú, a vozy stoja a páni bratia spia, zavolám:   ,Zrada, zrada! Tu sa ti každý otriasol, vytrel a vytreštil oči i   zavolal: ,Kde sme? — ,V hore! odpovedal som. Tu zavolám:   ,Jano, čo robíš? — ,Kone pasiem, vaša milosť, odpovedal   Jano. Tu ma mal šliak trafiť i zavolám: ,Sto striel sa ti v materi,   ty kujon, ako si nás sem doviezol? — ,Nuž tak, vaša milosť,   odpovie Jano, .zaspal som ako vy všetci, a hoviadko je raz naučené do   hory chodiť, nuž zašlo ta, kde najviac chodieva. Bol by mu za tú   odpoveď najradšej kotrbu prerazil, ale času nebolo, a tak som   zavolal: ,Teda zapriahaj čím skorej a nazad! Ten sa mi ale   zasmial i povedal: ,Nemožno, vaša milosť, ja zato nemôžem, že vás na   každý voz nasádzali ako za groš maku a ako červených myší; kone   nemôžu ďalej, tak ich musíme troška popásť, lebo či nevidíte, že sme   pri Opuchlej skale? — ,Ha, vy sprepadené mršiny! vyvolal   som vediac, že Opuchlá skala tri hodiny od našej dediny leží, že sme   teda tri hodiny išli, tri hodiny nazad domov treba a tri hodiny do   jakuba, i zavolal som: ,Do nich, páni bratia! A tu sme začali   klanice odtrhovať, rebriny lámať, skálím hádzať, ale huncút sedliak   už bol na všetko pripravený, bo štverne boli na jedného koňa   naložené, na druhého si sadol a utekal, až sa tak za ním prášilo. Tu   sme len videli, že je všetko uhovorená zrada, a pomysleli sme si, že   teraz bude najlepšie čím skorej do stolice utekať, i bežali sme, až   sme prišli; lebo darmo je. Kto nemá v hlave, musí mať v nohách.” Na   to ale Daniel, trpko sa usmievajúc, odpovedal: „Ba veru o vás to   naopak platiť môže: Kto má v hlave, ten má i v nohách.” Z toho by   bola bezpochyby zvada povstala, ale na to nebolo času, lebo   Medziborskovci i so svojimi kamarátmi prikvitli volajúc: „K voľbe,   voľbe!” — „Ale povedzte mi, hriešne duše k akej?” ozve sa Martin   Levický. „No však sme len teraz odtiaľto odišli,” povedal jeden z   nich, „tu, hľa, s Jožkom, čo prešiel na našu stranu.” „Vy starí   blázni,” zas sa ozve Martin, „keď ste išli ku komédii bolo deväť   hodín, a teraz sú tri popoludní.” Nechceli Medziborskovci veriť, že   je to pravda, a tým menej, že je už po voľbe vicišpána; lebo ich tak   dal Jožko od komediantov všelijaké kotrbance predvádzajúcich zabávať,   že sa smiali, až sa im srdce usedalo, a len potom sa uspokojili, keď   Mackovi Medziborskému komediant prisľúbil, že mu pošle na plemeno   mladé od tej opice, ktorá sa mu tak veľmi páčila, bo mu skákala po   pleciach, oflimkovala ho i vo vlasoch mu preberala ako jeho stará v   nedeľu popoludní. Jožko Levický povedal Medziborskovcom, aby oni   teraz pozahadzovali kohútie perá, lebo že už beztoho, keď je Potocký   vicišpánom, nič nestoja, a aby išli s ním hodovať, lebo že beztoho   nikomu neublížili. I nedali si to dva razy povedať.
    </tei:p>
    <tei:p>
     Ale s tým ešte nebol histórii koniec, lebo z tej strany od Levíc   sa hrnula kopa zadychčaných Kadičov, volajúcich zďaleka: „K voľbe, k   voľbe!” — „Už je pozde, milý drozde!” odpovie Martin Levický. „No bol   by to čert,” odpovedal Samko Kadič, „a ty, chvoja, hybaj, z cesty,   lebo ťa tak ovalím, že ma budeš pamätovať až do smrti.” — „Ba načo   voš kašle, keď nemá pľúc, a ty hrozíš, keď nemáš pary,” odpovie ľahko   Martin, keď Daniel Bešeňovský zas trpkými slovami napadol Kadičov i   zasypal ich temer predvržkami. Tu začal Samko Kadič, počujúc, že je   všetko prehraté, na svoje ospravedlnenie vyprávať: „Viete, že bývame   pod horami a že nás od Levíc len rieka Bystrá delí. My sa poobliekame   mysliac, že hocako pešky za tri hodiny do stolice prídeme, a ideme k   Bystrej. Hľadáme člny, ale člnov niet. Chodíme po brehu sem—tam, ale   ani v jednom kroví člna nikde. Začneme volať: ,Prevezte! ale   nikde odpovede. Obrátime sa teda, aby sme čas daromne nepremeškali,   nahnevaní domov, aby sme ale skorej prísť mohli, dali sme zapriahnuť   — lenže kone boli na paši, nuž sme sa zas viac ako hodinu zdržali.   Potom dáme hnať kone, a to až k Náhlovciam na most, ale pomyslite si   len, čo sa nám to nestane? — Vyjde Mojžiš pred zátvoru i zavolá:   ,Stoj! — ,Čo nového, žide? spýtame sa. ,Mýto! odpovie   Mojžiš, ten starý s dlhou bradou. Jaj, môžete si pomyslieť, že hrom   do nás udrel, ako sme len to slovo počuli; lebo načože som zeman, keď   mám mýto platiť? Nuž my tu na Mojžiša, či nevie, kto sme my. ,Viem,   páni veľkomožní, bola odpoveď, čo sa nám pravda, páčilo, keď nám   „veľkomožný” povedal, ako ešte nikdy nikto Kadičovi; ale keď začal:   ,Veľkí páni, veľkí páni, to ja dobre viem, ale škoda len, že sa   nevozia na svojich kočoch a koňoch, ale na sedliackych mitrhách, a   sedliak musí mýto platiť — vy nie, vaše milosti, páni veľkomožní,   veľkí páni, boh ma zachovaj také slovo len cez ústa prepustiť! —   ,Hrom sa ti do matere, žide! zavolám. ,Čo teba do toho, aké ja   kone mám — ty, kočiš, hybaj!” Sotva ale paholok kone pošvihol, tu ti   milý Mojžiš váhu spustí, že mala môjmu lyskovi chrápy odraziť, zamkne   ju, i zatiahne takým reťaziskom, že som vo svojom živote nevidel,   obesil naň zámku ako hlava i zakričal: ,Buďte milosrdní, páni   veľkomožní, neodnímajte mi chlieb a vozte sa na vlastných koňoch, a   na svojom koči! — ,Však ti ja dám milosrdenstva, zavolám,   ,však ti ja dám koča; nuž, ty kujon, či ty nevieš, kto som, čo   som? A teraz dolu, páni bratia, vyrobte mu troška kožku na   chrbte, ale tak milosrdne, aby mu zostala ako papier! Títo si   to, pravda, nedali dva razy povedať, ale Mojžiš v päty! Nuž čo bolo   robiť? Začneme hľadať sekeru, ale sekery nikde; začneme reťaz tĺcť   skalami, ale tá sa nehla, ako čo by bola privarená bývala, a s vozmi   do Bystrej poskákať sme nemohli. Nuž hoď sa o zem, alebo vykríkni,   ako sa ti len páči, všetko ti je jedno! Keď sme sa tak asi hodinu   navadili, ukvantovali, čo bolo robiť? Museli sme vziať nohy na plecia   — a tu sme. Ale počkaj, Mojžiš, neukáž sa mi na oči!” A tu hrozil   päsťou.
    </tei:p>
    <tei:p>
     Tak sa musela Bešeňovského stránka i o hlade i o smäde rozísť, v   duši pomstu variac.
    </tei:p>
    <tei:p>
     Potockovcom to lepšie išlo. Jedli, pili, veselili sa, tancovali,   spievali, vivatovali, dvíhali pánov vicišpánov i slúžnych dohora — a   bolo tam tak pekne, tak sladko, tak milo, že by si človek ani po   smrti lepšie nežiadal: Pán vicišpán Potocký sa ale len na chvíľku   ukázal a tu sa hlavne obracal okolo Ondreja Levického, a tisol ho na   prsia, i díval sa mu do očí i nevedel, čo s ním začať, až sa ho   naostatok spýtal: „Ale povedzte mi len, pán brat, kde ste vy toľko   fígľov nabrali?”
    </tei:p>
    <tei:p>
     „Hm, vaša milosť,” uškŕňajúc sa odpovedal Ondrej Levický, „vari ma   hádam pánboh nadarmo nestvoril za advokáta!”
    </tei:p>
    <tei:p>
     „Ale kto to len bol, čo to Bešeňovských a Kadičov tak pekne   obriadil?” spytoval sa ďalej Potocký. „Mne sa vidí, že ste mi to   popredku povedali, ale som predsa nemyslel, že to tak smiešne   vypadne.”
    </tei:p>
    <tei:p>
     Ticho, vaša milosť! Musíte i Ištvánovi i Mojžišovi zaplatiť za   ustávanie, a predsa nesmiete o tom ani slova hovoriť, bo budete ešte   nad nimi súdiť. Čo dáte Jožkovi, že Medziborských odviedol, to je   vaša vec, ale tamtým dáte, čo som ja im sľúbil.”
    </tei:p>
    <tei:p>
     Potocký sa usmial i odpovedal: „Všetko dobre, čo chcete, stane sa;   len škoda veru, že sme sa prv bližšie nepoznali.”
    </tei:p>
    <tei:p>
     „Po rade bývajú páni múdrejší,” odpovedal Ondrej, „a vaša milosť   sa veru nazdáva, že to všetko vám kvôli; keby bol kto z Levických   súci býval za prvého vicišpána — neviem, či by ste vy boli hlavou   stolice.”
    </tei:p>
    <tei:p>
     Potocký ho bozkal, zahrozil mu prstom i povedal: „Vy ste, pán   brat, potme húdli a po vidne tancovali.”
    </tei:p>
   </tei:div>
   <tei:div type="chapter">
    <tei:head>
     X
    </tei:head>
    <tei:p>
     Tak to ide na tom božom svete, čo malo začiatok, musí mať i   koniec.
    </tei:p>
    <tei:p>
     Po reštavrácii sa stolica naruby obrátila. Nový úrad začal svoje   úradovanie so samými procesmi. Najprv Bešeňovskovci contra sedliakom   z Preclova, že namiesto do stolice pánov za času reštavrácie zaviezli   do hory. Tí sa obrátili na pána Ondreja Levického, a on im všetky   písma napísal, a okrem toho súc asesorom, pri súde sedel i myslel,   keď sami zemania, keď im ich vlastné záujmy najviac v hre stáli,   rad—radom, a do tristo — do štyristo hláv pozaspávali, že nik nemôže   žiadať od päťadvadsiatich sedliakov, ktorí ani nevedeli, prečo vezú a   prečo nevezú, aby zaspali, keď sen na nich príde; za hoviadko ale že   nik dobre stáť nemôže, keď je samo zanechané a naučilo sa od mladi do   hory chodiť. Bešeňovskovci prehrali.
    </tei:p>
    <tei:p>
     Potom došli Kadičovci contra Mojžišovi Goldschimmerovi, že od nich   pýtal mýto. Mojžiš chodil každý deň Ondrejovi na krk, aby ho,   prepánaboha, ratoval, každý deň mu okrem toho list písal a ešte okrem   toho každý deň svoju dcérušku Rebeku k nemu posielal, aby sa zmiloval   nad ním utrápeným, na mizinu vyšlým človekom. Ondrej porobil písma, a   súc asesorom pri sédrii vykonal, že sa Mojžišovi nielen nič nestalo,   lebo vraj koňovi na čele napísané nestojí, či zemanovi prislúcha, či   nie; ale ešte Kadičovci museli zaplatiť Mojžišovi náhradu za škodu na   dverách, náradí a oknách urobenú.
    </tei:p>
    <tei:p>
     Najhoršie to vyzeralo s Adamom Bešeňovským. O Štefanovi Levickom a   jeho matke, svojej sestre, nechcel počuť ani slova. Štefanovi   odstúpil strýc Ondrej svoj domec i s celým majetkom, ale žil pri ňom,   vraj na penzii, a miešal sa mu do každej maličkosti. Levickovskí boli   pyšní na vicišpána zo svojho rodu, takže už pred domom, kde býval,   klobúky snímali, lebo v tom vraj len svoju famíliu a tak sami seba   ctili; Štefanova mať ale ani nevedela, čo sa s ňou robí, lebo sa mal   okolo nej celý svet, a tí najviac, čo jej dakedy o jej chlapcovi   hovorievali, že nebude zo psa slanina, ani z vlka baranina.
    </tei:p>
    <tei:p>
     Ale čudne, že teraz najviac platil u Adama Bešeňovského Peter   Barina, ktorý ho skoro každý deň navštevoval a mu noviny z celej   stolice donášal, pričom mu ale nikdy nezabudol dohovárať, prečo teraz   podľa sľubu Anuľku nedá Štefanovi. Adam o tom nič počuť nechcel,   pričom ale Barina nikdy ducha nestratil, a keď mu Adam povedal, že už   preňho potešenia niet, tu odpovedal: „Uverte len tomu! Dajte, vaša   milosť, Anuľku Štefanovi a bude potešenia dosť, lebo —” a tu zhŕdžil   čelo, ako keď pri reštavrácii „vykričím” privolával, a do ucha   Adamovi uduseným tajomstva plným hlasom hovoril: „Do roka proroka.”   Ale so svojím prihováraním nič vyviesť nemohol.
    </tei:p>
    <tei:p>
     Raz zahrčala v Radošovciach kopa kočov a z nich vystúpil celý   stoličný úrad s niekoľko asesormi, medzi nimi Ondrej Levický pýtajúc   sa k pánu Adamovi. Ten nechcel ani počuť, slyšiac, že chce dnu   Potocký a Štefan i Ondrej Levický; ale keď mu zas povedali, že sú   všetci pod šabľami a mentiečky pod zlatom majú, tu nevedel, čo o tej   veci myslieť. Ale kým myslel, už boli páni tu, pekne sa poklonili a   pán vicišpán Potocký začne reč držať i vypovie: „Domine   magnifice!“#POZ#57;(lat.) Veľkomožný pane!#-POZ#
    </tei:p>
    <tei:p>
     Ako to Adam počul, strhol sa a nevedel, čo sa mu robí, keď ho jeho   najväčší nepriateľ „domine magnifice” volá; a predsa súc úradná   osoba, komédie predvádzať nemôže. A tak stál i počúval, čo to bude.   Keď ale pán vicíšpán vytiahol zapečatené písmo i vypovedal, že jeho   kráľovská jasnosť ráčila ho vyvoliť za konsiliára a povoláva ho do   Budína, stoličný úrad teda, že si za česť pokladá jemu teraz môcť   poklonu urobiť, tu Adam omladol, okrialo mu srdce, podal ruky   protivníkom, pobozkal ich — a nepriateľstvu bol koniec, bo bol teraz   väčší od nich a jeho krok mohli len za blahosklonnosť pokladať. Len   Ondrejovi naholo dosť na tom, vystúpil hneď napred a pýtal „suam   magnifecentiam”#POZ#58;(lat.) Jeho veľkomožnosí.#-POZ# o ruku jeho   dcéry pre vicišpána Štefana Levického. Adam sa sprvu zdráhal, ale keď   ho všetci prosili a Ondrej mu na otázku, nakoľko ho Štefan pri   reštavrácii oklamal, odpovedal, že celých tých vecí, bez vedomia   Štefanovho, len on sám bol pôvodcom, a onen že nič k tomu   nedopomohol, okrem že sa o hlavy Bešeňovskovcov postaral, tu Adam   privolil k všetkému, nakoľko jeho dcéra tiež k všetkému privolí. Táto   prišla dnu a tak, ako predtým, usmievavo, bezprostredne, rozpustilo   povedala, že by síce proti tomu nič nemala, ale čo si pomôže, keď ju   Štefan nechce. Keď ju ale ten oslovil, že však vie, čo sa i teraz v   posledných dňoch otcovi za chrbtom robí, tu sa nahnevala, pohrozila   mu prstom i povedala: „No počkaj! Ožeň sa, doskáčeš!” A bol histórii   koniec, lenže ešte Anuľka Štefanovi zašeptala: „V parte anjel, a čert   v čepci!”
    </tei:p>
    <tei:p>
     Po svadbe odišiel pán Adam Bešeňovský na miesto svojho nového   pôsobenia, oddajúc pritom celý rozsiahly majetok zaťovi, ktorý si po   boku dobrej a k tomu vždy veselej ženy prežíval ako v raji, a skoro   sa stal prvým vicišpánom stolice, bo pána Potockého tiež povolali do   Pešti k septemvirálnej tabuli. Ondreja i s matkou vzal Štefan k sebe;   tamten mu až do smrti popod uši húdol, táto bola celá šťastlivá, keď   mohla len zďaleka so založenými rukami na svojho syna pozerať a   vnúčatá pestovať
    </tei:p>
    <tei:p>
     Bešeňovskovci sa s Levickovcami zmierili, lebo pán Adam obidve   famílie na svadbu povolal a hostil ich za tri dni, že im nič   nechýbalo, len vtáčie mlieko; a nik im zas v stolici odolať nemohol,   takže na nich sa spustiac, mohol Štefan robiť, čo sa mu len   zapáčilo.
    </tei:p>
    <tei:p>
     Ešte sa musíme zmieniť o našich dvoch najstarších priateľoch a   známych — Matiášovi Bešeňovskom a Petrovi Barinovi. Na Matiášovi sa   splnilo, aký život, taká smrť. Od všetkých a všetkého opustený oddal   sa celkom pitiu a umrel v chudobe. Peter Barina zas temer každý deň   chodieval do Radošoviec a rozprával Štefanovi i jeho žene, ako ich   rád vidí. Zato si ho ale i títo ctili a náchylnosť svoju k nemu   dokázali tým, že i dom otcovský Štefanov i strýca Ondreja darovali   jeho dvom synom vediac, že sami majú majetku nazvyš, a vidiac, že   pánboh Barinu až priveľmi obsypal dietkami. Chudák Barina si nad tým   poplakal, ale zato keď mali dozrievať čerešne, hrušky alebo slivky,   tu ich striehol ako oči v hlave, obtrhal ich a putoval s nimi do   Radošoviec, rozdal ich dietkam Štefanovým a rozprával im, ako to   bolo, keď ich otca za vicišpána volili, a vždy dokonával: „Hej, deti   moje, to boli časy! Takých na môj hriešnu dušu nikdy viacej nebude!”   i dusil sa, chudák, až do smrti, ako čo by mu v Geceli duše   kovali.
    </tei:p>
   </tei:div>
  </tei:body>
 </tei:text>
</tei:TEI>
