<?xml version='1.0' encoding='utf8'?>
<tei:TEI xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0" xml:id="slk1910487" xml:lang="slk">
 <tei:teiHeader>
  <tei:fileDesc>
   <tei:titleStmt>
    <tei:title>
     ﻿Maco Mlieč : ELTeC edícia
    </tei:title>
    <tei:author ref="viaf:34587416">
     Tajovský, Jozef-Gregor (1874 - 1940)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     2872
    </tei:measure>
   </tei:extent>
   <tei:publicationStmt>
    <tei:p />
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Tajovský, Jozef-Gregor
     </tei:author>
     <tei:title>
      ﻿Maco Mlieč
     </tei:title>
     <tei:pubPlace>
      Turčiansky Sv. Martin
     </tei:pubPlace>
     <tei:publisher>
      J. Gašparík
     </tei:publisher>
     <tei:date>
      1910
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p />
  </tei:encodingDesc>
  <tei:profileDesc>
   <tei:langUsage>
    <tei:language ident="slk" />
   </tei:langUsage>
   <tei:textDesc>
    <eltec:authorGender key="M" />
    <eltec:size key="short" />
    <eltec:canonicity key="unspecified" />
    <eltec:timeSlot key="T4" />
   </tei:textDesc>
  </tei:profileDesc>
  <tei:revisionDesc>
   <tei:change when="2025-08-26">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     Maco Mlieč
    </tei:head>
    <tei:head />
   </tei:div>
  </tei:front>
  <tei:body>
   <tei:p>
    „Mliečnik, a koľkože ste vy to už u richtárov?“ vše zastavil som   sa pri starom richtárovie kraviarovi, keď pásaval pod cestou   kravy.
   </tei:p>
   <tei:p>
    Maco vytiahol zaslinenú fajočku z úst, popravil na sebe vrece a   jednu ruku pridvihol trocha k oku, ako by na pozdrav.
   </tei:p>
   <tei:p>
    Poďakoval som mu a Maco sa díval, či sa ho niečo opytujem, lebo   bol zpoly hluchý.
   </tei:p>
   <tei:p>
    Zopakoval som hlasnejšie otázku, on dával pozor i na ústa, a potom   sme sa už shovárali.
   </tei:p>
   <tei:p>
    Vedel, čí som, i poznal ma, lebo som mu vše podal ohorok alebo i   celú cigaru.
   </tei:p>
   <tei:p>
    On mi bol za to dôverný. Mňa zaujímal, že vídal som ho kedysi na   vraných koníkoch v ľahkom vozíku s gazdom alebo gazdinou do mesta, do   poľa alebo seno svážať, drevo voziť. Potom, keď okrivel, chodil s   volmi za pluhom a teraz, že už i ostarel, zoslabol, pasie už tretie   leto kravy.
   </tei:p>
   <tei:p>
    „A, pán môj, ktože to ráta! Nuž od chlapectva,“ odpovedal hlasom,   ako keby bol mal plné ústa fučky, starý Mliečnik, pravým menom Maco   Mlieč; ale tak ho už od štyridsiatich rokov nikto nepomenoval a na   priemeno počúval tak, ako keď ho mamka kedysi Máčikom nazvala.
   </tei:p>
   <tei:p>
    112
   </tei:p>
   <tei:p>
    ﻿„A teraz že koľko máte rokov?“
   </tei:p>
   <tei:p>
    „Ktože ho tam ... Nuž ale budem mať iba nejaký rokdva menej ako   náš gazda. On sa bol takto v lete oženil a ja potom na jeseň prišiel   som k nemu za paholka.“
   </tei:p>
   <tei:p>
    Gazda mal už aspoň 60 rokov, lenže sa nedal s Macom ani porovnať.   Bohatý, doprial si, nič nerobil, pešo nevyšiel ani do poľa, nuž mal   brucho ako súdok a tvár ako mesiac na splni a na Macovi iba ohorená,   čierna, chlpatá kožka na širokých, veľkých kostiach, čaptavá noha a   dokľavené prsty na rukách.
   </tei:p>
   <tei:p>
    „A plácu že akú máte?“
   </tei:p>
   <tei:p>
    „Peňazí?“
   </tei:p>
   <tei:p>
    „Hej.“
   </tei:p>
   <tei:p>
    „A len tak, čo potrebujem: na tabak, švíbalky a... A načože sú mi   teraz? I tak by som ich užiť nemohol. Ženy, detí nemám... A gazda   sľúbil, že ma opatrí až do smrti, či budem vládať niečo robiť, alebo   nie,“ s akousi hrdosťou odpovedal starý Mliečnik, že má také   zásluhy.
   </tei:p>
   <tei:p>
    Sedeli sme na medzi.
   </tei:p>
   <tei:p>
    Maco pripálil si fajočku, dva-tri razy lepšie potiahol, aby sa mu   rozhorelo, utrel si zpakruky zaslinené gamby, obrátil svoje myšacie   oči na mňa a pokračoval:
   </tei:p>
   <tei:p>
    „A čože viacej človek zgazduje za mladi, ako keď ťa na starosť má   kto opatriť a po smrti zahrabať? To je najväčšia pláca, čo ja mám   sľúbenú od môjho gazdu — Pán Boh mu daj zdravia!“
   </tei:p>
   <tei:p>
    Skoro som nevedel, čo Macovi proti tomu namietnuť.
   </tei:p>
   <tei:p>
    „Ale je to zaslúžené! Len si porátajte. Slúžite aspoň tridsať   rokov, a čo by vám len po piatke bolo vyšlo na rok, viete, koľko by   ste teraz mali peňazí? Mohli by ste si len tak žiť a nemuseli ani   kravy pásť. I tak je to na vás už zle, tieto pľušte v jeseni, a zima,   vietor, kravy zabiehajú.“
   </tei:p>
   <tei:p>
    8 Mamka Pôstková.
   </tei:p>
   <tei:p>
    113
   </tei:p>
   <tei:p>
    ﻿„A, ľaľa, aké sú tiché. Muchy neštípu a môžu sa rozpásať celým   poľom,“ pretrhol ma v reči.
   </tei:p>
   <tei:p>
    „No, len si porátajte, čo vám vravím.“
   </tei:p>
   <tei:p>
    „A čože budem rátať... Veď ma zas choval za mera rokov,“ nechcel   rátať Maco, lebo peniaze malý preňho platnosť len po šesták-dva, za   čo si mohol pálenky, tabaku a zápaliek kúpiť.
   </tei:p>
   <tei:p>
    „Odieval,“ pokračoval ďalej, „a pálenka a tabak — to tiež niečo   vynesie, čo len dva paklíky do týždňa, a na fruštik, olovrant každý   deň pohár a cez kosbu, žatvu i päť ráz — to tiež niečo do roka stojí   i toho gazdu. Zase treba uznať. I takto v meste, keď som čakal na   gazdu, už ako je richtárom, veru i vína, mäsa, cigaru mi podal; mal   by som hriech tajiť. A mne bolo jedno; či v meste na vozíku pod   cieňou driemať a či doma v koniarni“, nevedel dosť vynachváliť   gazdu.
   </tei:p>
   <tei:p>
    Zadivený som vstával.
   </tei:p>
   <tei:p>
    „Tak ste vy, Maco, celkom spokojný so službou a plácou ?“
   </tei:p>
   <tei:p>
    „A veru sa nemôžem ponosovať, ani za mladi, ani na starosť.“
   </tei:p>
   <tei:p>
    „Tak zdravý zostaňte.“
   </tei:p>
   <tei:p>
    „Zdravý si choďte.“
   </tei:p>
   <tei:p>
    Rozišli sme sa.
   </tei:p>
   <tei:p>
    Ja vlastne nemusel som sa pustiť ani do reči so starým Macom, len   sucho rozpovedať jeho históriu, nakoľko ju znám. Ale aby ste   nepovedali, že vymýšľam, radšej som sa zastavil minulej jesene pri   ňom na medzi, aby ste z jeho vlastných úst počuli, ako sa má, že je   so službou, s plácou a celým svojím životom spokojný a hrdý na svoju   sluhovskú vernosť a prácu, za ňu sa mu už vyše štyridsať rokov dajú   každý deň najesť, vypiť, pofajčiť a má sľúbenú
   </tei:p>
   <tei:p>
    114
   </tei:p>
   <tei:p>
    ﻿opateru do smrti, či bude vládať robiť, alebo nie, a po smrti   slušné zahrabanie.
   </tei:p>
   <tei:p>
    Starý Mliečnik ako 18-ročný prišiel k majetnému sedliakovi za   paholka ku koňom.
   </tei:p>
   <tei:p>
    Otec jeho valaštil, nuž i malý Maco bol pri otcovi do 17. roku   honelníkom, a potom poď do lepšej, väčšej služby, za paholka k   mladému gazdovi. (Tohoto otec bol tak nanáhle umrel, nuž mať chytro   oženila 19-ročného jediného syna a gazdovali.)
   </tei:p>
   <tei:p>
    Mladý Mlieč bol mocný, robotný ako koník. Ľudia povrávali, že to   preto, že bol od rodu trochu nasprostastý a i hluchý.
   </tei:p>
   <tei:p>
    Dievky ho teda prezvaly, ako prišiel do dediny a počínal ich, ako   druhí paholci, naťahovať — Mliečnikom; už neviem, či preto, že nebol   celkom hluchý ako mliečnik, a či preto, že bol krátky, široký, hrdla   nič — ako by ho z pňa odťal.
   </tei:p>
   <tei:p>
    Zjednala ho mať, a kým tá a otec žili, stará gazdiná zaodievala   Maca, dala mu vše na tabak, lebo sa už bol naučil, ako všetci chlapi,   ešte na salaši fajčiť, ale pár zlatých vše vyšlo materi Macovej, hoci   brala zo synovej pláce na každé sviatky po zlatom, po dva.
   </tei:p>
   <tei:p>
    Ale rodičia mu potom jedno za druhým pomreli, stará gazdiná tiež,   a Macovi na piaty rok už nevyplatili, na šiesty ho nejednali, a Maco   slúžil ďalej.
   </tei:p>
   <tei:p>
    Dali sa mu najesť, kúpili mu súkna na háby, krpce, dávali mu každý   deň pálenky, na tabak si vše vyprosil, a takto šiel rok za rokom.
   </tei:p>
   <tei:p>
    Keď mu rodičia pomreli, Maco sa bol chcel i oženiť, ale za takého   mrzáka hluchého nechcela ísť ani jedna dievka.
   </tei:p>
   <tei:p>
    Je pravda, že Maco čela skoro ani nemal, oči ako myš, nos ako   gombička a celý preliaknutý; len líca mal, ako by ho ucápal, a vrchnú   gambu na tri prsty a odutú, ako by ho všetky predné zuby bolely.   Vlasy ako jež a hrdzavé
   </tei:p>
   <tei:p>
    8*
   </tei:p>
   <tei:p>
    115
   </tei:p>
   <tei:p>
    ﻿akési, ušú skoro nič. Ale jednako, keby sa bol poprosil, bol by sa   mohol oženiť. Ale on dievkam nadal, naštekal a o ženu sa viac   neobzrel.
   </tei:p>
   <tei:p>
    Za čas sa ešte držal ako mládenec, holil si celú tvár, vlasy si   mastil, začesával a dával podstrihovať. Ale keď mu prešlo tridsať   rokov, čím ďalej, tým viac sa zanedbával. Neumýval sa, iba keď ho   gazdiná alebo dievky od stola zahnojeného oddurily; nečesal sa, a len   keď mu vlasy už na plecia visely, vzal rajnicu, založil na hlavu a   podstrihol si ich sám, aby nemusel dva groše platiť, alebo mu ich   zastrihli druhí paholci, pravda, z roztopaše vše ho spravili na   väčšiu opicu, ako sa sám. Ruky utieral o nohavice alebo klobúk, a   krpcov ani nevyzúval, iba keď ho niečo omínalo alebo keď podošvu bolo   treba prišiť. Do hory, do poľa bolo to všetko dobré, a keď išiel do   mesta, zahodil na seba čiernu dlhú huňu, a tá to všetko zakryla.
   </tei:p>
   <tei:p>
    „A čo koho doň? Ani gazdu nič, keď si svoju robotu spraví...“
   </tei:p>
   <tei:p>
    Tak vyše 20 rokov Maco bol pri koňoch: oral, svážal, v zime okolo   dreva, hnoja a vozil gazdu, gazdinú do mesta.
   </tei:p>
   <tei:p>
    Roboty bolo vždy dosť. Sluhovia iba jesť chodili do čeľadnej, a   sotva si stačil ústa utrieť, už gazda, gazdiná vydávali nové rozkazy,   robotu i na tri dni.
   </tei:p>
   <tei:p>
    Maco spával pri koňoch na pograde a potom neskoršie, keď sa mu   bolo ťažko štverigať hore, spravil si posteľ vedľa koní.
   </tei:p>
   <tei:p>
    Maco rád opatroval kone, ako svoje vlastné, lepšie ako seba. Koľko   ráz, keď vyvolili gazdu za richtára a cvalom vše v zime doleteli do   mesta, Maco stiahol so seba známu čiernu huňu a zakryl spotené kone,   a on vopchal premrznuté ruky krížom pod pazuchy, alebo ich rozháňal a   prestupoval s nohy na nohu, kým gazda meškal u slúžneho alebo na   stoličnom dome.
   </tei:p>
   <tei:p>
    116
   </tei:p>
   <tei:p>
    ﻿Maco vozieval gazdu, gazdinú i do poľa, na lúky, lebo už boli   stučneli a nemohli, nemuseli sa pešo unúvať za robotníkmi. Maco stal   sa tak viac panským kočišom, ako sedliackym paholkom.
   </tei:p>
   <tei:p>
    A gazda ho mal rád, lebo zo šiestich koní jeho dva boly   najbystrejšie, najkrajšie, a Maco ich vedel isto v ruke držať a k   tomu bol trpezlivý v čakaní do nekonečna.
   </tei:p>
   <tei:p>
    Keď mu jedny kone ostarely, kúpil mu gazda druhé, mladé, a tak sa   stalo, že raz podvečer hnal po gazdu do mesta. Mladé, nevycvičené   kone sa mu splašily, prevrhly vozík do hrádze, a Maco zlomil si   nohu.
   </tei:p>
   <tei:p>
    Maca dal gazda do špitála, lebo „škoda by bolo o takého robotníka   prísť, ak by sa mu to doma zle malo vyhojiť“.
   </tei:p>
   <tei:p>
    Maco sa vystrábil, ale noha zostala jednako krivá, lebo mu ju   zlomilo v kolene, v ňom ho stále potom pichalo, že nemohol sa na ňu   smele opierať, ale vláčil ju vyvrátenú za sebou a pristupoval až do   smrti viac na priehlavok ako na podošvu.
   </tei:p>
   <tei:p>
    Nebol už teda súci ku koňom, a potom i roky prichodily, prišlo mu   robiť na voloch.
   </tei:p>
   <tei:p>
    O pár rokov však nevládal už ani volom jarma na šiju vložiť, tak   opadol. Gazda premyslel teda tak, že ho dal ku kravám.
   </tei:p>
   <tei:p>
    „Nech sa zahadzuje na tej jednej za nimi,“ smial sa, keď sa o tom   s gazdinou radili.
   </tei:p>
   <tei:p>
    Maco teda pásaval kravy od jari do jesene a cez zimu kŕmil,   napájal, odchraňoval.
   </tei:p>
   <tei:p>
    Spával už v telínci, a veľmi si chválil, že mu nefučí a teliatko   neublíži.
   </tei:p>
   <tei:p>
    Že sa takto pomaly vracia ta, kde býval ako malý chlapec, k   mladému statku, to si Maco raz nemohol uvedomiť. Každému násilnému   ústupku bol vďačný, vlastne nevedel, že ustupuje.
   </tei:p>
   <tei:p>
    Keď mu kone vzali, dobre, „i tak mi už žily v rukách
   </tei:p>
   <tei:p>
    117
   </tei:p>
   <tei:p>
    ﻿drevenejú“. Vzali mu voly, dobre, „ani naložiť, ako sa patrí, ani   podvihnúť, ani brázdu, ako má byť, vytiahnuť... Táto moja noha   čaptavá! Ale druhých ožobráči ešte horšie. Nuž ďakovať Bohu, že som   tak, ako som. .. Hó, Rysuľa; ideš sem, Soboňa! Sto bohov, ale ti   nadávam, len sa mi ho opováž na cudzie. Nemáš dosť svojho?“ Ani   nepomyslel na svoj úpadok.
   </tei:p>
   <tei:p>
    Keď som sa takto po poli prechodil, vše som prišiel s ním do reči   a podpaľoval som ho, a keď mi prišlo zájsť k richtárovi, to sme ho   hnevali i s notárom, kedy sa už bude ženiť, a radili sme mu všetky   staré dievky, vdovice a prespanky.
   </tei:p>
   <tei:p>
    Jedna že má peniaze, druhá troje detí, tretia že pije a bude pri   nej i jemu dobre, a s tou-onou ho vždy domŕzali, že za ňou   chodí...
   </tei:p>
   <tei:p>
    „Len sa musíš nejako obriadiť, oholiť, škandry ostrihať, lebo ja   ťa takúto pľuhu nesosobášim,“ hovoril mu vážne notár.
   </tei:p>
   <tei:p>
    My sme sa smiali a Maco vytŕčal tri zuby zpod širokej gamby a tiež   sa uškŕňal, ale len preto, že sme sa smiali všetci.
   </tei:p>
   <tei:p>
    Maco skutočne už bol zanedbaný úplne. Už i desať rokov, čo sa   neholil, len si tak vše nožnicami zpamäti po brade kostrnky posrážal.   Oči zaliate, vlasy ako stará riečica, ruky od blata a hnoja všetky   dopukané, len vrchná gamba, zarastená, čo mu trčala a zuby zpod nej   ako koly.
   </tei:p>
   <tei:p>
    „Ale, pán urodzenký, radšej trocha toho tabačku do fajočky..
   </tei:p>
   <tei:p>
    Notár mu vše dal panenského tabaku do handričky a Maco, aby sa ho   čím viac navoňal, hybaj večer do čeľadnej za pec na lavicu a fajčil   očima i ušima; vyškrabal, pomiešal a fajčil znova, kým ho dievky   nevyhnaly, že robí smrad. „Ale veď mi je zima, ako ma trasie, a mokrý   som...
   </tei:p>
   <tei:p>
    118
   </tei:p>
   <tei:p>
    ﻿A čože? Aké panie! A druhí paholci vám môžu smradiť,“ bránil iba   azda toto jediné svoje právo a nechcel vyjsť.
   </tei:p>
   <tei:p>
    Ale keď ho toľko vyháňaly, naučil sa celkom opatrne fajčiť v   stajni a do čeľadnej prestal chodiť, iba ak najesť sa. I to mu   vyniesli: lebo už nechceli s ním z jednej misky jedávať.
   </tei:p>
   <tei:p>
    V jeseni počal Maco polihovať na poli i doma.
   </tei:p>
   <tei:p>
    Zima, dych mu počalo stavať, v nohe ho tiež štiepalo. Ale nikomu   sa neponosoval, len keď ho veľmi štiepalo, hladil si rukami nohu,   alebo ju v poli nad ohníkom ohrieval. Na bok mu ktosi poradil surovej   kapusty. Gazda mu so smiechom pripomenul, že to už pred smrťou; notár   doložil, že sa mu prichodí poponáhľať so ženbou, ak chce ešte niečo   užiť, a každý niečo, ale všetci len na posmech.
   </tei:p>
   <tei:p>
    Maco ani slova, ani len tabaku od notára nezapýtal. Len si kázal   dievkam navariť pľúcnika, že mu ktorýsi kraviar-kamarát poradil, ale   tie mu ho nenavarily. Priložil si ho teda sám na ohnisko a dievkam   našomral, že pocháble pochabé, len frajerov keby bolo ...
   </tei:p>
   <tei:p>
    Ale pľúcnik hneď nepomohol, kapusta tiež nie, nechal lieky tak a   iba čo si častejšie vošiel pýtať na tabak a od gazdinej pýtaval si   pálenky s korením do skleničky. Do tabaku poradili mu mrvy zo sena   namiešať, a tak mu vraj ozaj dalo ľahšie dýchať.
   </tei:p>
   <tei:p>
    O Vianociach už nevládal ani okolo statku. Tak ho vše i pol hodiny   dusilo, že mu až slzy tiekly. A od slabosti musel sa oprieť, sadnúť,   a len fajku, fajku. Vše zaprosil paholkov, a tí zas, keď videli, čo   je s ním, i z vlastnej vôle hodili sena kravám, napojili,   odchránili.
   </tei:p>
   <tei:p>
    Po Vianociach prichodí tuhá zima.
   </tei:p>
   <tei:p>
    V telínci počalo Maca drgľovať, čo si vše i slamy prihodil a vriec   a handár na seba nanosil. Ráno museli ho budiť, vlastne dvíhať, do   jedla siliť, ale i to len tak pobabral, lyžicou popichal.
   </tei:p>
   <tei:p>
    119
   </tei:p>
   <tei:p>
    ﻿„Už ja ďaleko nepotiahnem,“ vravel si sám sebe. „Ale hovädo je   hovädo, a i to si musí odpočinúť.“
   </tei:p>
   <tei:p>
    Na dvore ticho, všetko zaspáva, iba v Macovej duši ako by sa   dnilo.
   </tei:p>
   <tei:p>
    „S gazdom však na čom som? Mne sa len predsa bude treba porátať,   ako mi i ten —“ pomyslel na mňa.
   </tei:p>
   <tei:p>
    Porátanie, pravda, počal teraz chápať s druhej strany, nie ako som   ho ja bol navádzal.
   </tei:p>
   <tei:p>
    „Chová ma, šatí ma, na Všechsvätých nové krpce, baranicu mi   kúpil... a ja roboty nijakej. Akože to odslúžim, ak ma to   nepopustí... Nepovedať nič? To by bolo... Nevedieť ani, ako umierať.   Akože si ľahneš do tej zeme? Veď by som ani nezhnil,“ prišla mu na   myseľ jeho celoživotná filozofia: poriadne robiť (sebe či cudziemu,   to mu bolo vedľajšie) a statočne umrieť.
   </tei:p>
   <tei:p>
    Zdvihol sa so slamy a zavliekol pod okno.
   </tei:p>
   <tei:p>
    Svetlo.
   </tei:p>
   <tei:p>
    Otvorily sa dvere a Maco okúňavo vovliekol sa do izby.
   </tei:p>
   <tei:p>
    Gazda sedel za stolom pri poháriku a prezeral akési obecné   lajstre.
   </tei:p>
   <tei:p>
    „Gazda ...“ a zakašľal, i zapišťalo mu v prsiach a stiahlo hlas,   „ja sa už ďaleko nepovlečiem ... prišiel som sa porátať... ak som vám   dlžen, koľko by som vám to teda ešte mal dosluhovať?“
   </tei:p>
   <tei:p>
    „A čože je tebe, Maco, veď si ty akýsi celý nanič, shrbený,   premenený,“ vstal a divil sa gazda, lebo ho už niekoľko dní nebol   videl.
   </tei:p>
   <tei:p>
    „Veď zato. Ak by som vám mal doplatiť, to by ma v hrobe večne   mrzelo, že som si tak vygazdoval na starosť,“ povedal a vypadly mu   slzy.
   </tei:p>
   <tei:p>
    „Ale, čoby, ešte ja mám.. sňal kalendár a s čistej strany vyčítal,   „všetko spolu trinásť zlatých ti vyplatiť, a od Všechsvätých ti zas   hádam niečo zvýši... Ráno po-
   </tei:p>
   <tei:p>
    120
   </tei:p>
   <tei:p>
    ﻿rátame s gazdinou, a tieto ti, ak chceš, hneď vyplatím,“ staval sa   gazda veľmi spravodlivým aspoň teraz.
   </tei:p>
   <tei:p>
    Macovi sa náramne uľahčilo, utrel si košeľou ústa, nos a oči a bol   by sa zasmial od radosti, keby ho nebolo všetko bolelo.
   </tei:p>
   <tei:p>
    „Ale nie, gazda môj, neustávajte sa. Veď mi to bude vari dosť na   pohreb. Len ma,“ a pristúpil ku gazdovi a chytil ho za ruku, „nie ako   koťuhu, niekde pod plot. Veď kým som vládal, robil som, ako   druhí... a Macovi slzy zablyšťaly sa pod chlpatou obrvou.
   </tei:p>
   <tei:p>
    „Veď si človek, ako druhý,“ uistil gazda Maca ohľadom pohrebu.   „Nuž ale či sa už ozaj sberáš umrieť?“
   </tei:p>
   <tei:p>
    „Veru vari už tu moja hodinka. A nestojím už ani za toho Miša   (slepý starý kôň, čo sečku rezával, mlieko do mesta vozil a takú   ľahšiu robotu konal), nuž načože som na oštaru svetu i sebe?“ teraz   už celkom pokojne hovoril Maco.
   </tei:p>
   <tei:p>
    Gazda počal Macovi smrť vyhovárať, ako by sa jej Maco bol bál, a   Macovi bolo, ako keby mal ísť na svadbu. Hovoril mu, že mu pošle ráno   Švingorku (babu).
   </tei:p>
   <tei:p>
    „Namastí ťa špiritusom a do čeľadnej ti musia postlať, zohreješ   sa, prejde ti za dva-tri dni, a budeš chlap ako buk,“ a na potešenie   nalial Macovi do pohára vína.
   </tei:p>
   <tei:p>
    Maco vzal, priložil k ústam, ale mu vypälo žalúdok, položil   zpät.
   </tei:p>
   <tei:p>
    Gazdu vypočul, ale sa nepotešil. Bolo mu to ľahostajné. Ak   vyzdravie, bude robiť; ak umrie, bude v hrobe hniť. Jemu to bolo   jedno.
   </tei:p>
   <tei:p>
    „No, dobre, keď pošlete; ale jednako, gazda môj i gazdiná,“ hľadal   ju očima po izbe (ale tá bola u sestry), „ďakujem vám, že ste ma celý   môj život vo vašom dome obchodili, chovali, šatili a všetko ... Pán   Boh vám daj zdravia, i vašim deťom,“ chytil Maco gazdovi ruku a   bozkal
   </tei:p>
   <tei:p>
    121
   </tei:p>
   <tei:p>
    ﻿mu ju prv, než by si ju bol mohol odtrhnúť od Macových úst.
   </tei:p>
   <tei:p>
    Konečne i richtárovi vypadly slzy a v svedomí Boh vie, čo si   myslel, ale všetko dobré. Bolo však už neskoro.
   </tei:p>
   <tei:p>
    Maca našli ráno studeného v telínci.
   </tei:p>
   <tei:p>
    Gazda vystrojil mu krásny pohreb, s kňazom a ©dobierkou, na truhle   bolo ešte aspoň naposledy spravodlivé meno Macovo, i kedy sa narodil   a umrel, že richtára celá obec pochválila, len sluhovia v obci si   povrávali, že však ho mal za čo pochovať ...
   </tei:p>
   <tei:p>
    (Besednice, XI. vyd., 1928.)
   </tei:p>
   <tei:p>
    122
   </tei:p>
  </tei:body>
 </tei:text>
</tei:TEI>