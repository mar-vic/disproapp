<?xml version="1.0" encoding="utf-8"?>
<tei:TEI xml:id="slk1946115" xml:lang="slk" xmlns="http://www.tei-c.org/ns/1.0" xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0">
 <tei:teiHeader>
  <tei:fileDesc>
   <tei:titleStmt>
    <tei:title>
     Odkaz mŕtvych : ELTeC edícia
    </tei:title>
    <tei:author ref="viaf:56641816">
     Rázus, Martin (1888 - 1937)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     73343
    </tei:measure>
   </tei:extent>
   <tei:publicationStmt>
    <tei:p/>
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Rázus, Martin
     </tei:author>
     <tei:title>
      Odkaz mŕtvych
     </tei:title>
     <tei:pubPlace>
      Turčiansky sv. Martin
     </tei:pubPlace>
     <tei:publisher>
      Matica slovenská
     </tei:publisher>
     <tei:date>
      1946
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p/>
  </tei:encodingDesc>
  <tei:profileDesc xmlns:eltec="http://distantreading.net/eltec/ns">
   <tei:langUsage>
    <tei:language ident="slk"/>
   </tei:langUsage>
   <tei:textDesc>
    <eltec:authorGender key="M"/>
    <eltec:size key="medium"/>
    <eltec:canonicity key="unspecified"/>
    <eltec:timeSlot key="T4"/>
   </tei:textDesc>
  </tei:profileDesc>
  <tei:revisionDesc>
   <tei:change when="2025-08-26">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     ODKAZ MŔTVYCH
    </tei:head>
    <tei:head/>
   </tei:div>
  </tei:front>
  <tei:body>
   <tei:div type="chapter">
    <tei:head>
     ﻿ÚVODOM.
    </tei:head>
    <tei:p>
     Príčiny katolícko-protestantského antagonizmu sú v neblahej   minulosti. Náboženské boje v kresťanských národoch nechaly hlboké   stopy, čo sa ozývajú v povedomí i nášho pokolenia. Trpeli   protestanti, trpeli i katolíci — podlá toho, kto mal práve moc v   rukách. Preto na základe prísne. historickom vediem čitateľstvo do   XVII-ho storočia — počuť odkaz predkov, čo už dotrpeli. Potrebujeme   ho i u nás ako kus chleba a soli. Lebo bolo, je i bude pravdou: Každé   kráľovstvo, rozdelené samo v sebe — pustne a dom rozdvojený padá!   Pôvodca.
    </tei:p>
    <tei:p>
     ﻿
    </tei:p>
    <tei:p>
     ﻿I Vlhký jesenný večer r. 1673. Vysokým múrom a štyrmi bránami   opevnené slobodné kráľovské mesto Brezno chystá sa na odpočinok.   Aspoň by sa malo! Úroda z ohromného chotára posvážaná, dobytok po   dvoroch nakŕmený. Všetko nasvedčuje, — o chvíľu vyhasne svetlo v   oknách a len furmanom ostane svietiť v mestskom hostinci. Zamlknuté   šero jednako sa pohne. Z privretých domov a ospanlivých ulíc vychodia   tiene, mieriace za jedným cieľom — na rínok. Najváženejší mešťania!   Krok ich zneje tupo. Hlavy sa im klonia od veľkej starosti. Stretajú   sa na chodníku pod odkvapom ohromných visutých krovov. Pozdravia sa,   a viac ani slova. Kráčajú k veľkému domu, líšiacemu sa i vo tme od   susedných svojou výstavnosťou. Voda v objemnom hárajchu hukoce pred   ním. Ťažká klenutá brána je otvorená. Na almare, vstavenej do steny,   bliká lampáš, ukazujúc všetkým cestu. Dom viacročného richtára a   diktátora mesta, Daniela Chmeliusa! V priestrannej kuchyni s veľkým   ohniskom po strane zvŕta sa okrúhlučká pani richtárka, ohorená ešte   od žatvy. Zdravá, bystrá žena, práve k svojmu mužovi — mocných rúk a   rumenných líc. Má čo obskakovať. Gazdovstvo je veľké a okrem dvoch   paholkov pri dvanástich voloch a 9
    </tei:p>
    <tei:p>
     ﻿páre koní je tu len mladá vdova, Uliana Čermáčka, do pomoci. Keby   však len gazdovstvo! Ale hľa — na ohnisku praskoce oheň. Pri ňom   štyri strapaté dievčenské hlavy. Zuzanna, Helena, Katarína, Judka —   od štrnásť do päťročnej. Strkajú fakličky do pahreby a rozžeraveným   koncom čiarajú hady do vzduchu. Oči im jastria, smiech zvoní veselo.   Tu zasa skočia ku kolíske privravieť sa učudovanému bračekovi.   Prišiel k nim len v januári tohto roku. Nuž dosť je tej práce na   brezniansku richtárku! Najmä keď jej Daniel, len asi tri roky starší   od nej, priaha sa do vecí mesta ani parádny kôň do panského hintova.   Ba čo do hintova! Do pluhu! Do rebriaka! Ak je čo vážnejšie, to len   on. V šesťdesiatom treťom dobyje Turek Nové Zámky. Kráľ Leopold vydá   mandát na insurekciu. Kto dostane v Brezne poverenie cvičiť   meštianstvo v zbroji? Kto vymenuje náčelníkov? Kto ide s ozbrojencami   do zvolenského tábora povstalcov? Chmelius, a len Chmelius! Palatín   Fraňo Vesselényi, pán Muráňa a Ľupče, odtrhne z mestského chotára   obec Bacúch. Kto ide pred Jeho kráľovské Veličenstvo do Viedne konať   ho zpät, a to až dva razy? Zas len Chmelius! Treba sa postarať o   mestské opevnenia proti Turkom, martalúzom, kuruoom a kdekomu? Znova   len Chmelius! Pravda, on sa už potom nestačí starať o deti! Ani o   hospodárstvo. Najviac je to jej na hlave. Ona si však neťažká. Chápe,   i o verejné veci musí niekto dbať. Trpezlivo znáša údel ženy, ktorej   mu je verejným pracovníkom. Povahu má veselú. Na hodnosti si   nezakladá, ťarchy sa nebojí. Tak je svojmu richtárskemu manželovi i   jeho radným a senátorom neraz do pomoci. 10
    </tei:p>
    <tei:p>
     ﻿Teraz je však i ona zronená. Nedobré veci dejú sa v krajine. Nie   dosť Turkov, Tatárov, kurucov a martalúzov! Kráľ Leopold mal byť   pôvodne kňazom a je vraj celkom mäkký vdovec. Práve sa chystá druhý   raz do ženby. Naslúcha však na nedobrých radcov. Gróf Rothal predsedá   v Prešporku delegovanému súdu, vraj pokarhať účastníkov   vesselényovského sprisahania. Skutočným predsedníctvom sú však   arcibiskupi, Juraj Szelepcsényi a Leopold Kollonič. Minulého mesiaca   predvolali už druhú výzvu evanjelických farárov. Predvolali aj   kmotra, kňaza Jána Milochovského. Šiel, chudák, a viac sa nevrátil.   Musel podpísať reverz a ísť do vyhnanstva. Na fare je jeho žena,   Apolonia, s deťmi Jankom a Helenkou. Tí sa naplačú! Co len z toho   bude?! Pani Zuzanna zadíva sa na dievčatá. Ich zvonivý smiech   rozlieha sa priestrannou kuchyňou. —-Ako im je len dobre! — utrie si   zvlhnuté oči. — Však už len nejako bude! — poteší sa hneď. — V božích   rukách sme … — Dobrý večer, — stane vtom vo dverách Jakub Gronell,   mladý a už ovdovelý podnotáx mesta. Žena, sestra farára   Milochovského, Katarína, nedávno mu umrela. Je vyholený, v čižmách,   mentieke so striebornými gombami a majcom, ako sa patrí na mešťana a   úradského. Tvár má bledastú. Vo veľkých výrazných očiach iskrí mu   prívetivý úsmev a silný intelekt. — To je už potom hej obrázok, —   pochvaľuje si, zhliadnuc zdravú mater a jej päť švitorivých dietok. —   Ste po večeri, pani richtárka? — Sme, — privíta ho dôverne. No, sú   rodina! Potom pán podnotár k pánu richtárovi musí často za úradnými   vecami. — Nech sa páči bližšie, — podá mu ruku. — A ty ako sa máš?   11
    </tei:p>
    <tei:p>
     ﻿— Len tak, — sklopí oči, — ako vdovec! — To je zle, viem, —   prisvedčí gazdiná. — Však nič! Nájdeš si náhradu. — Ej, nie je to tak   ľahko, — vzdychne Jakub. — Katuša bola dobré žieňa. — Vedia byť aj   iné, — pozrie naňho sústrastne. — Uver, vedia! — Vedia, vedia, —   kývne hlavou. — Len kde? — mrkne na dievčatá. — Iba ak mi vy   vychováte z toho štvorlístku — jednu! — I to sa môže stať, — vynájde   sa hneď. — Ty nemáš tridsať a naša Zuzka má už štrnásť! Čochvíľa je   na vydaj. Pôjdeš, Zinka? — Ja-ja, mama? — zapýri sa modroočka ani   stužka, čo má v bohatých gaštanových vlasoch. — Akí ste! — skočí ani   srnka a v zmätku fuk do zadnej izby. — Nič to, Jakub, — usmeje sa   pani Zuzanna. — Veď ak nie tá, mám ti z čoho dať. Helena má dvanásť,   Kata osem, Judka — päť. Len či počkáš? — Čoby len nie? — usmeje sa   dobrácky. — Mám času! — Ale vy ste starý, — ozve ša vtom zpome’dzi   splašených dievčat šibalsky Kata. — Už by ste si mohli nechať i fúzy   narásť! — Veru starý, — fľochne zboku i hanblivá Helena. — Aký starý?   — bráni sa tento. — Ujec Kachnič má osemdesiat a jeho Katarínka o   päťdesiat menej, no! — Jaja-jáj! — chichocú sa deti. — To len u   Andrejov! — A ja ho veru chcem! — ozve sa vtom päťročná Judka. — Ale   ty? — rozosmejú sa deti ešte viac. — 12
    </tei:p>
    <tei:p>
     ﻿Veď si ako krpec! Malá si, — ukazujú jej dlaňami len niečo od   zeme. — Maličká! — Narastiem, — odvetí drobizg celkom vážne. — Lež či   ťa počká pán podnotár — hm? — zadíva sa jej mať do povedomej   tváričky, zabudnúc na všetky starosti. — Však ma počkáte, kým   narastiem, — postaví sa ono smeiO oproti nemu. — Pravda?! — Počkám, —   pohladí ju po vláskoch. —; Len v zdraví narásť! — To by ti už   nežičila, — zamieša sa mať. — Radšej ti vychováme niektorú zo   starších. Muž bez dobrej ženy — „vzdychá, toulaje se”. Tak je to v   Biblii! Nie? — Tak, — prisvedčí Jakub. — A kde je pán richtár ? — Tu   v zadnej, — pohodí rukou na pootvorené dvere. — Číta postilu. Máte   zasadať? — Nie. — Veď to! — ponúka ho bližšie uspokojeno. — Dala by   vám i do prednej zakúriť. Tu je však teplejšie. Na Ďumbieri je už   snehu. Nevieš, príde ešte kto? — Myslím, áno! — zvážnie podnotár. —   Niekoľko mešťanov videl som ísť. Iste mieria sem … — A čo sa robí,   preboha? — vystúpi na okrúhlu, rumennú tvár nedobré tušenie. — Nič   zvláštneho, pani Zuzanna, — pozrie na ňu, ako by jej nechcel všetko   zjaviť. —- Nič. Viete, ako v terajšie časy. Švagor Milochovský je na   ceste do vyhnanstva. Azda je už i v Nemecku. V Písme zas čítať: „bíti   budou pastýre a rozprchnou se ovce stáda”. Na to možno myslí pán   prior Mikuláš Housenka, osadený na valaštianskej fare. Tam má — počuť   — i chorvátskych vojakov grófa Collaltu. Nuž opatrnosti 13
    </tei:p>
    <tei:p>
     ﻿nezbýva. Človek v taký čas nerád je sám. Preto ideme za pánom   richtárom viaceri — poradiť sa. — Počuj, Jakub, — stiahne husté   obočie, nakloniac sa k nemu predesená, — azda by nám chceli vziať i   kostol, faru a ostatné? — Neviem, — stisne tento plecami. — Uvidíme!   — To by nešlo len tak! — blysne jej y očiach povedome. — Ako to   myslíte? — Nuž tak, — zapáli sa v obličaji, — richtár Daniel Chmelius   necvičil za roky mešťanov v zbroji pre daromnicu. To si tí páni   rozmyslia! — I ja myslím, pani Zuzanna, — pozrie na ňu s úctou i   obdivom. Podnotár vojde do zadnej, Zuzanna frkne dverami do kuchyne.   On to ani nezbadá. Deti sa jej však smejú, keď utiekla. Hlásia jej,   ako si pána Gronella vyvolila Judka za muža, ak ju počká. Ona je však   ešte vždy ako fakľa. Z hojných gaštanových vlasov vypadne jej stužka   na zem. Hlboké oči, modré, na starú mater, trochu sú zvlhnuté. Jamky   zružovené. Vidno, päsťami si ich trela. Z jemných črt volá prirodzený   stud. Na krojených perách červenie sa jej ešte vždy akési   nevypovedané, zlostné slovo. — Čo ti je, Zuzanna? — okríkne ju mať,   hoc má plné ruky práce. — Čo si taká usmoklená? — Keď ste vy takí… —   Akí? Nože ma nehnevaj, — dupne na ňu. — Dnes-zajtra si dievka na   vydaj, a divšia si ako líška v Drakšiari! Nerozumieš žartu? Judka má   viac rozumu ako ty! Dostalo by sa jej i viac kázne. Pod bránou 14
    </tei:p>
    <tei:p>
     ﻿však znejú tupé kroky. Po huku počuť, ide ľudí a — väčší počet.   Kroky sú vždy ťažšie, rozhovor stáva sa určitejším. — Dobrý večer!…   Dobrý večer! — vchodia mešťania do kuchyne, zkade oberučná Uliana   vynáša kolísku. Richtárka zas vyháňa deti do prednej. — Ach, pekne   vás vítam, ujec Padlicius, — stačí povedať vľúdne slovo pani Zuzanna,   i ruku podať čerstvému šesťdesiatnikovi, vyholenej, vajcovitej tváre.   — Akože je, pani Beta? Dobre? Chvalabohu! A vy, pán Taxner, ako?   Judka je už hore? Počúvať — prechorela. Veď to príde! Len keď je už   lepšie! Má trápenie s troma malými. Aspoň chová synov! A u Závadských   ste zdraví, pán Georgius? Pani Marína čo? Či tiež s deťmi? Má tri   dievky a jedného syna. To je nič! My máme štyri. Dajú ma pekne   pozdravovať? Ďakujem! Veď sú moje vrstovnice. I mladšie ako ja. A vy,   pán Rostarius ? Bolia tie nohy ? Len bolia? Hja, vdovec! Mali by ste   si ešte nájsť niekoho, čo vám im pomastí, — smeje sa do očí vážnych   pánov, už i s prešedivenými vlasmi, zato tvrdého rodzaja! — A čo   sváko Gratza? — Prijíma ďalej došlých, ponukujúc ich do zadnej. —   Akože pani Dorota? Dobre sa jej kŕmia husi? Naša Uľa, — mrkne na   kvitnúcu vdovicu, práve žltučké masielko sberá z dbanky, — tá mi veru   dve pridusila. No, stane sa! Hľa, i pán Vrbovský idú k nám! Pekne!   Veru ste už dávno nenakukli! Ako sa majú dievčatá? Anička sa vraj už   vydáva. Šestnásť rôčkov, a dievča ani kvet. Nie div, keď jej ten   Andrej Futasov nedá pokoja. V tom veku veru nedal ani mne môj pán   Chmelius! To je už božie riadenie. Hen u Taxnerov Judka má len   dvadsať, a už troch sy- 15
    </tei:p>
    <tei:p>
     ﻿nov, Janka, Miška, Maťka! Keby to Boh nechcel, nebolo by. U   Futasov má Helena tiež len dvadsaťšesť, a päť drobizgov ju drží za   sukňu. Iba u Staxov je pusto, — podá ruku urastenému, bradatému pánu   Gottfriedovi. Má niečo vyše päťdesiat, vykračuje si však ani   mládenec. — Pani Barbora má už všetko pripravené na novú priadzu? My   veru ešte všeličo nestačíme. Nech sa len páči dnu! I vy, mladí   ženáči, — usmeje sa na Fašku, Skroviniusa a Martina Oleriniho, všetko   dobrých, červených chlapov. — I pán Lopušín sa hodí medzi vás, ked   ste i spolu nemládenčili! A sváko Andrej Kachnič, — vtiahne ho do   kuchyne, urasteného, keď už i bieleho ani jabloň — tí sa vám všetkým   nedajú! Co je pre Brezňana osem krížikov? Vezme si takú Katu …   Rozdiel je medzi nimi pol storočia, ale má ženu ako kvet a gazdinú   ani z mravčej rodiny! —víta pani Zuzanna rad-radom vážnych mešťanov   veselo ako vždy. Ani čo by bolo v meste všetko v najlepšom poriadku.   A mešťania vchodia, ani sa dvere nezatvárajú, v čižmách, mentiekach s   ťažkými striebornými gombami, s plochými širákmi v ruke — starší,   mladší. Všetci však s mrakom starosti na čele. Iba všetečný Ondrej   Fintok, na roky ani nie tak hojný ako na bláznovstvá — pristaví sa   pri vdovici. Práve trepe sobraté maslo v hrotku. Obzerá si ju,   mykajúc hrubými gambami, kým pani Zuzanna skočí do prednej utíšiť   rozmraučané deti. Zapára do ženy, žeravej ako pahreba, a šepce jej   reči, od nich sa ešte väčšmi rozžeravie. — Uľa, Uľa, — potrhne ju za   plece, — ako môžeš bez muža, a taká mladá? — Umrel mi, čo robiť? —   blysnú jej šibalsky čierne oči. 16
    </tei:p>
    <tei:p>
     ﻿— Nájdi si druhého, — uštipne ju po líci. — Niet azda v Brezne   dosť chlapov? — Jest! Čoby nebolo? — odťahuje sa od neho. — Keď ma   nikto nechce. — Čoby len nie? — podíde za ňou. — I ja by pristal na   teba! — Ta choďte! — odstrčí ho od seba. — Máte ženu… —-Mám, mám, —   uškrnie sa Fintok, — ale takú — kam ma posadíš, tam sedím. — Načo ste   si takú vzali? — flbchne bokom Uľa na dvere z prednej, či nejdú   gazdiná. —Akú ste si našli, takú máte! — Veď, veď, — vzdychne Ondrej,   celý rozčertený. — Čo si dostal, to si drž! Pravda? — Veru, — stisne   Cermáčka pery a prikývne mu hlavou. — A čo by ste už i išli za pánom   richtárom. Nájdu vás tu pani, zle bude na mňa. — Idem, — schytí sa   ženáč. Dobrý človek, i poctivého ševcovského cechu majster. Len   búrna, nepokojná krv. — S Bohom, Uľka, — šľahne ešte po nej   rozpáleným pohľadom. — Uľa, — zachytí ten pohľad pani Zuzanna, vyjdúc   od detí z prednej, — daj si s tým Finkom pokoj! Nevieš, má ženu i   deti?! — Ja nemám s ním nič, — zamračí sa jej nad očima. —- Povedala   som mu ísť. — Veď to, — skrotne prísny pozor panej. — To je chlap,   ktorému je voda z vlastnej studne nikdy nie dobrá. Najprv chcel veľa   vyženiť, vzal si Marínu od bohatých Svoradov. Priniesla mu i majetku,   i tri dcéry. Teraz je už škamravá, suchá a chlap poletuje ani   netopier poza humná. Vieš to ty? — Čo mňa do toho? — odvrkne Uľa   namrzeno, cifrujúc vytrepané maslo lyžicou. — Pre 2 Sobrané sp. M.   Rázusa sv. 19. 17
    </tei:p>
    <tei:p>
     ﻿mňa môže lietať i po topoľoch a v Drakšiari popod jedlinu. Ani som   nefľochla na človečiska. — Veď nech aj nie, — stiahne pani výstražné   obočie. — U nás je to nie žart. Vieš, čo sa stane v Brezne s chlapom,   ak prestúpi šieste božie prikázanie ? — A čo? — narovná sa vdovica   zvedavo. — Skrátia ho na Viselniciach o jeho sprostú hlavu, — zvážnie   zrazu pohľad pani Zuzanny. — Tu je nie ako na dedine. Tu je   magistrát! Vieš, ako obišiel valach Tomáš Tatárik — osem rokov je   tomu — čo si zabil kamaráta Fašku? Odsúdili ho rozštvrtiť. Aj to   vykonali… A so ženou vieš čo by bolo, nech ju tak dochytia pri   hriechu? — Ozaj, čo? — Narazia ju na kôl, — prikývne si pánt Zuzanna   i dvakrát na dôraz. — Veru na kôl, stvorička! — Pre mňa môžu i na   dva, — smraští Uľa pekné okrúhle čelo a utrie si oči zásterkou. —   Však som mu ja ukázala cestu, — počne fikať. — Hneď som vedela, bude   kázeň. Vdovica, cez potok lavica! — No, nič je, nič, — chlácholí ju   richtárka. — — Nerev, Uľa! Veď som ti len, na čo máš dať pozor s   takým človekom. Nosa som ti neodhryzla. Nehuč! Choď radšej k deťom a   ulož tie mladšie. V zadnej sú už pomaly dlhé lavice obsadené. Za   vrchstolom v košeli a prucliaku so striebornými gombami sedí domáci   pán. Zdravý, silný štyridsiatnik, strednej postavy, červených líc*   tmavého, chlapského pozoru, viacročný richtár mesta — Daniel   Chmelius. Vedľa neho asi o štrnásť rokov mladší podnotár, Jakub   Gronell. Potom radom ostatní, až po Fintoka. Všetko vá-i 18
    </tei:p>
    <tei:p>
     ﻿žení mešťania, z nich len silný, plavý Stax, čo má bradu, a   počerný Taxner, komorský úradník, je fúzatý. Ostatní sú hladkých   tvárí. Sedia zamlknutí. Oči im blúdia nepokojne z kúta do kúta.   Napokon spočinú na domácom pánovi, zamyslenom ako i oni… — Aká pocta   môjmu domu!—• prehovorí k nim vážne richtár, nad neho nebolo v meste   lepšieho vodcu od blahej pamäti Izáka Socovského. — Nevolal som vás,   prišli ste, — ukladá dôrazne slovo na slovo pri nastavšom hrobovom   tichu. — Tuším, čo vás dnes priviedlo! — Časy sú zlé, — zdvihne sa z   prítomných muž ostrých očú, tvrdý ani z hrče, orátor Matej Faško. —   Krv volá k nebesiam po uhorskej krajine! Cisárski generáli vešajú   popri cestách ľudí na stromy ani hrušky. Keď Eszterházy zaujal   Oravský zámok, rúbali, štvrtili, vešali, na kôl narážali a hrdúsili   tam ľudí, až hrôza. Majiteľ zámku, starý Thôkôly, umrel. Mladý,   nedospelý Imro ušiel na Likavu s otcovským mečom v ruke a v srdci s   túžbou po pomste. Nedobré sú to znaky, nedobré! Ako ten dobytok v   našich horách, keď cíti dravého medveďa, shŕkne sa okolo pastierskej   koliby, tak i my… Náš pán velebný, Ján Milochovský, so   superintendentmi Kalinkom, Tarnóczym a inými kňazmi — predvolaný pred   prešporský delegovaný súd ako sprisahanec a vlastizradca — musel   podpísať reverz a ísť do vyhnanstva. V obci Valaskej je zas prior   prievidzských piaristov, páter Mikuláš Housenka. Tento dnes-zajtra   môže sa zjaviť v Brezne a sadnúť si do nášho cirkevného dedičstva. —   Azda len nie? — ozve sa už schladnutý Fintok pri dverách. — Ba hej, —   pokračuje Faško odmerano. — 2* 19
    </tei:p>
    <tei:p>
     ﻿Však je nie sám! S ním je i gróf Collalto, plukovník, s troma   prápormi chorvátskych vojakov. Čo spravíme, ked nás prepadnú? —   Budeme sa brániť! — ozvú sa mešťania, ktorým krv udiera do tvárí. — I   my máme svoju brannú moc. I pušného prachu máme. A darmo nás naši   náčelníci nevyučili. Čo, pán richtár? — Budeme sa brániť, — prisvedčí   shromaždeným Chmelius s dôrazom. — Kľúče od kostola, fary a školy   nevydám, len presile. — Vôbec ich nevydať! — skočí vtom prešedivený   Tomáš Padlicius. — Nech robia s nami, čo chcú! — Tak je! — prikyvuje   i najstarší z prítomných, Andrej Kachnič, potrasúc odhodlane   šedinami, bielymi ani ľan. — Či je to na slávu božiu — takto trápiť   pokojných mešťanov? Ja som starý človek a dosť som skúsil. Jednako   neviem, čo je to za zlé v ľuďoch, ked vždy hľadajú spôsob trápiť   svojich bližných? No, Jakub, — ukáže rukou na Gronella, — ty si   múdry, učený človek, povedz, prečo je to? — Tak Boh skusuje svojich   verných v pravde, — odvetí podnotár. — Ľudia si vždy hľadali i našli   titul trápiť svojich bližných. I v Aténach, i v Ríme. Prečo by si   nenašli za nášho veku i v našom meste? Ku skúške patrí i utrpenie.   Taký je život! — Taký! Taký! — zašomrú mešťania, hľadiac na priameho   a otvoreného Chmeliusa ako na Luthera, na múdru tvár Gronellovu ako   na obličaj rozvážneho Melanchtona. — Ako si to však páni arcibiskupi,   Szelepcsényi a Kollonič, len zručne natiahli, — diví sa Martin   Olerini, vrstovník pána richtára. — Ved 20
    </tei:p>
    <tei:p>
     ﻿sprisahanci proti kráľovi — Vesselényi, Zrínsky, Frangepán,   Nádasdy — všetci sú katolíci! — Vlk a baránok stáli pri potoku, —   poznamená Jakub chladno a poklepe prstami na stole. — Našly sa vraj   akési listy Štefana Vitnyédyho z roku 1669, písané z Prešova, —   vysvetľuje prítomným. — V oboch zmieňuje sa o pripravovanom boji za   Boha, cirkev a slobodu. Katolíci menovaní sú tu modlármi a psami. V   druhom liste spomína sa evanjelické kňazstvo, ako čaká zahraničnú   pomoc zo severu do Žiliny, z juhu do Sobotišťa a Senice. Žilinský   farár Ladiver* má údajne udržiavať spojenie s Moravou a Sliezskom. i   — Tie listy môžu byť falšované, — ozve sa orátor Faško. — A potom, ak   sú dajední vinní, nie sú všetci. Co na to kráľ? — Jeho Jasnosť kráľ   Leopold, — vraví podnotár ďalej, — je v rukách ľudí, čo robili   poriadky i v Čechách po Bielej hore. — A naše práva? — nesie sa   svetlicou. — Veľkovaradínsky biskup, Juraj Bársony, vydal knihu —   Veritas toti mundo declarata — Pravda, ohlásená celému svetu. — V   smysle tejto nemusí kráľ práva evanjelikov rešpektovať. V tom bude   asi i rozum Jeho Jasnosti! — Smutné! Žalostné! — letia poznámky,   zaiskria oči prítomných, ako krútia hlavami. V tú chvíľu otvoria sa   dvere. Do izby vstúpia noví hostia. Sú to dve dámy v smútku,   sprevádzané dôstojného vzozrenia pánom rektorom miestneho gymnázia,   Jánom Simonidesom, a mladučkým kaplánom Michalom Srnkom. — Dobrý   večer! — pozdravia prítomných. — Pán Boh daj! — vstanú všetci ako na   povel. Medzi prišlými poznajú i do závoja zaha- 21
    </tei:p>
    <tei:p>
     ﻿lenú pani velebnú, Apoloniu Milochovskú a Katarínu Simonidesku,   plavovlasú, modrookú, šťastnú matku ani nie dvojročného synka Samka.   — Pán Boh daj i vám! — ďakujú s hlbokou sústrasťou. — Odpusťte, pán   kmotor, — podá mladý, štíhly Simonides ruku Chmeliusovi i najbližším,   potrasúc vlasatou, inteligentnou hlavou. — Pani velebná je na ceste   za svojím mužom do vyhnanstva. Ako verná manželka mieni ho nasledovať   i so svojimi dvoma dietkami do ďalekého Nemecka. A chce vám, pán   kmotor i veľactení mešťania, povedať niekoľko slov na rozlúčku.   Nastane hrobové ticho. Ako by sa v miestnosti všetko, i ľudia,   zmenili na kameň. Dych sa pristaví a oči sústredia na príjemnú,   odhalenú smutnú tvár pani velebnej. — Drahý pán kmotor, milovaní   mešťania a priatelia, — zneje mäkký hlas poblednutej, zlomenej panej.   — Môj manžel, váš kňaz, Ján Milochovský, nevinne je odsúdený. Ani on,   ani nikto z našich nesprisahal sa proti kráľovskej Jasnosti. Prišlo   to však na nás, keď nás Boh chce skusovať vo viere. Len by neprišlo   viac! Keď musel môj muž, teda i ja — jeho prisahaná manželka s deťmi   — ideme za ním do vyhnanstva. Spomeňte si, prosím, niekedy na nás!   Ďakujem vám za lásku, za dobrotu a Pánu Bohu vás porúčam … Pri týchto   slovách, topiacich sa v plači, vypukne nárek v nabitej miestnosti. I   v kuchyni,, kde sa pani Zuzanna vrhne na zem a staršie deti okolo   nej. I Uľa Cermáčka zafiká. Dnu zas richtár Daniel Chmelius,   pokmotrený s farárovcami i rechtorovcami, len si oči prikryje,   premôcť ohromné vzrušenie. 22
    </tei:p>
    <tei:p>
     ﻿Neostane suchého oka. I tie múry, chladné múry — ako by plakaly.   Prvý premôže sa rektor, Ján Simonides. Jeho výrazná, inteligentná,   ľahko zarastená tvár je ako vosk. Zato sa vzpriami, a podopierajúc   obe zlomené ženy, Milochovskú i svoju, zadíva sa odhodlane na   skľúčených a počne zvučným barytónom : „Hrad pŕepevný jest Pán Búh   náš, zbroj výborná i sila. On nás chráni, když Satanáš proti nám své   vysilá.. nesie sa už mocne miestnosťou a hlavy, i ovisnuté ženské   hlavy, sa dvíhajú: „Ten starý nepŕítel zkaziť by nás chtel. Moc a   mnohá lesť — hrozná zbroj jeho jest, nemá v svete rovného .. Pieseň   zneje najprv smutno, potom pevnejšie, odhodlano. Do očí miesto slz   vracia sa oheň. Ten oheň viery, hotovej všetko priniesť v obeť za   poznanú pravdu.
    </tei:p>
   </tei:div>
   <tei:div type="chapter">
    <tei:head>
     II.
    </tei:head>
    <tei:p>
     Po veľkom vzrušení nespí sa dobre. Ani Chmelius nevie oka zohnúť.   Prehadzuje sa na posteli, až praští pod ním. Jemné črty pani Apolonie   a jej smutný pohľad nejdú mu s mysle. Ako len poputuje táto slabá   žena v šíry svet? Vidí oválnu, bielu tvár kmotry, však i Simonidesky,   i 23
    </tei:p>
    <tei:p>
     ﻿štíhlu postavu kmotra, Jána Simonidesa, ako ich obe, letiace s   nôh, nežno podopiera. Hľadí na ten obraz živej fantázie a srdce mu   zabúcha silnejšie. Tuší niečo zlého. Vynorí sa mu postava chudého   mnícha v čiernej reverende. Počerná tvár jeho blíži sa, rastie.   Zanietená, tvrdá. Páter piarista Mikuláš Housenka! V očiach jeho   svieti ten istý oheň ako v pohľade Simonidesovom. Oheň presvedčenia?   A hľa, jeho postava mohutnie, až zastrie rektora i jeho ženu.   Zavadzajú mu, ako farár, Ján Milochovský, a jeho skromnučká Apolonia?   Vtom sa zjaví príjemná postava mladého podnotára Jakuba Gronella. —   Nevieš, čo sa povráva vo Zvolene? Iste i v Ostrihome a Prešporku* —   zdá sa mu vysvetľovať. — Ján Simonides, rektor breznianskeho   gymnázia, nevychováva mládež v smysle ustanovenia tridentskej synody!   — Ach, — zastone Daniel. Prejde si rukami po tvári, zahnať nemilé   predstavy. Stavajú sa mu pred oči znova a znova. V izbe nečuť, len   rovnomerný dych pani Zuzanny a dietok. Živá obraznosť však nevie   ustať — predvádza zjav za zjavom. Farby sú zreteľné. Postavy živé —   zaplňujú priestor. Vidí panstva a panstva, shromaždeného so všetkých   strán Uhorska v neveľkom Brezne. Tu sa oni radia, ako odvrátiť   nebezpečenstvo, ohrožujúce vlasť, v smysle krajinských zákonov a   kráľovských diplomov. Ako niekedy na hrade Makovici za svadby Fraňa   Rákócziho s krásavicou, Ilonou Zrínyi. Co však ich, Brezňanov, do   toho? Majú len úlohu hostiteľov. Kým sa totiž tí radia de publico   bono regni, ide k nemu kamarátsky podžupan Zvolenskej stolice. Prosí   ho opatriť veľmožov a zemanov, ako sa svedčí na slobodné kráľovské   mesto. A on, 24
    </tei:p>
    <tei:p>
     ﻿Chmelius, nie je proti tomu. Prichystá sa hostina na štyri stoly.   Veľká hostina. Ktovie, ako sa to niekedy mestu môže zísť? Spotrebuje   sa hovädziny 60 funtov, teľaciny 49, bravčoviny 90 funtov, moriakov,   husí, jarabie, sliepok, rýb, vína i piva v hojnosti. Vyplatí sa za to   320 zlatých 26 denárov. Hneď potom zatieni všetko chmúrny obraz   prešporského súdu. Predsedá mu jJróf Rothal s bujnou parochňou na   hlave. Tam je už však i šedivý starec Juraj Szelepcsényi a ľstivý,   podozrievavý štyridsiatnik Leopold Kollonič. Ich pichľavý pohľad   neveští nič dobrého. Pred tjento súd musí sa i on postaviť. Za štyri   mesiace ho vyšetrujú, vláčia, strašia. Nevedia mu však nič dokázať,   okrem tej hostiny. A tú predsa nedalo mesto nijakým zradcom, ale   zemanom a magnátom len zo zdvorilosti. Čo robiť? Musia ho pustiť   domov. K rodine a do jeho rodného mesta medzi magistrátnych pánov.   Takú chvíľu však, keď človeka obchádza smrť, ťažko zabudnúť! Pred tým   súdom stál kmotor Milochovský, krotký služobník boží. A tam si má   stať druhý kmotor, rektor Simonides? Ktože už potom nacvičí v Brezne   divadlo s mládežou? Výpomocný Sartorius a kantor Fabricius nie sú na   to. Kaplán Srnka je zas plachý ako srnka. A čo bude s kmotrou,   mladuškou Katou?Čo s jej Samkom? Páter Mikuláš striehne na kostol,   ale i na faru a školu. Podráždená myseľ nevie sa upokojiť. Hlásnik   odtrúbi hodinu za hodinou, a nedajbože usnúť. Zarazí ho akýsi hrmot   na rínku. Vstane z alkovne a ide k oknu. Hľadí, hľadí — nič. Len   bariny sa príšerne lisnú na širokom priestore po jesennom daždi.   Obloha je ako vatou vystlatá. Mäkké, biele obláčky sa nesú ponad   mesto, za- 25
    </tei:p>
    <tei:p>
     ﻿liate mesačným svitom. Iba psi zavýjajú do vlhkej noci. Zašomre   Daniel a vráti sa do alkovne. — A vy, pán manžel, nespíte ešte? —   ozve sa naraz pani Zuzanna. — Nemôžem, žena moja, — povie ticho,   nevyrušiť deti. Menšie z nich spia s nimi. — Starostí mám veľa! — A   čo sa staráte? — doloží hneď ona. — Pán Boh je na nebi, bude, ako   bude! Len si vy zakrúťte hlavu do hlavnice. Nevyspatý človek je nie   do práce. Každý deň má dosť na svojom trápení. A ak sa ten pán   Collalto odváži, máte svojich strelcov! — Veď tak, mamka naša! Ved   tak! Na druhý deň Chmelius s Jakubom Gronellom a senátorom, bradatým   Staxom, obídu mestské múry, počnúc od valaštianskej brány. Ustália si   nedostatky a potrebné opravy. Richtár hneď i nariadi vyslať majstra   ctihodného murárskeho cechu s jeho ľuďmi i patričným počtom furmanov.   Nevedieť, čo sa môže stať. Nech je teda všetko v poriadku. Potom dá   zavolať náčelníkov mestskej obrany — Daniela Lavru, Jána Vrbovského a   Daňa Englera. Tí prídu, mladí, zdraví, silní chlapi. Dôjdu pred   richtára, pozdravia ho ako svojho hlavného veliteľa. — Náčelníci,   máte svojich ľudí v poriadku? — obráti sa hneď k nim s otázkou. —   Máme, — odvetia po vojensky. — Zbrane sú rozdelené? — Sú. — Streliva   a pušného prachu? — Je. — A čo nového? — Plukovník Collalto poslal   dnes stotinu svo- 26
    </tei:p>
    <tei:p>
     ﻿jich vojakov na Horehronie, — hlási náčelník Lavro. — Kapitán   Barbo viedol ich cez mesto hore na Polomku. — A koľko má Collalto   vojska? — Jeden pluk, — oznamuje Vrbovský. — Tri stotiny. — Kde sú   ešte dve? — Jedna vo Valaskej, druhá okolo Lopeja. — Teda pozor na   ne, — zdôrazní richtár. — Postavte stráže okolo mesta! Na kopce   nezabudnite! — Dobre, — pozdravia náčelníci a vzdialia sa za svojou   povinnosťou. Múry a bašty sa opravujú — mestská obrana shromažďuje.   Pravda, i napätie stúpa. A nie pre vojsko, ktoré zavčas rána   maširovalo na Polomku. Taká udalosť je tu častá a neznepokojuje. Keď   však mešťania vidia veliteľov — Lavru, Vrbovského a Englera — v plnej   zbroji, vedia, stroja sa vážne veci. Predstráže posunujú sa na západ.   Na Cachovo a Žaly, obstojné to kopce nad cestou z Valaskej. Ľudia   vedia — prečo. Listnaté bory žltnú, červenejú, jedlina tmavie.   Niekoľko pekných dní ešte svitne. Kto si neopatril dreva na zimu,   vozí ho. Ináč práce dosť i okolo domu. Idylu preruší nevšedná   udalosť. Istého rána dobehne z Cachova mládenec, Tomáš Dolňan, ako   bez duše do mesta. Zápäť za ním hlási sa i mladý ženáč Jakub   Belušiar, prišlý práve so Žalov. — Čo je, mladí ľudia? — spytujú sa   ich strážnici, hľadiac im z vyjavených tvárí vyčítať, čo sa robí. —   Kde sú pán richtár? 27
    </tei:p>
    <tei:p>
     ﻿— Vyšli si s pánom podnotárom pozrieť mestský rybník. — To je zle,   — lapá sa slova raz jeden, raz druhý. — Poslať niekoho za nimi, ale   hneď! — A čože sa robí ? — Chorvátski vojaci grófa Collaltu masírujú   na Brezno. — Azda idú tiež na Polomku … — Nejdú. — Odkiaľ viete? — S   nimi ide i piarista Mikuláš Housenka, — istí Belušiar. — Ten na   Polomke nemá čo hľadať. Zato v Brezne áno. — I trubačov majú, —   doloží Dolňan. — Idú ani na slávnosť. — A koľko ich je? — zvedaví sú   strážnici na najhlavnejšie. — Dobre vyše tristo … — Teda tri razy   viac ako našich… — Tak asi. Nedobrá zvesť letí z úst do úst ani oheň   so strechy na strechu. Chvíľa, a mesto je na nohách. Chlapi vychodia   z ulíc, ozbrojení sekerami, kosami a vidlami. Hrnú sa na priestranný   rínok, kde stojí sto mužov — vyzbrojených akotak. Náčelníci sú pri   svojich čatách. Čakajú hlavného veliteľa. — Čo tu stojíte, — okríkne   ich obstarný senátor, Juro Závadský. — Len nepočkáte nepriateľa na   rínku? — Nie, baťko, — vraví mu Lavro. — Pán richtár sú tu čo   nevidieť. — No len — no, — pohmká si Juro. — Nech sa neprerátate! —   Buďte spokojný! 28
    </tei:p>
    <tei:p>
     ﻿Dochodia noví pošli. Ich chýry neveštia nič dobrého. — Tých je ani   šiašok, — hovorí jeden. — Nie tristo. Azda vyše tisíc! — A ako sú   všetci vyzbrojení! — doloží druhý. — Dozvedeli sa vraj od kohosi z   našich, strojíme sa ich so zbraňou privítať, — vraví tretí, čo ako   vyzvedač chodil v samej Valaskej. — Idú na nás ako opravdivé vojsko!   — A ktože tam chodil z našich? — pozastaví sa hneď na reči orátor,   Matej Faško, človek odvážny a prudký. — Kto to bol? — Hej, kto to   bol? — obstanú mešťania posla, s hrozivým výrazom na tvári. — Co ja   viem? — stisne tento plecami. — Ondrej Fintok to bol, — vykríkne   ktosi zo zástupu. — Ten sa obalkoval v tieto dni okolo Valaskej. —   Tak je zradca a patrí pred súd, — zahrmí na rínku. — Strážcovia, za   ním sa! Chyťte ho! — Niet ho doma, — vykríkne ktosi. — Azda je kdesi   u Collaltu. — No, hej! On vás bude čakať! Druhá časť chlapov sa hrnie   pod Dúbravku. Ak ide Collalto s pátrom Housenkom, ich cieľom nie je   nič iné než chrám. Tu sa teda shromaždia okolo mohutnej stavby z   kameňa a z dreva. Pred ňou je zvonica, na nej až päť zvonov. Na   múranom sanktuáriu slnečné hodiny. Tienistá čiara dosahuje číslo 9.   Dajedni mešťania obzerajú si ich. I nápis slabikujú na múre:   Quaelibet hora manet, praesentia tempora labi. Una tamen ver±iet,   quae tibi dicet: abi! — Vylož nám to, vylož! — volajú viacerí na Daňa   Lopušina, dobrého latináka. — Vyložím, čoby nie! — usmeje sa   červenastý 29
    </tei:p>
    <tei:p>
     ﻿päťdesiatnik. — Že časy prítomné bežia, každá hodina hlása, —   kladie slovo ku slovu pozorne. — Príde jedna, ktorá ti riekne: ber sa   ztadeto! — Vivat, Daňo, vivat! — volajú mešťania. — A to je veru   pravda spravodlivá. — Tú by mal znať i plukovník Collalto, —   poznamená starý Andrej Kachnič. — Netrápil by nás zbytočne! — Ba   páter Housenka mal by ju znať, — dodá o dvadsať rokov mladší Jakub   Svorad. —• Nešiel by nám ako vlk do košiara. Náš kostol je posvätený   svätému krížu. Co ešte chce? — Chce nám ho vziať, — zdvihne plešivú   hlavu senátor Ďuro Gratza, vrstovník tamtých. — Kto by mu len chodil   doňho? — ozve sa ktosi. — Tu katolíkov niet! — Však si my kostol   nedáme! —zahučí davom. — Nedáš, ako nedáš, keď je tamtých veľa? —   Zmeriame sa! — nalieva ducha rečník ľudu Martin Olerini. Mladý ešte   človek a chlap ani húžva. Medzitým vrátia sa richtár s podnotárom.   Ženy a deti, hľadiac len z privretých okien, čo sa robí na rínku,   zbadajú hneď akési uspokojenie. Hja, keď je Daniel Chmelius medzi   svojimi, to je ani otec v dome. Zaraz stúpne v meštianstve   sebadôvera. Ľudia vedia, nič nie je stratené. Čo sa dá spraviť,   spraví sa. — Pán richtár, nepriateľ tiahne proti nášmu mestu, — hlási   Lavro hlavnému veliteľovi. — Naša obrana je hotová. — Dobre, — kývne   Chmelius hlavou, tvrdý ani zo žuly. — Mestské brány zavrieť! Ideme   ísa brániť! S hlavnou silou k Valaštianskej bráne! Náčelníci, hotoví   vyplniť vôľu hlavného veliteľa, vydajú obrane rozkazy. Od Dolnej   brány 30
    </tei:p>
    <tei:p>
     ﻿vtom začuť rachot bubna a hukot trúb. Na námestí nastane ohromný   zmätok. — Cisárski sú v meste! Cisárski! — chytajú sa ľudia toho, čo   majú práve v rukách. Hrnú sa do Valaštianskej ulice, jej brána je   vylámaná a otvorená dokorán. Vojska a vojska maširuje cez ňu v   somknutých radoch. – — Kto by sa do tých dal? — šumí v zástupe. —   Priveľa ich — smetú nás! Vojsko postupuje nezastaviteľne. Prvé rady   sú už na rínku, zadné ešte ďaleko za bránou. Na čele vojska vezie sa   v koči, ponorený do modlitby, piarista páter Mikuláš Housenka.   Pohľady vojakov sú tvrdé a chmúrne. Vidieť, tí chlapi sú hotoví na   všetko. Maširujú na rínok — raz — dva, raz — dva — a rozostavia sa do   pevných radov v plnej, ťažkej zbroji. Daniel Chmelius, bledý ako   stena, chápe, sú zaskočení. V prvej chvíli chce sa vrhnúť na   prišelcov sám so svojou mestskou obranou. Jeho najlepší radca,   podnotár Gronell, však skočí k nemu a lapí ho pevne za ruku. — Nie,   pán richtár, — vraví mu vzrušene, — tu je presila! Nesmieme obetovať   životy našich najlepších, i celé mesto! — Ale, Jakub, — pozrie naňho   Chmelius s výčitkou, — len sa im nepoddáme, a bez odporu?! —   Vzdorovať týmto, to je — postaviť sa proti kráľovi Leopoldovi, —   poznamená Gronell odmerano. — A na to je Brezno jednako len slabé. —   A čo robiť? — zadíva sa Daniel svojmu priateľovi bolestne do očú. —   Magistrát i senátori sú spolu. Čakajú len na nás. Poďme k nim! Pred   Chmeliusov hŕba ľudí — vážnych to mešťanov. Medzi nimi i pán hlavný   notár s poriad- 31
    </tei:p>
    <tei:p>
     ﻿nou šticou a bokombriadkami, Eôrdôgh. Potrhuje si krátke fúziky   nervózne, diškurujúc so senátormi. To sú pospolu — Padlicius i   Gratza, fúzatý Taxner, i Oclirnial, urastený Stax, starý, ale jarý   Kachnič, ustarostený Rostarius, i Lopušin. Všetci sú utrápení. Nielen   pre krížiky, čo nesú na chrbtoch. Viac pre udalosti, čo sa tu strhly.   Keď vidia kráčať richtára s Jakubom, všetci im idú v ústrety. — Vďaka   Bohu, že idete! — volá im oproti Padlicius, vzrušením zmenený v   obličaji. — Veď je tu súdny deň! — Veru je, pán richtár, — prisvedčí   i Eôrdógh. Za ním i ostatní. — Čo len počneme? —- Nech sa vám páči,   páni, — pozdraví sa Chmelius s mešťanmi chladnokrvne. — Poďme k nám!   U Chmeliusov je všetko hore nohami. Panna Zuzanna opatruje bračeka v   kolíske. Ten reve, ako by ho drali. Jeho varovkyni je tiež nie ďaleko   do plaču. Uľa chodí po dvore ako zabitá. Najmä keď vie nedobrý chýr o   Fintokovi, ktorý nevynechá jednej príležitosti zaliečať sa jej. I   teraz kde sa vzal, tu sa vzal, — obalkuje sa okolo nej, kým ona   nepovažuje za hodné slova s ním stratiť. — Uľka, čože si taká? —   privráva sa jej Ondrej medove. — Nežerú ti svine? — nedbal by ju   uštipnúť po líci. — Aleže choďte! — oženie sa naňho a beží do dvora.   — Čože ti je dnes? — pobehne za ňou upachtený. — Však si vždy nie ako   tŕň! — Som-niesom, — pristaví sa vdova. — Nemali ste zradiť! — Koho?   — vystúpi mu údiv na tvár. 32
    </tei:p>
    <tei:p>
     ﻿— Nuž mesto! — Ba netáraj! — Aké netáraj ? — okríkne ho vtom pani   Zuzanna, čo má ešte najviac ducha zo všetkých. — Prac sa ztadeto,   lebo ťa magistrát v kolese zláme. — Čoby len zlámal? — odsekne Ondrej   trochu zahanbene. Namieri rovno do prednej, kde sa už richtár   Chmelius radí so svojimi. Keď vojde do zasadania s vyzývavým úsmevom,   ako by len niekto hodil skalu rovno do okna. Nastane ruch a potom   hrobové ticho. Po chvíli pretrhne ho silný hlas Mateja Fašku, orátora   ľudu. — Slávny magistrát, — ohliadnuc sa po kamenných tvárach, povie,   — zradca je medzi nami! — Zradca! Zradca! — nesie sa priestrannou   miestnosťou. — Nie som zradcom, — postaví sa Fintok z tváre v tvár   prítomným. — Som len obozretnej ší ako vy. — A nebol si vo Valaskej ?   — obráti sa k nemu Faško, zostriac naňho zrak. — Bol, — odsekne mu   chladno. — A nezaniesol si Collaltovi, že sa chceme jeho moci   vzoprieť? — Collaltovi nie, — vydrží Ondrej ostrý pohľad. — Povedal   som však jeho kapitánovi, Martinovi Fitkovi, že sa Brezňania nedajú   len tak. — A prečo si mu to povedal? — ujme sa slova Chmelius. —   Spravil som to v domnení, rozmyslí si to a dá Breznu pokoj! — bráni   sa otvorene, ako kto nemá čo tajiť. — Myslíte, plukovník Collalto a   jeho kapitáni nevedia o našej mestskej stráži? I koľko jej máme ?   Páter Housenka chodí už sem 33 3 Sobra.né sp. M. Rázusa sv. 19.
    </tei:p>
    <tei:p>
     ﻿od niekoľkých týždňov ako domov! Aké teda tajnosti? Vy ste si na   vine, keď ste nevyslali vyzvedačov až do okolia Collaltovho! Myslíte,   vojaci sú samé dietky božie? Slovo vyvolá slovo a rozčúlenie slabne.   Zato prudká hádka bola by neodvratná, nech sa neotvoria dvere a   nevstúpia — sám páter Mikuláš Housenka, vypnutý obor, cisársky   kapitán Martin Fitko, a za nimi piati po zuby ozbrojení vojaci.   Shromaždení razom zabudnú na causa Fintok. Vzrušenie vystúpi na   najvyššiu mieru. Niektorí z mešťanov hľadia zmäteno, iní s úžasom.   Samému Gronellovi schvejú sa pery rozčúlením. Iba richtár Daniel   Chmelius sedí ako socha na svojom mieste. Díva sa na prišlých meravo.   Ani ich neprivíta. — Slávny magistrát, — pretrhne trápne ticho úsečný   hlas kapitánov. —■ V mene Jeho Veličenstva uhorského kráľa Leopolda   predstupujeme pred vás a i v mene Jeho Osvietenosti grófa Collaltu   žiadame — kľúče od miestneho kostola, fary a školy vydať nám   bezodkladne. Splnomocnenie máme, — vykročí Fitko po vojensky a   predloží písmo Chmeliusovi. — Dúfam, ako Jeho Veličenstvu verní a   poslušní poddaní, vykonáte to dobrovoľne. — Ba nie, pán kapitán, —   pokrúti hlavou Chmelius. — To už nie! — Rozmyslite si to dobre, páni,   — seká dôstojník ostro, kým páter Mikuláš, vhĺbený do seba, meravo   hľadí do zeme. — Váš odpor je márny. Naši vojaci sú na rínku a   neodídu z mesta, kým sú nie kľúče v našich rukách. Okrem tejto moci   čaká na náš pokyn Barbova stotina na Polomke a Jeho Osvietenosť sám   pán gróf Collalto 34
    </tei:p>
    <tei:p>
     ﻿s vyberaným vojskom niže mesta. Ďalej — váš vzdor považovaný bude   za vzburu proti kráľovskej vôli. Viete, čo sa nedávno stalo na Španej   doline? Z Vallis domini nastala Vallis lacrimae — dolina slz. — Pán   kapitán, — zmeria richtár rečnika od päty po hlavu, — my, Brezňania,   nestaviame sa proti Jeho Veličenstvu. Ked nám však kto siahal na náš   chotár, odvolávajúc sa i na samého pána kráľa, vedeli sme si to   obrániť. Ako hmotný, tak si chceme v medziach práva a spravodlivosti   obrániť i svoj majetok duchovný! — Duchovný majetok nik vám   neodnesie, — zdvihne mních počernú tvár vpadnutých líc a prenikavých   očú, nadčiarnutých hustými obrvami. — Chrám ostane chrámom. A to   chrámom pre vás i pre vaše deti. Podobne i škola. — Lenže, pán môj, —   zdôrazní Chmelius odmerano, — my sme protestanti! — Jeden je Boh, —   obráti páter Mikuláš oči k nebu. — Prečo nás teda nenecháte v pokoji   mu slúžiť? — 1520-ho roku vystavaný bol v Brezne chrám pre katolíkov,   — vraví prior chladno. — To je teda pôvodne chrám katolícky. — To je   chrám mestský, — ide richtárovi na pomoc notár Eôrdôgh, hoc je sám   katolík. — Katolíkov v našom meste skoro niet. — Oni budú, — stisne   páter pery zaryto. — Iste budú! Hádka sa rozrastá. Senátori vpadajú   do reči tu mníchovi, tu zas kapitánovi. Kto si míkvo podopiera hlavu   za stolom, je Jakub Gronell. Na reči ani nepočúva, ale snaží sa   vystihnúť a zvážiť 3* 35
    </tei:p>
    <tei:p>
     ﻿situáciu. Co je tu možné vykonať a čo nie? Napokon odporúča   slávnemu magistrátu — vyžiadať si od kapitána dve hodiny na   rozmyslenie. Kapitán Fitko pristane ochotne. Len si vymieni priniesť   mu kľúče na námestie. Otcovia mesta ostanú sami. Uvažujú, rozmýšľajú   — postaviť sa proti kráľovskej vôli, a či nie? Pani Zuzanna im odkáže   — nevydať kľúče za celý svet. Čo však robiť? Vojsko je už mestu na   krku, a veľa ho je. Vojaci zatiaľ už všetci stoja v zavrených radoch   a plnej zbroji na námestí. Ľahostajne hľadia na okná múraných domov.   Rozvinú si svoju zástavu z bieleho hodvábu. Na prednej strane zjaví   sa cisársky orol, na druhej obraz Panny Márie so zlatým nápisom:   Patróna Hungariae. O dve hodiny prídu senátori na čele s Danielom   Chmeliusom pred kapitána Fitku a piaristu Housenku, postávajúcich   pred vojskom na rinku. Na tvárach mešťanov ešte badať reflex ťažkých   duševných bojov. Chmelius vezme Jakubovi kľúče, hrkotajúce na   remenci, podíde k poslanstvu a podá ich Fitkovi. — Pán kapitán, —   pretečie k nemu, — v mene magistrátu tohto mesta oddávam vám kľúče od   chrámu pod tlakom násilia. Vezmite si! Prítomným prebehne mráz po   údoch. Samému richtárovi svezú sa dve ťažké slzy tvárou od hlbokého   pohnutia. Fitko podíde k vojsku a vzpriamený stane. — Na poctu zbraň!   — zavelí ostrým hlasom. Potom obráti sa k pátrovi Fiousenkovi, a   pokloniac sa pred ním, oddá mu kľúče. — A kľúče od fary a školy? —   zdvihne tento chladne oči. —Nie! — pokrúti Chmelius hrdo hlavou. —   36
    </tei:p>
    <tei:p>
     ﻿Tie vám nedáme. Na to potrebujete arcibiskupské povolenie. — A kde   ja tu budem bývať? — Dostanete izbu v mestskom hostinci! Na druhý deň   je slávnostná vysviacka kostola pod Dúbravkou. Sám gróf Collalto,   pristrojený a vypätý v brnení, príde sem na koni so skvelým   sprievodom. Páter Mikuláš celebruje omšu a spovedá. Prítomní sú len   samí vojaci. Po slávnosti predvolá si plukovník kaplána Srnku a   rektora Simonidesa. Prídu obidvaja. Tamten, plavý mladík, trochu   placho, tento s tvrdým pohľadom a s ráznou, otvorenou tvárou. — Vy   ste zástupcovia zradcu farára Milochovského? — obráti sa k nim s   otázkou v prítomnosti richtára Daniela Chmeliusa. — Zradcu nie, Vaša   Osvietenosť, — pozrie rektor plukovníkovi smelo do očú, — ale farára   Jána Milochovského — áno! — Tak vezmite na vedomie, — pokračuje Matej   Collalto povýšené, — za štrnásť dní vypracete sa z Brezna. Ináč   budete áreštovaní. Rozumeli ste? — Rozumeli! Chmeliusovi sa zatmí v   očiach. Idúc domov, ani ich nezdvihne so zeme. Nechce vidieť svoje   mesto pokorené, hlboko — do prachu.
    </tei:p>
   </tei:div>
   <tei:div type="chapter">
    <tei:head>
     III.
    </tei:head>
    <tei:p>
     Vneveľkej izbici mestského hostinca ubytuje sa páter Mikuláš.   Zariadenie miestnosti je skromnučké — posteľ, stôl, stolička. Ozaj   len najpotrebnejšie veci. On je však nenáročný — stači mu to. Z   valaštianskej fary dá si priniesť obraz 37
    </tei:p>
    <tei:p>
     ﻿Panny Márie, podeň postaví kľakadlo a je to. Spať má kde. O stravu   postará sa mesto. Modliť sa tiež má kde. To najhlavnejšie by teda   bolo v tomto kacírskom hniezde. Svojou húževnatosťou a s pomocou   grófa Mateja Collaltu dosiahol veľa. Nedosiahol však všetko. To je   jediná príčina nespokojnosti v jeho ostrých črtách a tmavých,   zanietených očiach. Jemu nejde o hmotné pohodlie. To by hľadal inde a   inak. Akýsi vnútorný hlas núti ho pevne nohu položiť v Brezne. Získať   ho pre svätú cirkev rímsku ako pre rehoľu piaristov a potom odtiaľto   pracovať na všetky strany. Na to však potrebuje faru i školu,   pritiahnuť aj iných svojich spolupracovníkov. Sám tu nič nevykoná.   Brezňania sú tvrdí ani kremeň. Keď však zmiznú kaplán Srnka a rektor   Simonides, čo sa stane o dva týždne, i ľud bude mäkší. A keď dostane   arcibiskupskú investitúru na farský úrad a užívať i dôchodky tohto,   budú i prostriedky, bude i autorita! Práca pôjde ľahšie… Zaujatý   myšlienkami ostrúha si husie pero, namočí do pripraveného černidla.   Vezme papier a — píše. Je to list, vlastne — ponížená prosba,   adresovaná na Jeho arcibiskupskú Milosť Juraja Szelepcsényiho v   Ostrihome. Poukazuje v nej na úspechy, dosiahnuté v protestantskom   Brezne, a prosí o povolenie — prevziať s dôchodkom i faru a školy.   Dlho škrípe husie pero na drsnom papieri. Skoro sa zatupí a on musí   ho znova a znova zaostriť. Keď skončí, prečíta si všetko ešte raz.   Zabalí písmo, a usmejúc sa spokojne — zapečatí. Odošle ho   postiliónovi. Potom si kľakne pred obraz Matky Božej. Jasný svit z   neveľkého okna dopadá mu rovno na malú tonzúru. Tu ho nájde i večer,   ponoreného v modlitbách. 38
    </tei:p>
    <tei:p>
     ﻿V noci počuť zdola hulákanie furmanov. Prehadzuje sa na posteli. V   podráždenej mysli črtajú sa mu plány, ako dobyť srdce tohto mesta.   Povolá si na pomoc pátra Šimona z lopejskej fary, i pátra Venceslava   z Prievidze. Potom aj iných. Práce jest! Vydobyje dežmu a môžu tu byť   i štyria farári! Rehoľa piaristov skvitne a svätá cirkev tiež.   „Obránili si svoj hmotný majetok, obránia si vraj i duchovný!” ozvú   sa mu v hlave Chmeliusove slová. „A im ja nenesiem duchovného   majetku? Nechcem im kázať kresťansky? Nechcem im poriadne školy   zriadiť? Lenže — oni sú protestanti! Ci je to však nie   blud?Načokrušiť svätú cirkev? Nekruší ju dosť Turek, Tatár i kuruc?   Ešte i vyznanie má nás krušiť? Jeden je Boh a jedna cirkev, svätá —   katolícka!” Zdola čuť drsné výkriky a hulákanie. Páter Mikuláš za čas   trpí. Napokon však vstane, natiahne si reverendu a vyjde na schody. —   Hej, vy tamdolu, hej, — zavolá. — Čo je? — ozve sa mu akýsi furman. —   Čo nedáte spať človeku? — A kto ste vy? — zadíva sa naňho tmavá   furmanská tvár. — Páter piarista! — No, hehe, — uškrnie sa tento ako   človek, čo má v hlave, — nemyslite na zlé veci. Pomodlite sa a   zaspíte! Hehehe… Páter Mikuláš, vidiac, s akým človekom má do   činenia, vráti sa do svojej izbice. Pokľakne pred obrazom Panny Márie   a modlí sa. Potom složí reverendu — zahasí svetlo. Za čas čuje ešte   hahot dolu v hostinci. Skoro však zaspí. Ráno dá zvoniť na omšu. Keď   ide do chrámu na Dúbravke, ľudia mu 39
    </tei:p>
    <tei:p>
     ﻿vyhybujú. Radšej vojdú pod najbližšiu bránu, nestretnúť sa s ním.   Ak prejdú deti popri ňom, obzerajú mu reverendu. Pozdravia sa mu však   úctivo: — Dobré ráno. On im odpovie: — Laudetur… V chráme nájde len   organistu Fabriciusa. Ten má nariadené — vyplniť mu, čo žiada. Ináč   niet tu jednej duše. Ako Collaltovi vojaci odišli, Brezno je zas, ako   bolo predtým. Páter Mikuláš vykoná si zato svoju povinnosť. Rozladený   navráti sa na svoj byt. Druhého dňa však ide zas. On nie je z ľudí,   čo by sa dali znechutiť. Ked sa už dal do toho, ani nemôže inak.   Zvedavý je na nedeľu. Svitne i tá. Na drevenej zvonici rozhlaholia sa   všetky zvony. Ozvú sa tri razy, volajúc Brezňanov do chrámu, ktorý   býval prv naplnený do posledného miesta. Dnes nikoho nevidieť kráčať   pod Dúbravku. Páter Mikuláš v reverende, s knihami pod pazuchou ide   ta jediný. Oči má sklopené. Iba kedy-tedy ich zdvihne — pozrieť, čo   sa robí vôkol. Stretá sviatočne pristrojených mešťanov aj ich ženy.   Postretne mládencov, panny a deti. Vystupujú sa mu. Nik si ho však   neobzrie — nik ho nepozdraví. Ako by to ani nebol človek, ktorý stúpa   v povedomí svojej moci i dôstojnosti k chrámu, vypätému na neďalekom   vŕšku. Ako by to bol len náhodný mŕtvy tieň. Úzkosť stisne mu srdce.   Už tuší, ako to bude v kostole. Ohliadne sa, kam sa ľud hrnie. Keď   vidí, do fary, — príde mu na myseľ kaplán Srnka a rektor Ján   Simonides. Ich čas ešte nevypršal. Iste oni zariadia evanjelikom, čo   chcú mať v nedeľu. Mal by chuť obrátiť sa a ísť ta i sám. Pustiť sa   do hádky s tým kaplánskym mláďaťom, 40
    </tei:p>
    <tei:p>
     ﻿i s trúfalým rektorom. Rád by prehovoriť ten rozvášnený ľud a   donútiť ho ísť s ním do veľkého chrámu, kde by mu on zvestoval jedinú   pravdu, svätú — katolícku. Ale fara a školy sú ešte v ich rukách.   Magistrát mu ich bez biskupského povolenia neoddal a neoddá. Musí   teda to povolenie dostať stoj čo stoj. Ináč tu poslušnosti ani pokoja   nebude! V priestrannom kostole zíva zo všetkých kútov chlad a   prázdnota. Vychudnutá, vpadnutá tvár pátra Mikuláša zožltne. Tie   hlboké tmavé oči zazrú na chóre organistu Fabriciusa a nikoho viac,   nikoho! Ťažký vzdych vyderie sa mu z pŕs. Vyjde pred oltár a kovovým   hlasom odslúži omšu. Slová jeho letia ponad prázdne lavice, po   stĺpoch i chóroch a vracajú sa k nemu. Keď skončí, počká organistu   Fabriciusa pred kostolom. Ten dlho nejde. Čosi mu píska v organe.   Najprv to opraví —- nech mu nekazí jeho umenie. Potom si ide i on   dolu schodmi, netušiac na dvore, obohnanom dosť vysokým múrom, pátra   Mikuláša. Zazrie ho, ako prestupuje s nohy na nohu. Ide k nemu   odmeraným krokom. — Počujte, pán organista, — zadíva sa mních na   človeka v najlepšom veku, — a to váš ľud nechce poslúžiť Pánu Bohu? —   Čoby nechcel? — odpovie Fabricius ako by z povinnosti. — A čo nepríde   na svätú omšu? — Keď sme my protestanti. — I vy ste protestant? — I   ja! — A prečo môžte prísť vy ? — Keď musím. — Kto vás primusí? —   Magistrát, — prizná sa organista, ako by 41
    </tei:p>
    <tei:p>
     ﻿šlo o najprirodzenejšiu vec. — Tak mám rozkázané, aby ste neboli   sami v kostole. — Pekne! Pekne! — usmeje sa páter trpko na úprimné   slová. — A kde sú ostatni? — Iste vo fare, — hladí Fabricius naňho,   ako by ho ľutoval. — Pani velebná už sa vysťahovali. Tam je izieb a   širokánske chodby. Miesta dosť. — A čo tam robí? — No, slúži Pánu   Bohu. — A kto to svedie? — Ešte sú tam kaplán Srnka a rektor   Simonides. — A neboja sa stretnúť s kráľovskou mocou? — Čoby sa báli?   Kostol máte a súkromne slúžiť Bohu nie je zakázané. Páter sa nato   zamyslí a chvíľu nepovie slova. So svojím stavom je nacistom. Hľa,   ani len tento organista Fabricius nie je jeho človekom. Tu si musí   získať a vychovať všetkých, od miništrantov počnúc cez kostolníkov až   po organistu. Tak potom ostatných. Ťažká to veru úloha. Lež nech!   Podoberie sa na všetko ad majorem Dei glóriám. Zrazu mu čosi kmitne v   očiach a on zdvihne hlavu. — Pozriem si to, — usmeje sa na organistu.   — Co? — zastane ten prekvapene. — Tie ich služby božie, — povie   rozhodnutý. — Zájdem ta… — Do fary? — vystúpi úžas na tvár   Fabriciusovu. — Do fary! — A nebojíte sa, ak sa niečo shŕkne? —   Nebojím, — vzpriami sa mních odhodlano. — Brezňania môžu nesúhlasiť,   ale nesiahnu rukou na vysväteného kňaza. Pôjdete so mnou? — A čo tam   chcete —- kázať? 42
    </tei:p>
    <tei:p>
     ﻿— Nie, — zdvihne hlavu. — Chcem ich len vidieť a dokázať, že sa   ich nebojím. Idete? — Poďme! Vo fare zatiaľ stoja ľudia na širokej   chodbe, v otvorených izbách, i na priestranných schodoch tesne vedľa   seba. Ledva, že dychu popadnú. Vprostriedku stolík, prikrytý bielym   obrusom. Na ňom Biblia a dve horiace sviece. Za stolíkom kaplán   Srnka, rektor Simonides, učiteľ Sartorius. Okolo okrem notára   Eôrdôgha — celý magistrát. Potom ostatní — mužovia, ženy, mládež i   drobné deti. Miesto plachého kaplána káže horlivý rektor z ev. Matúša   X. kap., 28 verš: „A nebojte se tech, kteríž mordují telo, ale duše   nemohou zamordovati. Než radéji se hojte toho, kterýž múže i duši, i   telo zatratiťi v pekelném ohni.” Mocne znejú oduševňujúce slová   mladého a odvážneho rektora. Ani pán velebný Ján Milochovský, nech je   tu — nepovie ich lepšie. Poslucháči sajú hlásanú pravdu ako smädom   umorení vodu z chladného prameňa. Oči im horia ako jemu. Magistrátni   páni, richtár Chmelius, podnotár Gronell a senátori radom — visia na   každom slove. Cítia, ten ich obľúbený, temperamentný rektor mnoho   riskuje. I tak je už zle naňho. Bude ešte horšie. Zpomedzi žien hľadí   na rečníka zanietene pani Zuzana. Dcéru Zinku, štíhlu, švárnu, drží   si zbožne za ruku. Vedľa nich sedí a uprene sa díva na svojho   rozohneného Jána ružová milá tvárička pani Kataríny Simonidesovej,   rodenej Machner. Kázeň sa práve končí, keď sa dvere zťažka odchýlia.   Vtisnú sa organista Fabricius, za ním zvedavý páter Mikuláš. Nikto si   ich nevšimne. Oni zas nemôžu napred pre veľký stisk. Tam 43
    </tei:p>
    <tei:p>
     ﻿teda zastanú, naslúchajúc, čo sa deje. Nasleduje dlhá modlitba za   osirelú cirkev, za kráľa, za vrchnosť, za vyhnanca farára   Milochovského, za celé meštianstvo, i za nepriateľov. Ticho a vážne   predrieka rektor vetu za vetou. Súladný obličaj sa mu zazorí.   Shromaždením nesie sa tichý šepot, i tlmený plač. Páter Mikuláš   naslúcha tvrdý ani kameň. Nič ho nedojme. Tento svet je mu cudzí.   Cudzia je mu i pieseň, čo sa ozve mohutne na všetky strany: „Jestliže   mnohé dobré veci z rukou Páné jsme prijali, když ráči zlé na nás   uvrci, pročbychom odporovali? Zdáž netresce, koho míť chce, z   úprimného srdce? Buď jeho jméno od nás chváleno, až na veky!” Ľudia   spievajú stojac. I tí, čo si majú kde sadnúť. Za veršom nasleduje   druhý verš mohutne vystupňovanej nábožnej hymny. Páter Mikuláš vidí,   ako tie tváre horia presvedčením. Počuje slová, obetujúc majetky,   manželky, dietky, áno, i sám život za vernosť k Bohu. Jednako sa jeho   cit búri proti tomuto duchu. Organista vidí, ako myká ústami,   prestupuje s nohy na nohu. Najmä keď príde na posledný verš, ktorý   schytí i Fabriciusa. Takže mu spieva skoro rovno do ucha: „Kto proti   nám, když Buh s námi jest? Živí i mŕtvi jsme jeho. Ďábel, smrť,   peklo, žádná resť neodlúči nás od neho — Meč, povodeň, žalár, oheň,   44
    </tei:p>
    <tei:p>
     ﻿i zlosť sveta všeho. Buď jeho jméno od nás chváleno, až na veky!”   Fabricius zbadá chmúrny, až zlostný výraz na pátrovej tvári. Jeho oči   zabodnuté sú vo vyjasnený obličaj rektora Simonidesa. Inštinktívne   cíti, toto je človek, čo tu udržuje tohto ducha. „Ešte má niekoľko   dní,” mihne Housenkovi mysľou. „Ten však musí odtiaľto navždy! To je   záujem svätej cirkvi!” Ako sa tak zamýšľa, zrazu vidí — a to ešte za   spevu — z magistrátnych pánov pohne sa sám richtár Chmelius. Robí si   cestu pomedzi ľud a mieri rovno k nemu. — Len ma nechce vyhodiť?! —   pohodí Fabriciusovi. — To nie, reverendissime, — ukáže, ako i on vie   povedať latinsky, čo sa patrí. Chmelius prederie sa až k Housenkovi a   pokynom ruky pozýva ho ísť s ním napred. — To nie, — bráni sa tento.   —■ To už nie! — Len sa nás nebojíte? — povie mu priateľsky s ľahkým   úsmevom. — Sme kresťania —- nemáte sa čoho! A potom — tu som ja,   richtár mesta! Páter Mikuláš pochopí v tú chvíľu — príležitosť, ktorú   hľadal, núka sa mu sama. Krv mu vstúpi do tváre. Preto, obzrúc sa na   Fabriciusa, poberie sa za Chmeliusom. Shromaždenie, pravda, zdúpne   prekvapením. — Čo to bude ? Čo to zas len bude ? ? — šepcú si ženy. —   Ten páter neprišiel sem darmo. — Iste nás chce rozohnať. — To mu   nepôjde, — upokojuje splašených 45
    </tei:p>
    <tei:p>
     ﻿pani Zuzanna. — Nemá tu dnes Collaltových žoldnierov! — A ak si   ich už zavolal?! — pritúli sa k nej dcéra ako kurča ku kvočke v čas   nebezpečenstva. Pani Katarína upiera modré oči, ani vyjavená, raz na   mnícha a zas na svojho Simonidesa. Zlé tušenie spáli jej za chvíľu   ružičky v lícach na* popol. — Bratia, sestry, — prehovorí Chmelius   hlasno od stolíka, — pán páter Mikuláš zvedavý je na nás, keď slúžime   Bohu, ukážme sa mu takými, akí sme! Housenka stojí tam vedľa v   čiernej reverende. Oči má sklopené, tvár chladnú ako z kameňa. Zrazu   však zdvihne hlavu. V zraku kmitne mu iskra zanietenia. — Stavil som   sa počuť vaše služby, — počne oceľovo. — Nie som vlk, ani nejaký   šarkan. Chcem sa vás len priateľsky spýtať — prečo nehľadáte Boha   tam, kde je? — A kde ho máme hľadať? — ozve sa rektor pokojne. — Vo   vašom chráme! — Ten ste nám vzali! — Ale ho oddávam službe božej, —   pokračuje páter, obrátiac oči k nebu. — Prečo mu vyhybujete? — Keď   nemáme v ňom svojho kazateľa. — ozve sa zrazu odhodlane pani Zuzanna.   — A ja som čo? — My sme vás nepozvali, — zamiešajú sa ženy do reči   jedna za druhou. — Sami ste prišli! Nevieme, kto ste… — Ani nechcete   vedieť? — Nie! 46
    </tei:p>
    <tei:p>
     ﻿— A kde poslúžite Bohu, ked vám tu bude zakázané ? — V našich   domoch. — Keď sa narodí dieťa, kto ho pokrstí? — Pokrstíme ho sami. —   Kto vás sosobáši? — Nebudeme sa sobášiť! — Kto pochová? — Pochováme   sa sami! — letia poznámky a odpovede. Tu sú všetci jednej mysle.   Členovia magistrátu celkom tak ako pani Zuzanna a jej nedospelá   dcéruška, hľadiaca raz na vážnu tvár otcovu, raz na Simonidesovu.   Niekedy i na príjemný, poblednutý obličaj pána podnotára. Pravda, ak   by ten i len polokom pozrel na ňu, hneď sa odvráti. Voľačo mu ešte   vždy nevie zabudnúť. A nezabudne ani tu. Mladý vdovec zas všíma si   slovného súboja. Hľadí na mnícha i na shromaždenie. Pred zrakom   vynorujú sa mu vlny, dve ohromné vlny, čo sa valia zo šíreho sveta a   rozpenené, hučiac, tu sa stretajú. Z dumania vyruší ho len páter,   Mikuláš. — Uvidíme! —• ukloní sa ten prítomným a pretíska sa ku   dverám. — Nič neuvidíme! — pohodí Jakub rukou za odchodiacim. — Váš   svet je iný, náš iný. A nemôžeme za svoje svety … Housenka ide rovno   do hostinca. Doma pred obrazom Panny Márie zrovná sa sosuje a modlí   sa dlho, dlho. Potom stroví skromnučký obed, čo mu dáva nie   najžičlivejšie magistrát. Popoludní odbaví s Fabriciusom litánie. Keď   sa vráti z chrámu, oddajú mu list. Veľký, zapečatený arcibiskupským   prsteňom. 47
    </tei:p>
    <tei:p>
     ﻿Keď ho otvára, ruky sa mu trasú. Chudá tvár sa mu ešte väčšmi   stiahne, čelo zamračí a do tmavých očú vstúpia slzy. Nechce veriť   svojmu zraku. Zamrazený číta odpoveď na svoju prosbu o farársku   investitúru znova a znova: Qui non ingreditur per ostium, sed   ascendit aliunde, ille fur est, et latro … — To je arcibiskupské   uznanie a odmena, — vzdychne si páter trpko. — Kto nejde cez bránu,   ale vstúpi inokedy, je zlodej a lotor! Pekne veru! — zamýšľa sa, čo   je za tými slovami arcibiskupa Szelepcsényiho. — Mal som si pýtať od   neho povolenie a len tak vstúpiť do Brezna! Či by ho však bol dal,   keď on tu vraj chce mať svetského kňaza, a nie pátra … Dlho uvažuje,   čo robiť? Zanechať vydobytú pozíciu a vrátiť sa do Prievidze? Či tu   ostať ďalej, bojkotovaný Brezňanmi, i samým prímasom Jurajom   Szelepcsényim ? Farár s chrámom, ale bez fary, bez cirkevníkov a bez   dôchodku! Znova neprivrie oka — trápi sa a trápi. Ráno však, za   modlitby pred obrazom Matky Božej vidí jasne, čo spraviť. Neustúpi,   to nie! Žiada si však povoz od magistrátu a pohne za svojimi   konpátrami do Prievidze. Utrmácaný sosadne v prievidzskom kláštore.   Prijme ho superior Venceslaus Hanacius. Len čo sa občerství, prídu   pátri — Šimon, Tomáš, Štefan a iní. Všetci starší a vážni ako on.   Vypytovania niet konca-kraja. Mikuláš miesto dlhých rečí predloží im   arcibiskupský list. Ide z ruky do ruky. Pátri otvárajú oči, udiveno   pokyvujú hlavami a sústrastne hladia na svojho druha. —A čo ty teraz?   — spýta sa ho Šimon. — Ustúpiš ? 48
    </tei:p>
    <tei:p>
     ﻿— Nie, — povie rozhodne. — Prosím vás o pomoc. — O akú? — obrátia   sa naňho všetky oči. — Viete, — hľadí na nich zanietene, — nepracujem   za seba. Pracujem za svätú cirkev a za rad piaristov. Z Brezna   nemôžem, lebo by musel chrám nanovo zaujať. Preto prosím ťa, Šimon,   choď ty za Jeho Milosťou arcibiskupom Jurajom Szelepcsényim. Rozlož   mu situáciu, v akej som — nie ja, ale vec cirkvi našej v Brezne.   Povedz mu, tu je pôda nebezpečná. Farár Milochovský je vo vyhnanstve,   ale má nástupcov. Tam je rektor Simonides, ktorý v meste nemá čo   hľadať. I v túto nedeľu kázal ľudu na fare z textu proti nám.   Prehovor ho, nech mi prizná investitúru. Bude to pre mňa i pre vás.   Vykonáš to, Šimon? — Ochotne! — Tak sa ja spokojne vrátim na svoje   miesto.
    </tei:p>
   </tei:div>
   <tei:div type="chapter">
    <tei:head>
     IV.
    </tei:head>
    <tei:p>
     Páter Mikuláš žije zpočiatku v Brezne veľmi utiahnuto. Trpezlivo   vyčkáva výsledok Šimonovej cesty. Vzdor meštianstva ho trápi, ale   nezlomí. Kaplán Srnka odíde z mesta, ako mu bolo naložené. O   Simonidesovi vie, utiahol sa so svojimi k bratovi, Baltazárovi. Dom   jeho je na námestí. Mohol by žiadať od magistrátu vyhnať ho alebo   zatvoriť. Co však robiť zbytočne nepokoj ? Už sa on verejne kázať na   fare ani v škole neodváži. A potom — i tak príde naňho. Szelepcsényi   iste vie, čo robiť, keď mu Šimon povie slovo o nebezpečnom človeku.   Nech si teda len polahodí. Dlho to i tak nepotrvá. Keď sa však   jednotvárne míňa týždeň za týž- 49 4 Sob rané sp. M. Rázusa sv.   19.
    </tei:p>
    <tei:p>
     ﻿dňom — i Vianoce prejdú bez akejkoľvek zmeny — počne to Housenku   omínať. Takto žiť je predsa len ťažko. Farár Milochovský je vyhnancom   v Nemecku, a on — jeho nádejný nástupca — zas v Brezne. Ľudia sú ako   oceľ — nejdú za ním. Keď však nejdú oni — pôjde on. I tak ho   magistrát opatruje stravou nakrátko. Dežmu totiž zobrala kráľovská   komora a milosť je len milosť. Co teda robiť? Vezme kôš a   hanbanehanba — ide do Hronca a po okolitých osadách nažobrať si   stravy. A citlivých ľudí nájde sa všade. I tak nie je on prvým   žobravým mníchom, čo zaklope na dvere chalúp. Prinesie si múky,   strovy, slaniny, vajec i chleba a má na čas… Brezňania hľadia na   tvrdého mnícha a pridŕžajú sa svojho. Pomaly však páter zaklope i do   niektorých meštianskych domov. Náhodou je to najprv dom všestranného   majstra, Tomáša Padliciusa. Tu on so svojou ženou Betou, so synom   Jánom a nevestou Juditou hospodári. — Ach, kde sa tu beriete? — hľadí   naňho pod návratím gazdiná chladno. — My sme nie katolíci. — Nič   nerobí, — usmeje sa páter. — Ste ľudia, nie? A ja som zas ani vlk,   ani šarkan. Môžem si s vami chvíľu pohovoriť? — Nech sa páči! V izbe   nájde i prešediveného, zato sviežeho hospodára. Vyrezáva čosi z   dreva, keď on vždy majstruje na niečom. — Čomu môžme ďakovať takúto   návštevu ? — zdvihne Tomáš hlavu mrzuto. — Ale, dobrý človek, vy sa   do všeličoho rozumiete, — obzerá si páter peknú rezbársku prá- 50
    </tei:p>
    <tei:p>
     ﻿cu. — Potreboval by som vašu pomoc. Ten náš chrám je pustý. Musíme   ho krajšie vystrojiť. A vy by ste to vedeli. — Hádam i vedel, — mrkne   povedome. — A dali by ste sa na to ? — Za dobrý peniaz prečo nie? —   Keď sa pomery usporiadajú, bude i groša, — chytá ho Housenka za   slovo. — Môžem teda na to rátať? — Áno, — prisvedčí domáci. — Veď som   i remeselník. A ako sa tu máte v našom meste? — zadíva sa na hosťa   dôvernejšie. — Keď mám pravdu povedať, ako holý v tŕni, — prizná sa   otvorene. — Žijem ako na púšti. Ale ľudia poznajú, nie som ja taký   zlý! Nie je to, ako vravia v Brezne — vidieť pátra, radšej čerta!   Všetci sme ľudia! — Teda i nás považujete za ľudí? — zadíva sa   majster na mnícha. — Ktorých svätá cirkev chce s bludnej cesty   odviesť… — Teda predsa! — pokýva si hlavou, ako by prišiel na niečo.   Páter Mikuláš odchodí s dosť dobrým dojmom. Pri druhej príležitosti   zájde si za komorským úradníkom Taxnerom, ktorému dvadsaťročná Judka   doniesla až troch chlapcov. Tu ho deti vítajú s krikom a všetko   pouteká do kúta. Mladá mama však nepríde do rozpakov a fuzáč muž,   vzdelaný a v najlepšom kvete, traktuje ho vtipmi o katolíckych   kňazoch. — A vy ste komorský úradník ? — pozrie naňho páter, smejúc   sa nenútene. — Škoda, že ste nie katolík! — Prečo? — vykrúti si fúzy   a pohladí bradu. — Vedeli by ste iste dobré vtipy i o luterán- 4’   51
    </tei:p>
    <tei:p>
     ﻿skych farároch! Ináč pri vašom povolaní bolo by lepšie byť   katolíkom. Boli by ste istejší! — Co robiť, keď som raz evanjelik? —   Konvertovať, — utkvie na ňom hosť dlhým pohľadom. — Nie je to, ako   hlavu stratiť. Naopak! Komora je majetkom cisársko-kráľovskej   Jasnosti, čo je stĺpom svätej cirkvi katolíckej… Od Taxnerov zájde do   Ochrnialov, i do Gratzov. Všade nechá niečo, na čom sa dá ďalej   stavať. Najlepšie však pochodí u Vrbovského, čo si žije bezdetný so   ženou Annou. Tu naberie Dana prísť si do kostola zahrať na organe. —   Naozaj, môžem? — hľadí naňho tento rodený muzikant nedôverčivo. — Keď   vám poviem, — prisviedča mních hlavou. — Však ja už čosi i viem. —   No, teda. Ešte mi môžete byť i organistom. — Veď ho máte! — Koho ? —   Fabriciusa! — To je hlavaj, — stiahne mních ústa ako od octu. — Ten   je len, kým nemám iného — katolíka! Takto si nájde Housenka   zamestnanie v opustenosti. Niekde mu proste ukážu dvere. Ale s   niektorými dá sa celkom rozumne rozprávať. Tomáš Padlicius ho i   poľutuje, keď ho stretne s košom na Bacúchu hľadať si živnosť.   Zašomre i na magistrát. Skoro prikvitne mu i páter Šimon pomáhať. Je   strhaný cestou, ale jeho vyholená, mäsitá tvár jasá. — Glória domini,   — vyskočí mu Mikuláš oproti vo svojej izbietke. — Co nového? — Dobré,   — pohodí prišlý rukou uspokojivo. 52
    </tei:p>
    <tei:p>
     ﻿— Seno a či slama? — Seno! — vymaní sa Šimon z bratského objatia.   — Teda ťa prijal? — Áno, — sadne si ustatý na posteľ. — A dal sa   uprosiť? — Dal, — usmieva sa Šimon. — Máš i arcibiskupský dekrét? —   Ako by prišiel bez tobo? — Laudetur Jezus Kristus, — prežehná sa   páter. — In aeternum! Amen… — vytiahne zpod reverendy ohromný   zapečatený list, adresovaný na archidiakona Juraja Kolossyho,   detvianskeho farára. V najkratšom čase ten má uviesť Mikuláša a   piaristov do majetkov a príslušnosti breznianskej fary. — Ale… —   zdvihne Šimon ruku… — Čo za ale? —-Jeho Milosť arcibiskup Juraj   Szelepcsényi neprepúšťa to definitívne. Len — usque ad beneplacitum   nostrum … do nášho dobrozdania … — No, nech! — zajasá Housenka. — Keď   to už raz dal, o to, či to vezme — postaráme sa my! A, —• pozrie   naňho významne, — vravel si mu o Simonidesovi ? — Hovoril som mu. —   To je had, — rozčuľuje sa Mikuláš. — Aj je vypovedaný, jednako sa   skrýva v meste. Tu u brata Baltazára, tu inde. Ak má byť zdarná naša   práca, ten musí byť porazený na hlavu… — Nemaj obavy! — usmeje sa   Šimon. — Jeho Milosť Juraj Szelepcsényi postará sa oňho … — Ako? —V   marci povoláva ho pred súd do Bratislavy. On bol tiež s vesselényovci   na hostine, čo dá- 53
    </tei:p>
    <tei:p>
     ﻿valo mesto na štyri stoly. Potom je všeobecne známy kacír a burič.   Pri vynaučovaní v škole nezachoval nariadenia tridentskej synody, —   vykladá páter spokojne. — Tak je vec v poriadku! Šimon už ani nejde z   Brezna. V Lopeji odbaví nedeľu. Ináč tu je už práce dosť — pripraviť   slávnosť, keď sa prevezme investitúra. Tá je určená na Popolnú   stredu. Z obavy pred výtržnosťami prídu do mesta i tri stotiny   Collaltovho vojska z Polomky. V tento deň otvoria sa dvere   breznianskej fary. Zavíta objemný archidiakon Kolossy, i niekoľko   pátrov. Na omši v chráme, kde už vidieť čo-to osadských ľudí,   ustanoví sa pod vedením Gottfrieda Staxa povinovate niekoľko radných.   Pristrojení sú sviatočne. Z vážnych pohľadov však cítiť im čosi   nesmierne chladného. Obzerajú si niekdajší svoj chrám, prerobený už i   na bočné oltáre, ako by spomínali. Iba Padlicius hľadí spokojne. Na   chóre vedľa Fabriciusa sedí už i Vrbovský pri organe. Ta by sa rád i   on dostať. V laviciach pri oltári okrem prievidzského provinciála,   prešediveného Štefana Kinda, sú i pátriplebáni Ján Šumický, Michal   Bajmóczi dubovský, k tomu páter Šimon, plebán lopejský. Prázdne   lavice vyplnia Collaltovi vojaci, kým páter Mikuláš kľačí pred   oltárom. Po omši obráti sa archidiakon obradne k Housenkovi. Povie   slávnostnú reč o dobrote Jeho arcibiskupskej Milosti Juraja   Szelepcsényiho a o vernom šafárovi. Nato mu oddá kľúče od fary a   školy. Týmto je páter Mikuláš potvrdený v povinnostiach i právach   farára v Brezne. Ako Juraj Kolossy, i všetci ostatní podajú mu potom   ruky, 54
    </tei:p>
    <tei:p>
     ﻿na znak toho, že investitúru uznávajú a súhlasia s ňou. — No, a   teraz nech sa vám páči všetkým do fary, — pozýva ich plebán Mikuláš,   ktorý napokon dosiahol, po čom túžil. Vo fare je už prichystaná veľká   hostina, na ňu dalo mesto rýb, vina, piva a všetkého, čo treba. — Ej,   škoda, keď je Popolná streda! — stisne pery okrúhly archidiakon,   chlap zdravý, červený, plných líc. — Dobre ste si to vybrali,   carissime, — mrkne žartovne zboka na Mikuláša. — Ach, — pokrúti ten   hlavou, — všetkého je hojne! Brezno je Brezno, ale keď ide o hostí,   vie, čo sa patrí. Hostia sa pobavia i rozveselia. Ryby sú výtečné   pstruhy z mestského rybníka. A keby nie ryby, tu je dosť iného. I   dobrého vína a nie najhoršieho piva z mestského pivovaru. — A   Chmelius s Gronellom čo neprišli? — spytuje sa Kolossy radných, čo i   tu sedia akosi’ nesvoj sky, dreveno. — A poznáte ich? — usmeje sa   sladko Padlicius. — Ktože by ich neznal? — No, tí ostali doma, —   poznamená Gottfried Stax. — Prečo ? — Hja, pán archidiakon, — zvážnie   naraz, — my Brezňania dáme, čo je cisárovo, cisárovi. Ale sme   protestanti! Mikulášom to trhne. S touto odpoveďou často sa tu   stretá. — No, pri stole sme všetci hladní ľudia, — zažartuje si   Kolossy. — Jednako je však v Písme — bude jeden ovčínec a jeden   pastier! 55
    </tei:p>
    <tei:p>
     ﻿— Nie je však, že tým ovčíncom bude cirkev katolícka. — Ale ani   protestantská! Takto sa oni doberajú. Cím dial’ tým menej o   cirkevných veciach. Prejde debata na veci sveta tohto. Ľupčiansky   plebán, biely kučeravec, Ján Šumický, človek neobyčajného apetítu,   tvrdí: — Najlepšie studeno je z medvedej dlaby. Oblíže si po ňom ústa   katolík, luterán rovnako! — Svätá pravda, — prikyvujú okolo stolov a   spokojný úsmev zasvieti tu i tam. Vtom sa dvere otvoria a do   priestrannej obedovne, miesto posluhujúcich frátrov, vážnym krokom   vojde— richtár Daniel Chmelius s Jakubom Gronellom a podagristým   Rostariusom, ktorý najnovšie obzerá sa vraj za Uľou Cermáčkou. —   Vivat! Vivat! — zvolá archidiakon a za ním ostatní. — Nech sa páči   medzi nás! — Nech sa páči! — ponúka prišlých k stolu i hostiteľ. —   Nie, páni, — zdvihne Chmelius hrdo hlavu a stane pred Kolossyho   chladno — úradne. — Prichodím len po povinnosti. V prítomnosti týchto   dvoch svedkov, Gronella a Rostariusa, ako richtár mesta Brezna   protestujem proti investitúre, a to pre narušenie mestského   privilégia. Kostol, fara a školy patria u nás do rúk voleného   svetského kňaza, a nie natisnutého mnícha. A my už toho kňaza máme v   osobe Tomáša Kovačoviča, a to i s arcibiskupskou investitúrou. A nech   sa nikdy nepovie, že si breznianski evanjelici oddali svoj kostol,   faru a školy katolíkom dobrovoľne sami! S tým sa ukloní prítomným a   so svojimi, ako prišiel, tak aj ide. — Daňo, Daňo! — vstane   archidiakon, ako 56
    </tei:p>
    <tei:p>
     ﻿by ho chcel zachytiť, — darmo protestuješ! Keď sme raz tu, nik nás   odtiaľto nevyženie. A Kovačovič? Ten sa zriekne! Radšej poď medzi nás   a bude dobre tebe i mestu! Chmelius však nevidí nič, ani nepočuje.   Druhovia ho nasledujú. — Vidíte, reverendissime, — mrkne Stax očima   na archidiakona, —• takí sme my, protestanti!… — Vtom vstane od stola   i on, vstanú okrem notára Eôrdógha i ostatní zástupcovia magistrátu a   porúčajú sa. Pátrov to zarazí. V hostine sa však pokračuje. Chýr o   Chmeliusovom proteste vzruší celé mesto, ktoré dosiaľ žilo jedným   životom. Dôjde i do Simonidesov — Baltazárov, kde je práve ťažký   smútok v dome. Okrem domácich, tu — pri bratovi uchýlil sa so svojimi   i Collaltom vyhnaný rektor miestneho gymnázia, Ján Simonides. Ráno   priniesol mu mestský sluha predvolanie na 25. marca tohto roku pred   prešporský súd. Také niečo, hoc človek i čaká, jednako len deprimuje.   I rektor sedí v zadnej sám. Tvár má rozrytú, ťažkú hlavu ponorenú do   dlaní — uvažuje, uvažuje. Svedomie má čisté — no, vie, čo také   predvolanie znamená. Keď vojde jeho mladá švárna žienka, Katarína,   vedúc za ruku učudovaného Samka, ani ich nezbadá … — Aha, oťko, —   uprie nevinné oči chlapec na mamu, ukážuc na otca prštekom. — Oťko! —   Pst! — pohrozí mu nežne nevyrušovať. Jej pekná ružová tvár je dnes   biela a smutná. V očiach hrajú slzy. — A čo je oťkovi? — zvedavý je   Samko. — Chcú nám ho vziať, — šepce pani, dusiac v sebe plač. 57
    </tei:p>
    <tei:p>
     ﻿— Ja si nedám, — skríkne chlapček na to, a pobehnúc k otcovi,   objíme mu kolená. — Ste to vy? — zdvihne naraz hlavu. Tvár sa mu   vyjasní. Z očú svieti intelekt, znežnený hlbokou láskou. — Ani som   vás nezbadal, — pritúli Samka k sebe, pohládzajúc ho po plavých   vláskoch. — Nechcela som vás, pán manžel, vyrušovať, — siahne matka   za synkom. — No, tento nezbedník … — Nechaj! — bráni ho vziať,   podnesúc si ho na kolená. — Sadni si k nám i ty, mamička! Kata si   prisadne, zachvejúc sa ako tichučká hladina. Oči jej utkvejú tu na   mužovi, tu zas na dieťati. Citná duša rozviní sa bôľom. Zrazu len   ovisne na jeho pevnom pleci ani ovocie, čo má odpadnúť. Voľačo zmyká   celou jej bytosťou a on to zacíti. — Neplač, žena moja, — vraví jej   mäkko, pritúliac i ju tesno k sebe. — Musíš byť silná. Veď som ešte   doma! — Ale pôjdeš, otecko náš drahý, — šepce mu, dusiac, čo sa rúti   z pŕs. — A bohvie, či ťa ešte kedy uvidíme! — Nieže tak, Katuša, —   pohladí ju po jemnej tvári, kým dieťa pozerá míkvo na oboch. — Tuším,   tam budú i Juraj Láni, krupinský, a Tobiáš Masnicius, ilavský.   Nepôjdem sám. Pôjde nás veľa. I náš Miško Srnka dostal citanku… —   Čože ten, — preglga žieňa slzy. — Podpíše reverz a vráti sa. —   Myslíš? — pozrie na ňu skoro s výčitkou. — Viem, — zdôrazní. — On je   dobrý človek, ale plachý. — A ja?_— zadíva sa na ňu pohľadom, plným   lásky. — Co ja, keď mám vás? 58
    </tei:p>
    <tei:p>
     ﻿— Ty to nepodpíšeš! — lapí sa ho kŕčovito. — Ty sa nevzdáš úradu   len prísť domov! Nepôjdeš ani do vyhnanstva ako Milochovský. — Ty…   ty, — vyhrnú jej prúdom slzy, — ty to vydržíš až do konca. Ja ťa znám   … — A nemám vydržať? Otázka zapadne do detského plaču. Samko, keď   vidí slziť mamu, rozplače sa tiež. Katuša vezme ho do náručia a   vynesie švagrinej do pitvora. O chvíľu vráti sa spokojnejšia. Chce si   sadnúť na lavicu vedľa. Muž strhne si ju na kolená a zadíva sa jej do   zaslzených, hlbokých očú. — Tak čo, Katuša moja, nemám vydržať? — Keď   je toho málo, čo sme spolu! — Málo a veľa, — pohládza jej bohaté   zlaté vlasy rukou i očima. — Máme najväčší dar, čo dáva Pán Boh   smrteľníkom. Máme sa radi! — A mali by sme o to prísť? — Nie, duša, —   pokrúti on hlavou. — O našu lásku nepripraví nás Juraj Szelepcsényi,   ani Kollonič. Tí sú na to prislabí. Ona je silná ako hrob. Len či ma   nezabudneš, ak ma tu nebude? — Ach, Janko, Janíčko, — vrhne sa mu na   prsia a objíme ho vôkol hrdla tuho, tuho. — No, vidíš, — bozká ju na   čelo. — Tak je dobre! Nás diaľka nerozdelí, ani utrpenie — ani smrť!   Ja v duchu budem s vami, hoc v žalári, hoc v otroctve. To je, čo   ľudia nevedia. Duch vládze zvíťaziť nad hmotou a pre lásku diaľky   niet. A vy si pomyslíte na mňa? A ty si pomyslíš? — Vo dne v noci   budem pri tebe — vstávajúc, líhajúc, — prenáša sa s neho zvláštna,   tajomná sila na ňu. — Povieš Samkovi, ak ma uväznia, — zažíha sa mu   zrak, — že je jeho otec nie zlý človek? 59
    </tei:p>
    <tei:p>
     ﻿•—Poviem, — šepce a dokladá zduchovnelá. — Poviem, že má veľkého   otca, ktorý vie trpieť za pravdu ako mučeníci. Za svoje presvedčenie   … — Duša drahá! — Pomodlíme sa za teba, zvládať ti všetky ťažkosti a   prísť čím skorej k nám. — Teda vydržať do konca? — Vydrž! — Kaťuša, —   strhne ju mocne k sebe, — teraz sa mi páčiš. Teraz vidím v tebe to,   prečo som si ťa zamiloval. Teraz si moja! A dve duše splynú v horúcom   objatí — v dlhom, čistom bozku. Keď zdvihnú hlavy, ani už nehovoria.   Povedali si všetko. Ostatné uvaľujú na Toho, ktorý riadi všetky veci.   Takto zabudnú na všetky trampoty, ked sa otvoria dvere a vojdú —   domáci, máločo mladší brat Baltazár a jeho žienka, Katušina   vrstovnica, Zuzanna. Oči im akosi neobyčajne svietia. —Viete, čo   nového? — vypne sa Baltazár povedome. •—Len či dobré? — Dobré, —   prikývne Zuzanna. Zjavne rada, keď môže do tohto smútku trochu svetlá   priniesť. •—Tak čo? — zvedavý je už rektor. •— Richtár Chmelius v   mene mesta zaprotestoval proti investitúre. To je násilníctvo proti   potvrdeným privilégiám. Tak to oznámil pátrom v prítomnosti Jakuba a   báťu Rostariusa ako svedkov. — To je muž, — vzchopí sa rektor   nadchnuto. — Všetci si musíme vykonať svoju povinnosť — stáť za svoje   právo i presvedčenie. A nik nás nezlomí! 60
    </tei:p>
    <tei:p>
     ﻿Tak sa míňa deň za dňom, týždeň za týždňom. Pán rektor už sa   neskrýva. Slobodne chodí pomedzi mešťanov. Páter Mikuláš, vie, nebude   si teraz prsty páliť. Collaltových žoldnierov nepošle naňho. Má   citanku pred súd. Co ho nemá minúť, i tak ho neminie! Zájde si   pozrieť školu, z nej starší žiaci, studiosi, po jeho odstránení   väčšinou odišli. Menších učia konrektor Jonáš Sartorius a bývalý   organista, Štefan Fabricius. V alumnáte j e však už len hŕstka   žiakov. I tí sa chystajú rozísť. Nebudú sa studiosi trhať o dôchodky,   kto má zvoniť a kto mechy ťahať! Kto spievať a kto hrať na husliach v   kostole! Disputacines i divadlá prestanú. — Pán kolega, — lapí   Simonides Sartoriusa priateľsky za obe ruky, — vydržte a zachráňte,   čo sa dá! — Buďte spokojný, — ukloní sa tento učenému druhovi. — A   Boh vás ochraňuj! V nedeľu ešte odbaví služby božie v dome richtára,   Daniela Chmeliusa. Snehu je mnoho, ale deň je pekný. Slnko svieti   teplejšie, s odkvapov sa sciedza. Márne zakazuje páter Mikuláš. Celé   Brezno je tu, mužovia, ženy — stárež i mládež. Kto sa nezmestí do   izieb a pitvora, stojí na priestrannom dvore. Duše sajú smelé slová   milovaného rektora na rozlúčku… na posilnenie. V prsiach sa zažíha   oheň viery i nádeje, ale oči plačú. Plačú — nariekajú! Istého   chmúrneho dňa počiatkom marca stanú pred Baltazárov dva koče. Oba   mestské. Na chodníku skoro celý magistrát. Na rínku ľudstva a   ľudstva. Ani ženy a deti nechýbajú. Žiaci — juvenes, i pozostalí   studiosi, stoja v ra- 61
    </tei:p>
    <tei:p>
     ﻿de. Oči prítomných sú smutné. Nervózne sa obracajú k Simonidesovie   bráne. Zrazu sa otvorí, ľudia sa vystupujú. Vyjde rektor Ján. Je   poblednutý, zato kráča pevne špalierom vďačných a rozľútostených   mešťanov. Do ramena vešia sa mu žena, Katuša, odetá v smútku. Za nimi   sinavie vyjavená tvár kaplána Michala Srnku. Potom nasledujú ostatní.   — S Bohom, žena moja, — sovrie ju mocne do náručia. — S Bohom, Samko,   — pobozká si synka. — Ak by vás znepokojovali, choďte k rodičom do   Prešova! Pri pohľade na to prepukne shromaždenie v úzkostlivý nárek.   — Sme ako tie ovce bez pastiera! — vystierajú sa ruky najbližších   aspoň sa ho dotknúť. — Pán Ježiš je pastierom všetkých nás, — zavolá   Simonides s prvého koča, kde si sadne so Srnkom a kmotrom Danielom. —   Držte sa ho verne! On všetko obráti na dobré. Bujné kone sa hnú a   koče odhrčia. Richtár, podnotár a dvaja senátori odprevadia   obžalovaných po Banskú Bystricu. Keď sa vrátia, páter Mikuláš   prekvapí magistrát oznámením pretvoriť školu na piaristickú.   Učiteľské sily už sú. Oznámenie sa vybubnuje. V označený deň však   nepríde ani z juvenes, ani zo studiosi — jeden jediný do pretvorenej   školy. V. Do Prešporka na 5. marca 1674 nejdú len Brezňania. Tiahnu   povozmi a postiliónmi so všetkých strán Uhorska. Už tretí oddiel ev.   farárov a učiteľov obojeho vyznania — do sedemsto ľudí pozýva   arcibiskup Juraj Szelepcsé- 62
    </tei:p>
    <tei:p>
     ﻿nyi pred delegovaný súd pre ťažkú obžalobu, podanú na nich   kráľovským fiškusom, Mikulášom Majlátom. Vina je, ako proti tým, čo   tu už stáli v máji roku 1672 a v septembri minulého roku. Že totiž —   vrhnúc za chrbát božiu a ľudskú bázeň, žalovaní krajinské stavy   katolícke, i samého kráľa — z modlárstva obviňujú. Proti Panne Márii,   svätým a ich i Pána Krista obrazom ohavne kážu. Oltárnu sviatosť   šliapu nohami. Rebelantom a nepriateľom Jeho Veličenstva žičia rady,   pomoci i živnosti. Z ich príchodu sa radujú, krajinu zaujať Turkom   cestu otvárajú a tak v hriechu urážkou najvyššej vrchnosti, teda — z   crimen lasae majestatis vinní sú… Popritom je proti rektorovi   breznianskeho gymnázia ešte i to obvinenie, že ustanovenia   tridentskej synody pri výchove žiakov nezachováva vôbec. Simonides to   vie, zato — dôjduc do Bratislavy — so spokojnou mysľou sosadne u   Gressnerov, v dome dobrej vinohradníckej rodiny. Tu už nájde svojich   známych, Juraja Lániho, krupinského, Tomáša Štellera, konrektora   banskobystrického, Baltazára Nikleciusa, nižnostrehovského farára,   Tobiáša Masniciusa, kaplána ilavského, a iných. Utisne sa ešte miesta   preň’ i pre Srnku. — Ach, Brezňania! — zavolá im Šteller v ústrety,   keď otvoria dvere. — Teda i vy? I vy? — Kde by sme my mohli chybieť?   — usmeje sa rektor Ján na kolegu a na prítomných. — Pomaly sme všetci   tu z banských miest. Szelepcsényi nás vysberká ako holub žitko. — Ba   vychytá nás ani vydra pstruhy, — ozve sa prudký a plecitý Juraj Láni.   — Boh vás poteš! 63
    </tei:p>
    <tei:p>
     ﻿— Spoločne, — nedá znať na sebe Simonides nijakého rozčúlenia.   Privita sa i s domácimi. Tí sú už navyknutí na takých hostí. S ich   farármi sa to vlastne začalo pred dvoma rokmi. V jeseni zas složili   sa u nich superintendenti, Joachim Kalinka i Martin Tarnocy. Ba i   brezniansky Milochovský. Hľadia na prišlých so súcitom, častujúc ich   vďačne. — A hen kohože máš? — ukáže pohyblivý Niklecius na   poblednutého mladíka. — To je Miško Srnka. Náš kaplán. — No,   carissime, — potrasie mu ruku. — Dobre to začínaš. A vieš, — usmeje   sa na rozochvelého, — umrieť musíme všetci. — Ide len o to, kedy a   ako! —- vravia veľké, tmavé oči Tobiáša Masniciusa. — A sme už všetci   tu? — zvedavý je Simonides. — Všetci ako všetci, — pokračuje   dobrodušne Baltazár. — Tí z tureckej dŕžavy asi neprídu. — Aj tých   citoval arcibiskup? — I tých, — prisviedča dobrodušný Šteller. —   Lenže tureckí pašovia a oficieri majú viac citu než on. Tí svojich   poddaných proste nepustia. — I nám Boh pomôže! — Dúfajme! Na druhý   deň utvorí sa súd. V priestrannej dvorane mestského domu na vyvýšenom   mieste pripravený je dlhý stôl, zakrytý súknom. Na stole krucifix a   dve horiace sviece. Naoko predsedá gróf Rothal, vpravde však bezmála   už osemdesiatnik, arcibiskup Juraj Szelepcsényi. Na pravici sedia   asesori — arcibiskup kaločský, vypočítavý, prudký a ešte mladý   Leopold 64
    </tei:p>
    <tei:p>
     ﻿Kollonič, nateraz biskup Viedenského Nového Mesta. Prezident   komory, Štefan Klobušický, pätikostolský biskup — Korompay, opát   Štefan Balogh, trnavský kanonik, a iní. Po ľavej ruke sú zas grófi,   Adam Forgáč, sudca kráľovského dvora. Juraj Illésházy, asesor   kráľovskej tabuly, s magnátskou dôstojnosťou v pohľade. Obaja bývalí   evanjelici. Ďalej Štefan Vecsey, strážca koruny, notári a   protonotári. Tu sú už i obrancovia obžalovaných, a to advokáti   Resler, Heister a ešte jeden. Autoritu vysokého tribunálu zväčšiť   stoja vojaci s vytasenou zbraňou. Veľká budova naplní sa hneď ráno   obžalovanými. Je ich niekoľko sto, všetko ľudia vzdelaní. Okrem toho   je tu 179 svedkov, predvolaných proti nim. Ich tváre sú najviac   opadnuté. Na črty vystupuje popol obavy. Viac sú však pokojnej mysle.   Ešte len i humor zaiskrí v ich slovách. — Co sa trápiť? — nahne sa   Ján Korody, ceglédsky reformátsky kňaz, k Simonidesovi. —   Szelepcsényi svolal nás na spoločný konvent, luteránov — kalvínov.   Ktovie, čo z toho ešte môže byť? Rektor Ján zachová duchaprítomnosť.   Predošlej noci bol so svojou Kaťušou a Samkom vo sne. Búrka sa   pustila na nich kdesi v Drakšiari. Potom však i slnko blyslo z   mrakov. Také voľačo človeka, i keď neverí na sny, jednako len   zdvihne. Stretá sa so známymi a pokojne konverzuje s Masniciusom,   starším niečo od neho. — A ty si dnes v akejsi dobrej koži, — vraví   mu Tobiáš. — Co sa stalo? — Bol som so svojimi aspoň vo sne, — odvetí   mu rozradostený. — Videl som belasé oči svo- 65 5 Sobrané sp. M.   Rázusa sv. 19.
    </tei:p>
    <tei:p>
     ﻿jej Katy a veselý úsmev synka Samka. A ty nemáš nikoho, naňho by   si si pomyslel? — Ako by nie? — zvážnie naraz. — Však som kaplán a   ženatý. Tri roky sú tomu, čo sme sa pobrali s mojou Betkou. A už nám   Pán Bob požehnal i Betinku. — V našom ťažkom stave je to i radosť, i   bôľ. — Azda nás Pán Boh ochráni pre tie naše deti, — zvlhnú oči obom.   Po dlhom čakaní odchýlia sa dvere. Volajú vraj zistiť prítomných. Po   jednom púšťajú ich do dvorany. Simonides stojí so svojimi, kým na   nich príde rad. Medzitým vyjde na chodbu jeden zo svetských sudcov.   Bradatý, vysoký, s bezvýraznou plachosťou v očiach. Gemerčania ho   obstúpia. — Vaša Osvietenosť, — prehovorí jeden z kňazov k nemu, —   zastaňte sa nás! Nie sme si vedomí nijakej viny. Nevieme, prečo nás   sem volajú. — Pre Boha vás prosím, dajte mi pokoj! — lapí sa tento   nervózne za hlavu. — Prisahám, ani sám nie som bezpečný. Ak len   ceknem, vyhlásia ma rebelantom a vrhnú do žalára. — A tak čo my? —   hľadia naňho Rimavskosoboťania s úžasom. — Sme vaši — veď nás znáte.   Čo máme robiť? — Vaši dobrí kazatelia nech podpíšu reverz, — ohliada   sa, či ho nik nesleduje. — Tak pôjdu v pokoji. — Kto je to? — spytuje   sa rektor Ján okolo. — Jeden z našich sudcov — gróf Adam Forgáč. —   Podivný súd, kde sa sudcovia trasú viac než obžalovaní! A čo, —   pozrie na zatvorené dvere, — viac nevpúšťajú? 66
    </tei:p>
    <tei:p>
     ﻿— Len na niekoľkých sú vraj zvedaví. — A na nás, keď sme už tu,   kedyže budú? — Zajtra! Pozajtre! — vysvetľuje jeden. — Možno o   týždeň! — Teda môžme ísť? — Iste! Súd sa ozaj takto vlečie.   Simonidesovi predchodí to všetko nevážnou hrou. Hráči nevedia, čo   majú robiť. Ci až veľmi vedia? Obžalovaní chodia na súd deň po deň.   Prejde týždeň i dva. Vypočúvajú hlavne svedkov. Od vypočutých však   mnoho sa dozvedieť. Sudcovia obviňujú ich dohromady z jednakých   zločinov. Chcú ich nie po jednom, lež v celku odsúdiť. — No, to je už   nie v poriadku, — pohoršuje sa rektor Ján. — Kde kto videl taký   hrdelný súd? Tu nechcú nič skúmať! Ani nás osobne vypočuť! A len pod   niekoľkými menami a osobami všetkých nás odsúdiť. Neostáva nám veru   len protestovať! — Protestovať! Áno, protestovať!! — zahučí chodbami,   až to napadne i v súdnej dvorane. Na huk vyjde obranca Resler.   Rozrušený spytuje sa, čo sa robí. — Súdiť nás chcú, — čuť výkriky, —   a nestoja o to vidieť a vypočuť nás! Protestujeme! Takýto súd nemôže   byť súdom Jeho Jasnosti! — Co si teda želáte? — Nech sme predvedení a   vypočutí rad-radom —- osobne, — blysne oheň rozhorčenia v utrápených   zrakoch. — Nech sa dokáže po jednom, kto je vinný a kto nie! — Dobre,   — prikyvuje dobrácky Resler, — oznámim to súdu. — Nech ide pred súd i   naše posolstvo, — nástoja nedôverčivejší. 5* 67
    </tei:p>
    <tei:p>
     ﻿— Tak si ho voľte! — ochotne pristáva advokát. — Láni!… Korody!…   rektor Simonides! — označia deputáciu. O dobrú chvíľu vpustia   posolstvo do dvorany. Rektor Ján prvý raz vidí Szelepcsényiho   tribunál a jeho prísediacich. Prekvapia ho tu nasladnuté, tu zas   privážne tváre biskupov i svetských hodnostárov. Stelesnená duchovná   i svetská moc, postavená samým panovníkom proti nim — skromnučkým   kazateľom a učiteľom! Cím si ich však viac všíma, tým viac tratia   pred ním na tej hroznej moci. Pomyslí si na svojich drahých ■— Katušu   i Samka — a tých mocných tam ako by ani nebolo. Ci sú? Sú — on však   poznáva v nich úbohých hercov, predstavujúcich najkrutejšie výjavy zo   života Spasiteľovho na javisku breznianskeho gymnázia. Na ústach   zjaví sa mu ironický úsmev. — A či by to malo byť ich skutočným   presvedčením ? Súd vypočúva svedkov. Fiškus Majlát, človek ostrých   očú i fúzov, predkladá im otázky. Notári ich značia. Starec   Szelepcsényi, biely už ako jabloň, hľadí ľahostajne. Zato dobre   mladší, podozrievavý Kollonič všíma si napnuté každého slova. Ostatní   prísediaci bavia sa, ako vedia, diškurujúc medzi sebou. — Páni, —   hľadí biskup svedkom priateľsky do očí, — viete dosvedčiť, že   evanjelickí kňazi kázali o modlárstve v cirkvi katolíckej? — Vieme, —   odpovie asi 10 mužských, viac mestsky priodetých. — Hovorili proti   obrazom a úcte Panny Márie ? — Áno! — I proti sviatosti oltárnej ?   68
    </tei:p>
    <tei:p>
     ﻿— Áno! — I proti vrchnosti? — Levický farár hovoril, — vystúpi   jeden zo svedkov, — tým pod Turkom je vraj lepšie ako nám pod naším   najjasnejším kráľom, Leopoldom I. — Čujte! Čujte! — pozrie Kollonič   významne na prísediacich. Mrkne i na notárov. — Zaznačiť! — V Senici   zas bol rozširovaný spis, hanobiaci katolíkov, — tvrdí druhý svedok.   — V ňom sa vyzývajú evanjelici katolíkov v oblasti zemskej vyničiť! —   No, čo vy na to, páni? — fľochne prezident na obrancov. — Ten spis by   sme radi vidieť, — skočí obranca Heister temperamentne. — Máte ten   spis? — spytuje sa fiškus svedka. — Nemám, — odpovie. — Ale som ho   čítal! — I to, prosím, zaznačiť, — kynie Kollonič notárom. — Vážna   vec! Simonides naslúcha tvrdeniu svedkov najmä proti niektorým   kazateľom, ako levickému, komárňanskému, modrianskemu, senickému. No   a proti Honťanom, ktorí si vraj získali novohradského tureckého bega   a ten ohrozil súdnych poslov na živote. — Pozrite, — šepce rektor Ján   druhom. — Tu sú všetky typy, ako boly na súde nášho Spasiteľa! Annáš,   Kajfáš… I Pilát je tu medzi nimi. — Ktorého myslíš? — No, grófa Adama   Forgáča, — uškrnie sa tento. — Koho iného? — Všetci svetskí sú ako   oni, i Vecsey a Illés- 69
    </tei:p>
    <tei:p>
     ﻿házy, — doloží Korody vážne. — Vedia, na nás niet viny, a jednako   …! — Nič nového pod slnkom, — kývne Láni, nediviac sa už ničomu. —   Ďalších svedkov! — vyruší ostrý hlas fiškusa, kým z chodieb doráža   huk veľkého hurhaja. Myslia, nechcú ich posolstvo vypočuť. — Čo je to   tam von? — pohliadne Szelepcsényi k stolu advokátov. — Slávny súd, —   vstane a pokloní sa advokát Resler, — obžalovaní s postupom   vyšetrovania nie sú spokojní. Predkladajú svoju pokornú žiacl o s ť —   vypočut ieK pu j ľlIiilí m a dokazuvat každému jeho vinu. Túto prosbu   predložiť vysielajú tu svoje posolstvo! — Tak teda predstúpiť, —   ukáže im rukou arcibiskup. — Nech sa nepovie, že je náš súd   bezohľadný! — Najprv, prosím, zistiť, kto sú tí páni! — žiada fiškus,   ktorý má tu — zdá sa — najprvšie slovo. — Kto ste vy ? — spýta sa   notár Medňanský prvého. — Juraj Láni, rektor krupinský, — odpovie ten   odmerano. — Ďalej! — Ján Korody, kňaz ceglédsky, — vraví tento. —   Ďalej, — hľadí bezcitne Medňanský na štíhlu postavu posledného. — Ján   Simonides, rektor brezniansky, — zdvihne smelo hlavu. — Ach,   Simonides ? — nakloní sa fiškus k sudcom. — Ján Simonides? To je ten,   čo popri buričstve a vlastizrade má na svedomí i pošliapanie   ustanovení svätej synody tridentskej! Nebezpečný človek! 70
    </tei:p>
    <tei:p>
     ﻿— Akú žiadosť to chcete predložiť? — pozrie na nich Szelepcsényi   ironicky. — Slávny súd, — vystúpi vpred rozochvený rektor Ján, — v   mene všetkých obžalovaných protestujeme proti doterajšiemu postupu vo   vyšetrovaní. Žiadame v smysle zákona vypočuť všetkých podľa mena a   dokázať s prípadu na prípad, či je kto vinný a či nie! — Zbytočné!   Celkom zbytočné! — kývne rukou Majlát. — Ba azda… — pozrie prezident   na svojich biskupských druhov. — Všetci kacíri boli vždy vypočutí! A   potom — ako je to v Písme? Nevchádzaj v súd so služobníkom svojím.   Milosrdenstva chcem, a nie obete. — Škoda čas mariť, — vstáva fiškus.   — Proti takému nariadeniu musel by som protestovať. Oni sú všetci   jeden ako druhý. Nie sú len kacíri, ale i rebelanti a osočovatelia   Jeho Jasnosti! Keď sú však už tu, nech nemajú krivdy. Súd vypočuje   toľkých, koľkých môže. Nemôžme tu sedieť do Nového roku! Navrhujem   vypočuť prítomných! — Bene! Bene! — prikyvujú viac-menej vznešené   hlavy tribunálu. — Veď sa my tým nazrieme do žalúdka! — zgáni na   poslanstvo Kollonič, ako by mal pôžitok z ich utrpenia. — Tak,   prosím, prečítať im vinu! Žalobu prečíta protonotár Juraj Trstenský.   Hlas sa mu pri niektorých bodoch zachveje, ako by slovám, čo tlmočí,   neveril ani sám. Monotónne opätuje známe obvinenia — tupenie svätých,   Panny Márie, urážku Veličenstva až po rebelantstvo a vlastizradu. Pri   Simonidesovi vyzdvihuje, že je naňho žaloba i pre nedodrža- 71
    </tei:p>
    <tei:p>
     ﻿nie ustanovení svätej synody tridentskej na breznianskom gymnáziu.   — Co povedia na to milí páni? — díva sa fiškus posmešne na   deputantov. Všetci traja zdôrazňujú svoju nevinu. — I vy, domine   Simonides, — obracia oči Majlát, — i vy ste nevinný? — Som! — odvetí   tento pokojne. — A čo je to s tou vašou školou ? Podľa akých noriem   vyučujete mládež? — Podľa noriem pedagogických a kresťanských! — A   nie wittenberských? — I tie sú kresťanské! — Lužete, — odsekne mu pri   súhlase prísediacich. — Prečo sa nepodrobíte ustanoveniam tridentskej   synody ? — Lebo som protestant a vynaučujem protestantov! — Ba,   priznajte sa — rebelant! — nezdržiac sa ďalej, vpadne Kollonič do   reči. — Rebelant a chcete vychovať i vychovávate rebelantov. Už   malých žiakov ženiete do crimen lasae majestatis! Do vlastizrady a   rebelantstva. Sú proti vám dôkazy a udania zo samého Brezna. — Kto   mňa udal, väčší hriech má, — bráni sa chladno rektor Ján. — Do   politiky sa nestarám. V škole si konám svoju povinnosť. Necítim sa   vinným! — Pravda, — uškrnie sa Majlát a uštipačno pokračuje, — vy ste   všetci ako baránkovia. Myslíte, — obráti sa k obžalovaným, — my teda   nevinných ideme tu súdiť. Upodozrievať slávny súd, delegovaný Jeho   Veličenstvom, je nová vaša vina! Azda neviete, z čoho ste obžalovaní?   Neviete, kto je Vitnyédy a zlopovestný Ladiver, fa- 72
    </tei:p>
    <tei:p>
     ﻿rár žilinský? Ten prokátor Vitnyédy — tu, hľa — zdvihne so stola   list, — píše i o vás ako o získaných pre pohyb proti Jeho   Veličenstvu. Kazateľ Ladiver zas mal poverenie sdružovať i vás v   odbojnej snahe proti korune. A ďalej, nestáli tu pred vami v   septembri lanského roku vaši superintendenti, Martin Tarnocy, Joachim   Kalinka? Nestál tu i farár rektora Simonidesa, Ján Milochovský ? A   hľaďte, — natrčí písma obžalovaným, — poznáte, čo je to? To sú   reverzy, čo oni i s priznaním sa k vine podpísali. Nech sa necítia   vinnými, nepodpíšu ich! Tieto reverzy svedčia i o vašich zločinoch a   o zločinoch všetkých, čo sú pred súd predvolaní… — Bene! Bene! —   prikyvujú sudcovia rozohnenému fiškusovi. I grófi — Adam Forgáč a   Juraj Illésházy. — Páni, — ozve sa vtom Kollonič ostro, kým notári   značia a ostatní hladia kamsi do neurčitá. — Vidíte, na čom ste.   Ostáva vám troje. Podpísať reverz, že sa vzdávate úradu. Podpíšete   ho? — Ale podpíšu! Podpíšu! — hľadí Szelepcsényi priateľskejšie na   obžalovaných. — Aj to spravte, lebo dnes som vaším otcom, zajtra   budem vám prísnym sudcom. — Nepodpíšeme! — krútia hlavami všetci   traja. — Podpísať reverz, že pôjdete do vyhnanstva. Podpíšete ho? —   Nie! — Teda prestúpte! — Nie! — Tak prepadnete prísnosti hrdelného   súdu. — Nech sa stane vôľa božia! Po tomto vlečie sa súd spôsobom,   ako dosial, ďalej. Protest nezmení mnoho. Jednako je viac tých,   ktorých vypočujú. Obžalovaní, ubytovaní 73
    </tei:p>
    <tei:p>
     ﻿slobodne na rozličných miestach, najviac však u dobrých   evanjelických rodín, očakávajú ortiel, potešujúc sa navzájom. Sivý   Dunaj sobral už ľady na Dolniaky. Tečie si a hučí ako od vekov,   slobodne. I jar už cítiť. Zem sa pomaly rozvoniava a dýcha teplom.   Iba v dušiach obžalovaných clivo je a chladno. — Co ste takí smutní ?   — spytujú sa ich domáci neraz. — Dávno sme už z domu, — odvetí   Simonides ako všetci ostatní. — A nevedieť, čo nás čaká. Nič dobrého   — iste. — Musíte vydržať, — posilňuje ich starý Gressner s dlhými   šedinami na hlave. —- Viete, čo hovoria katolíci? — Ozaj čo? — Teraz   sa však ukáže, či sú evanjelickí kňazi a učitelia premknutí duchom   božím, a či sú len nádenníci. — O to nemusia mať starosti! Večer, keď   stíchne ruch a všetci sú spolu, Prešporok sa rozspieva. Za mesačných   nocí nesú sa piesne a žalmy o kríži a nezlomnej nádeji v niekoľkých   rečiach. Vstupujú ako vonný dym obete pred trón najvyššieho Sudcu,   ktorý spravodlivo súdi. U Simonidesov zneje však vždy najsilnejšie:   „Pŕijde-li na zmatek česť, hrdlo, statek, nechť sobé mají, nie tím   nezískaj!, nebes nám však nechají.” Niekedy prídu medzi nich   priatelia, niekedy však i tajní pošli delegovaného súdu. Títo ich   74
    </tei:p>
    <tei:p>
     ﻿nahovárajú podpísať reverz a mať pokoj. Ako by sa súd obával sám   svojho výroku a chcel by vec urovnať ľudsky znesiteľnejšie. Raz tak —   práve sú s Gemerčanmi i Honťanmi spolu — zavíta k nim i sám sudca,   gróf Adam Forgáč. Ako by ho len svedomie hrýzlo a hnalo. — Prišiel   som, prehovoriť s vami múdre slovo, — vraví, sadajúc si celkom   priateľsky medzi nich. — Pozrite, viem, nie ste vy nijakí rebelanti.   Ale kráľ je kráľ. On chce vec podľa svojho najlepšieho presvedčenia   usporiadať. Poddajte sa súdu! — A to je? — Keď ste už v takom   podozrení, — pokračuje Forgáč najmä pre svojich Gemerčanov, —   podpísaním reverzu zrieknite sa úradu. Po čase Jeho Jasnosť vás   omilostí a vráti vám, čoho ste sa zriekli. — Kto sa čoho zriekne,   stratí na to právo, — zneje odpoveď. — Panovník komu chce, tomu   prizná právo, — neustáva gróf. — Pozrite, čo si počnete? Utrápite   seba i svojich. Keď kráľ raz rozhodol mať svoju ríšu katolíckou…   Cuius regio, ilius religio! — Cie je kráľovstvo — toho i náboženstvo!   — A naše práva, zabezpečené zákonom? — ozve sa Michal Miškolci. —   Hja, moji milí, — usmeje sa Forgáč, — právo je toho, kto má moc!   Napokon hlaďte, bo spravíte! — zvážnie mu obličaj. — Ale prisahám,   nemáte toľko vlasov na hlave, koľko ráz oľutujete, že ste   neposlúchli! Takto sa pozná rektor Ján s mnohými. Narozmýšľa sa,   pravda, mnoho. Má kedy. Keď je sám, alebo je tichšie okolo neho,   najčastejšie je vBrezne medzi svojimi. Láska nepozná diaľky — 75
    </tei:p>
    <tei:p>
     ﻿cíti pravdivosť svojich slov. Stráca sa mu okolie i priestor. Vidí   svoju Katušu, hovorí v duchu so svojím synkom. Skoro ich lapá za   ruky. Konferuje s kmotrom Danielom. Vykladá, čo sa deje, múdremu   Jakubovi. — Boh je jednako len dobrý, — vzdychne si, keď sa mu živé   vidiny rozplynú. Istého dňa dostane z Brezna list. Na jeho listy   odpovedá mu jeho milá, k manželským službám vždy hotová žienka,   Katarína, ako svojmu pánu manželovi. Oznamuje mu, prišiel list od   Apolonie. Kmotrovci sú už spolu, žijúc si tíško i s deťmi, Jankom a   Helenkou, vo Vratislave. Pán kmotor vela píše a tak sa živia. Kmotor   Chmelius má jednostaj srážky s pátrom Mikulášom, ktorý nateraz behá   za dežmou. Sobral sa peši do Ostrihoma a pôjde vraj i do Bratislavy.   Už ich je viac — tu je i páter Šimon. Brezňania im nechcú nič dať a z   almužny žiť je ťažko… Rektor Ján cíti sa celý unesený. — Moja, moja   Kata! — číta si list znova a znova. — Samko, dieťa moje milé! —   zalejú ho slzy a zas sa usmeje. Súd sa medzitým kloní ku koncu.   Istého dňa počiatkom apríla fiškus Majlát povie veľkú a ostrú reč   proti všetkým obžalovaným. Obvinenia podržuje a žiada ukrutne   potrestať najmä tých, ktorí potupili katolícke sviatosti, obrazy   zlámali a spálili. Žiada ich spáliť. Nech sú im však prv nohy a ruky   odťaté. Ostatní nech prídu o hlavy a majetky! Obvinení stoja v   dvorane pred súdom, koľkí sa len zmestia. Medzi nimi je i rektor Ján.   Jeho štíhla postava a vľúdna biela tvár odráža sa od ostatných.   Naslúcha protestom obrancov. V duši ešte cíti sladkosť a akúsi   nevšednú odvahu z man- 76
    </tei:p>
    <tei:p>
     ﻿želkinho listu. Vidí tie jej krásne oči, ako mu hovoria: vydrž!   Nevie ako, postúpi vždy napred. Napokon je pred samým súdom. —   Protestujem i ja, — ozve sa, keď obranca Heister zakľúči svoju   protestnú reč. — Protestujem v mene spoluobžalovaných! Nastane ruch   dolu i medzi sudcami, hoc Simonides len používa svojho práva. Oči   zablysnú kde zlosťou, kde obdivom. — Akým dôvodom? — znej e sucho   hlasprotonotára Medňanského. — Keď ani polovica obžalovaných nebolo   vypočuté, — zdvihne smelo hlavu a zvýši i hlas rektor Ján. — Súd ich   nevidel. Ani len ich mená nezná. Po Simonidesovi vystupujú i druhí a   podávajú protest proti takému prisluhovaniu spravodlivosti. Súd sa   utiahne. Fiškus Majlát ostane v dvorane. Hľadí posmešne na   shromaždených, ktorí, pravda — nečakajú nič dobrého. Ani na protesty   nie. Keď sa sudcovia vrátia, ostanú stáť — všetci na svojom mieste. —   V mene Jeho Jasnosti nášho najmilostivejšieho kráľa Leopolda Prvého,   — číta rozsudok sucho protonotár Juraj Trstenský, — v smysle sem   patriacich zákonov krajiny Uhorskej odsudzujú sa všetci obžalovaní na   stratu slobody, hrdla i majetku. Výnimku tvoria tí, čo uznajúc svoj   zločin, podpíšu reverz na stratu úradu alebo pristúpia na vyhostenie   … Po prečítaní výroku vydýchnu si všetci obžalovaní. Stalo sa len —   čo čakali. Ostáva už iba prosba o kráľovskú milosť. 77
    </tei:p>
    <tei:p>
     ﻿Po vyhlásení na údiv všetkých prepustia ich na staré byty. Tobiáš   prinesie rektorovi Jánovi zvesť, že Srnka podpísal reverz. Keď sa   kaplán vráti domov, nevie pozrieť Simonidesovi do očú. Iba moce, že   toto, že oné… — Miško, — zadíva sa mu tento do zapálenej tváre, —   stalo sa! Vezmeš mi aspoň listy do Brezna pre kmotra Chmeliusa a pre   moju ženu.
    </tei:p>
   </tei:div>
   <tei:div type="chapter">
    <tei:head>
     VI.
    </tei:head>
    <tei:p>
     Z Gressnerovie hostí ubudne takto jeden. Ale iba tento. Vážny   Niklecius, srdnatý Láni, vľúdny Masnicius ostanú so Simonidesom. Oni   sú ako reťaz — v povedomí svojej neviny nijaký reverz nepodpísať.   Nech Szelepcsényi počne s nimi, čo chce, nepoddajú sa mu! Človek,   trpiaci za svoje presvedčenie, dostáva sa do duševného stavu, keď sú   mu v porovnaní k jeho pravde — všetky hrozby malicherné. — Tak čo tí   biskupi, — hľadí na nich starý Gressner so súcitom, ale i hrdo, —   odsúdili vás ? — Odsúdili. — A na smrť? — Na smrť, — prisvedčí   chladno rektor Ján. — To sú časy, — pokýva si vážne striebro vlasou   hlavou, — to sú, pane, časy! Od hanobného vašvárskeho mieru len samé   nepokoje v krajine. Súdy a smrť, súdy a smrť! Kancelár Hocher, ten   škamravec nadutý, gróf Rothal a ich krvaví generáli vykonali svoje!   Tri roky sú tomu, čo popravili účastníkov vesselényovského povstania,   magnátov — Nádasdyho, Zrínyiho aFrangepána! Čo však to — tí už aspoň   boli v niečom! Koľko však padlo obetí, čo mali jedinú vinu, že sa na-   78
    </tei:p>
    <tei:p>
     ﻿rodili! Apaffy, knieža sedmohradské, máme orodoval u Leopolda so   zatknutými mierne zaobchádzať. Aj mu to prisľúbil! Na druhý deň to už   i splnil. Jeho ľudia používali miernučké prostriedky. Vedľa hradských   po desať-dvadsať väzňov viselo na stromoch. Ani k ženám nemali   milosti, — rozohňuje sa starec, ako by mu dobre padlo — vyvravieť sa.   — Pohádzali ich, i vznešené panie, do väzenských dier. Pod Oravským   zámkom tiekla krv potokmi. Na stá ľudí, najmä evanjelikov, schytali a   popravili. Stínali, vešali, lámali v kolese, narážali na koly, drhli   a kyptili! Ani sám diabol nebol by vymyslel tie ukrutnosti, akých   používali oni, ničiť ľudský život. Pane, — uprie na rektora mdlý   zrak, — videl som to a od tých čias nemôžem spávať. Mladý Imro   Thôkôly azda to tiež nezabudne, ako sa tu kúrilo z ľudskej krvi! A ja   neviem pochopiť, ako to všetko možno robiť v mene Jeho   cisársko-kráľovskej Jasnosti! Páni moji, — obráti sa i k ostatným, —   ak viete, povedzte mi, — ako tomu rozumieť? Musí to byť? — Azda i   musí, — zamieša sa územčistý, počerný reformát Korody, čo prišiel za   Lánim, pohovoriť si so Slovákmi. — Myslím, — pozrie na druhov, — naše   nešťastné pokolenie je už na to predestinované. — Ale predsa… predsa,   — krútia hlavami ostatní. — Vysvetlite to inak, — stojí ten na   svojom. — Pozrite, — pokračuje vážne, — my sme ani Jeho Jasnosti, ani   vlasti, ani len tej katolíckej cirkvi nič zlého nespravili, a v mene   kráľovom odsúdení sme na smrť. — To je justičný omyl, — poznamená   Masnicius. 79
    </tei:p>
    <tei:p>
     ﻿— Áno! — prichodí kňaz do ohňa. — Ako sa však ten omyl mohol stať?   Tu sú nevyhnutné podmienky. Musela byť reformácia. Musel prísť Turek.   Muselo dôjsť k hanobnému vašvárskemu pokoju, čo pohol magnátov k   vesselényovskému sprisahaniu. Musel sa stať správcom nešťastného   Uhorska pán Gašpar Ampringen, arcibiskupmi Szelepcsényi a Kollonič,   ktorí sa snažia využiť čas i príležitosť vo svojom domnelom cirkevnom   záujme. Len tak sme sa mohli my sem dostať a byť odsúdení! — A nech   sú iní ľudia, myslíš, nedostaneme sa sem? — zadíva sa naňho rektor   Ján spýtavo. — Možno áno, možno nie, — zneje odpoveď. — Keby však   boly pomery tie isté a kráľ i sudcovia tej istej povahy, iste sme tu   dnes ako odsúdenci! Nezdá sa vám? — Ty teda myslíš, musí to byť? —   zdvihne Láni vzdorovitú hlavu. — Áno, — odvetí tento so silným   prízvukom. — A vy nemyslíte? Nastane ticho. Všetci sa mordujú s   podanou otázkou. Starý Gressner si šomre, nespokojný s vysvetlením.   Láni a Masnicius hľadia na seba, ako by boli jednej mienky zavrhnúť   náhľad reformáta. Simonides pod ťarchou počutých slov zájde v duchu   do Brezna. Zdá sa mu, kôra zeme sa rozpúšťa, zúri búrka a to mesto,   neveľké mestečko, hádzané je ako lodička na mori. — Tak by sme boli   len íverkou na vlnách? — ozve sa napokon. — A čímže sme? — stisne   Korody plecami. — Prostriedkom vôle božej i v utrpení, — odpovie   rektor. — Utrpenie musí byť. Pre svedectvo pravdy — pre slávu   Hospodinovu! 80
    </tei:p>
    <tei:p>
     ﻿— My sme však určení na to — byť predmetom utrpenia, nie? — Ale   podpíš reverz a môžeš ísť do Ceglédu k svojim, — usmeje sa Simonides   dobrácky. — Sprav to a si von z utrpenia! — To je tak! — prikývne i   Gressner. — Vy to však nespravíte! — Nespravíme, baťko, — s jasným   čelom podíde k starcovi rektor Ján. — Nespravíme, lež zo svojej   slobodnej vôle! — Áno, áno, — prisviedča starec ohnivo. — Ináč by   nemohli za to, čo robia, ani kráľ, ani’ Ampringen a Rothal, ani   Szelepcsényi a Kollonič. A už skoro pôjdem pred tvár božiu, — zamyslí   sa chvíľu, — ale nechcel by som byť v koži z tých pánov ani jedného.   — Ani my, — súhlasia prítomní, — ani my! Hádka sa preruší a nechá   nainokedy. Takéto duchovné cvičenia sú tiež jedným zo spôsobov, ako   zabudnúť na drsnú skutočnosť a znesiteľným spraviť to večné — čo bude   zajtra? Co pozajtra? A dni sa míňajú. Minie sa apríl, nastane i máj,   krásny mesiac na brehoch Dunaja. Stromy sa rozzelenajú, kvety   rozkvitnú, celá zem omladne, a v živote odsúdencov skoro nijakej   zmeny. Ponechajú ich na doterajších hospodách. I v meste kde sa páči.   Len z mesta nie. — Co nás ani neuväznia? — diví sa Tobiáš. — Fiškus   chcel, — prinesie Láni, ktorý vychodí najviac povzbudzovať iných. —   Lenže niet toľko žalárov. Iba troch uvrhli do väzenia hore na zámku   za všetkých ostatných. Tých vraj i mučia. — Oni vedia, čo robia, —   vzdychne si rektor Ján. — Na čo myslíš? 81 6 Sobrané sp. M. Rázusa   sv. 19
    </tei:p>
    <tei:p>
     ﻿— Ale, Jurko, — zdôrazní kamarát, — nevidíš, čo sa deje okolo nás?   Naša sloboda je horšia ako žalár! Bolo nás do pol treťa sta, a padá   list za listom. Reverzy sa podpisujú jeden za druhým. Ak to takto   pôjde, neostane nás veľa. — Za jari a na slobode zatúži sa žiť, —   vraví Baltazár Niklecius. — A naši sudcovia to chcú. Plesnivý žalár   nie je pre život. Na slnku zatúži človek i po svojom domove. Po   svojej žene i deťoch. A ak ho navštívia, neodolá… — Ťažko je to,   ťažko, — zachveje sa pri pomyšlienke na svojich i sám Simonides. Ako   pekne bolo by žiť pri šumiacom Hrone. Hľadieť do očú krásnej mladej   žienky a maznať sa so synkom. Debatovať s múdrym Gronellom a vytúžiť   sa rozšafnému kmotrovi Chmeliusovi — ach! — I Spasiteľovi nebolo   ľahko kráčať na Golgatu, — povie Tobiáš, uľahčiť si, keď nemá tu   svoje dve Betky. — Musíme vydržať, — postaví sa Láni srdnato. — Ani u   našich druhov nie je to tak zle. Zachodím si medzi nich. — Len si daj   pozor, Jurko, — vystríha ho Simonides. — Počúvať, všímajú si ťa   vyzvedači. Ľahko budeš na zámku ten štvrtý! — Keď budem, budem! —   dupne odhodlane. — Učeník Pánov musí byť i pravým mužom. To osoží.   Keď nadídu slabé chvíle, takto sa utvrdzujú navzájom. Zato dni   prinesú i zvláštne prekvapenia. Po hospodách odsúdencov chodia i po   vynesení rozsudku zvláštni ľudia, ako Ján Majtáni, personalis, gróf   Juraj Forgáč a iní. Prejavujú súcit k nešťastným a medovými rečami   nahovárajú ich zachrániť sa. Istého večera dostanú takú návštevu i u   Gressnerov. 82
    </tei:p>
    <tei:p>
     ﻿— Dobrý večer, páni, — vojde k nim bradatý bystrý človiečik, ako   by sa dostal sem náhodou. — Odpusťte, prosím, keď vás vyrušujem. Ale   mi svedomie nedá pokoja. Nedá … — A ktože ste vy ? — zmeria ho Láni   podozrivo od päty do hlavy. — Ja som Majtáni, personalis, prosím, —   ako by sa zajakal. — Áno, Majtáni. — Aha! — spomenie si Korody. — Na   súde sme sa videli. — Áno, — usmeje sa tento dôvernejšie. — Na súde.   — A kto vás posiela? — predkladá mu Tobiáš otázku. — Szelepcsényi? —   Nie, — krúti tento hlavou. — Moje svedomie. Ľúto mi vás je takých   múdrych, mladých. — A čo chcete s nami? — Pomôcť vám, holúbkovia,   pomôcť, — stíši tento hlas. — Však viem, i celý súd to vie, vy ste   nie nijakí rebelanti, ale ľudia tichí, tichučkí. Chcem vám povedať,   nie ste nikým strážení. Môžte i za mesto. Môžte i domov — nik vás   nepristaví. — Ba? — diví sa Simonides. S ním i ostatní. — Veru, —   pokračuje vrtký človek. — Páni sudcovia čudujú sa vám, že ste ešte   tu. Čo nejdete domov? Máte svoje rodiny, ženu, deti. Máte priateľov.   A pre taký bagatel trčíte tu… — Sme odsúdení, — vraví rektor Ján. —   Taký súd, — pohodí hosť rukou. — Ani dnes neviete, že je ten výrok   nie vážny? — Nikto nám to nepovedal, a súd je súd! — Tak vám to   vravím ja, — usmeje sa človiečik sladko. — A kto vám to povedal? 6’   83
    </tei:p>
    <tei:p>
     ﻿— Jeho Osvietenosť sám pán arcibiskup Szelepcsényi. — Teda jednako   vás len on poslal. — Poslal — neposlal, — zvážnie došlý, — ale škoda   vás bude hniť. Krvi už dosť vytieklo u nás, i životov padlo. I sám   Kollonič vám odkazuje spamätať sa a miesto zaťatej hlavatosti spraviť   niečo za svoje rodiny a za svoj život. — My chceme spraviť niečo za   Krista, — podotkne mužne chatrný Baltazár. — Môžte, priatelia, —   snaží sa im dostať bližšie k srdcu, — musíte však najprv žiť, a nie   hniť. Čo vás čaká? Žalár, šiance, galeje, smrť… A prostunkým ťahom   pera môžte tomu všetkému ujsť. — Počujte, pán personalis, — stáva sa   Simonides vždy nervóznejším, — ktokoľvek vás sem poslal, povedzte mu,   my reverz nepodpíšeme! — Prečo? Však je to len zdrap papiera!! —   vykladá prítomným. — Zrieknete sa úradu. Jeho Jasnosť po čase   omilostí vás a môžte úradovať znova. Chcete do cudziny? časy sa   zmenia a Jeho kráľovská Milosť umožní vám návrat. — Nie, — zmeria si   ho tvrdo rektor. — Nie pre svoje úrady a nie pre domov nepodpíšeme   reverzy. Nepodpíšeme ich preto, lebo nemôžeme sa uznať vinnými, keď   sme nijaký zločin nespáchali. Tak! Majtáni vo všetkých očiach vidí to   isté. Ešte i starý Gressner ako by patril medzi nich. — Spravte niečo   pre seba a pre svojich, — vytiahne napokon posledný triumf. —   Dostanete sa na slobodu a dajú vám na cestu päťdesiat zlatých. — Odíď   od nás, satan, — zahrmí vtom naňho srdnatý Láni, a otvoriac dvere,   vyhodí ho. 84
    </tei:p>
    <tei:p>
     ﻿Na druhý deň odvedú krupinského rektora vojaci za štvrtého do   kazemát prešporského hradu. V železách priviažu ho k vlhkej, chladnej   stene horšie ako hoviadko v maštali. Táto udalosť je vlastne prvým   úderom tvrdej skutočnosti. Čím krajšie sa usmieva máj na uliciach a   záhradách, tým chladnejšie a drsnejšie je v duši odsúdených. Tušia,   ak nepovolia, voľačo hrozného sa chystá. Ktori nechcú o reverze   počuť, podajú ešte poníženú prosbu na Jeho Jasnosť Leopolda I. a   čakajú, akže by sa v ňom ozval človek. To je po Bohu posledná ich   nádej. U Gressnerov je tiež stiesnená nálada. Jur k o Láni so svojím   udhodlaním a dobrým vtipom veľmi chybuje. Niklecius má dobrú povahu,   myslieť. vždy na lepšie. Tobiáš sa už ťažko zamýšľa pre tých, čo   zanechal. A Simonides neraz neodpovie na otázky druhov. Ako by len   telesne bol medzi nimi. „Ešte sme tak málo spolu,” zdá sa mu neraz,   že počuje sladký hlas svojej žienky a hľadí mlkvo pred seba, ako by   tam stála, ružová, modrooká. Čaká od nej odpoveď na list, čo jej   poslal poSrnkovi. To vyčkávanie robí mu ťarchy dňa znesiteľnejšími.   Ráno vstáva s tým: „azda dnes!” Večer líha s podobným: „azda zajtra!”   Keď sa napokon dočká Katušiných riadkov, teší sa im ako decko   najkrajšej hračke. Číta si tie vety, nie — slová, slovíčka, čo   roznecujú jeho fantáziu! Všíma si, ako múdro mu píše. Ani kňaz alebo   učiteľ, keď potešuje seba i teba. Nezabije, nerepce, ale všetko   porúča do vôle Najvyššieho. Popritom nezabudne mu podotknúť, ako   rastie a hovorí ich Samko. čo pán kmotor a pani kmotra u Chmeliusov?   Jakub do richtárov darmo nezachodí. Zuzanka je, pravda, plachá 85
    </tei:p>
    <tei:p>
     ﻿ako jahnička, ešte nemá šestnásť. Ale keď jej mama povie,   poslúchne a nahradí zosnulú Katku Milochovskú. Niekedy na jeseň môžu   mať i svadbu. — Keby vás, môj drahý pán manžel, milosť božia vytrhla   zo všetkého zlého a na ten čas doprevadila k nám! „Keby! Keby!” svezú   sa mu slzy na otvorený list. „Chuderka Katuša! Aká je však silná,”   poteší sa. „Jedným slovom ma neobmäkčuje. Pamätá sa na to naše   vydrž!” utrie si oči a číta ďalej. Vyčíta, ako skromnučko hospodári   pani kmotra Apolonia Milochovská so svojimi vo Vraiislave. ťan kmotor   počul až tam, čo sa v Uhrách deje, a strojí sa mu do Prešporka písať.   Skoro nato príde i avizovaný list. Rektor Ján poteší sa i tomu. Ved   je to, ako by si len pohovorili so svojím druhom. Kmotor však už   nevyhýba vážnej otázke a píše otvorene. Radí mu podpísať a ísť do   vyhnanstva i so svojimi ako on. „Tu vo Vratislave je ešte miesta i   pre vás,” číta Simonides. „Nebudete tu sami. Okrem nás sú tu ešte i   dvaja Sextiusovci, Ján a Peter, i Daniel Sinapius a Hiob Trusius.   Moja Apolonka prijme vďačne svoju kmotričku a naša Helenka pobaví sa   s vaším Samkom. Požijete si tu, medzi týmito dobrými ľuďmi, kým nás   Pán Boh nevyslobodí a nenavráti domov…” Kmotrove slová ešte   najsilnejšie zaľahnú mu na dušu. Veď aké by to bolo prostunké, dostať   sa z tohto katovho osídla a žiť tam spolu s tými! Život je predsa len   pekný, ked človek má komu žiť. Keby sa tak Milochovský teraz zjavil u   Gressnerov, azda by mu ani nevzdoroval. Tu však miesto Milochovského   stretne sa rektor Ján s očima, slabnúcimi očima domáceho pána,   starého Gressnera, čo práve ide z mesta. 86
    </tei:p>
    <tei:p>
     ﻿— Tie reverzy len podpisujú, — vraví namrzeno. — Napokon sa   katolíci — nám, evanjelikom, iba vysmejú! —-Keď všetci podpíšu, —   ozve sa nato Tobiáš, — my nie! Pán Ježiš povedal svojim: a budete mi   svedkami i v Jeruzaleme, i v Samarii, až do posledných končín zeme!   Teda i — v Prešporku! — I v Prešporku, — zdvihne nato hlavu rektor   Ján. Kmotrov list odloží medzi svoje veci a zamieša sa medzi druhov.   Ich prítomnosť ho dnes akosi uspokojuje. Ba posilňuje. — A viete,   priatelia, čo nového? — hladí na nich Masnicius s vyjasnenou tvárou.   — Čo také? — Pred chvíľou bol i u nás dráb. Zajtra ráno máme sa   všetci sísť v hostinci u Bieleho koňa. — A čože tam? — V meste sa   vraví, — pokračuje Tobiáš, — kráľ si vraj neželá našej smrti.   Omilostil nás a tam nám to majú oznámiť. — Dal by Pán Boh, —   poznamená Baltazár. — Neverím, — pohodí rukou Gressner. — V tých   pánoch je mnoho ľsti, ale srdca málo! Ja ich znám! Jednako je to   lepšia noc, čo prežijú v akej-takej nádeji. I sen im sadne na ustaté   mihalnice. Ráno vyberú sa do hostinca k Bielemu koňovi. Jedných tam   nájdu, druhí prichodia. Všetko odsúdenci. Obličaj ich je zblednutý,   väčšinou zarastený. Vo vpadnutých zrakoch kmitá iskierka nádeje. —   Ale sme sa scvrkli! — upozorňuje reformát Korody. — Z vyše tristo   sotva nás je deväťdesiat! — Ťažký čakan kameň láme, — poznamená   rektor Ján. 87
    </tei:p>
    <tei:p>
     ﻿Prijme ich Ludvik Hofkyrcher, komárňanský komandant. Človek drsný,   nesympatický. Čakajú oznámenie o kráľovskej milosti a on na ich podiv   predkladá im reverzy podpísať. To si vraj želá Jeho Jasnosť kráľ. Keď   neposlúchnu na prosby ani na hrozby, oddelia luteránov od kalvínov a   vedú ich do arcibiskupského paláca, kde ich čaká so Szelepcsényim i   fanatik Kollonič. — Páni, — natiahne šedivý Szelepcsényi tvár   priateľsky, ako neraz za tohto súdu, — čas kráľovskej milosti   vypršal. Vaša žiadosť je vyslyšaná … — Nech žije kráľ, — ozve sa viac   hlasov, čo sa odrazí v irónii na rečníkových ústach. — Pravda, pod   podmienkou, — doloží Kollonič ľstivo a pomazané, — ak podpíšete   reverz… — Teda?! — prejde nepokoj radmi odsúdencov. — Ináč ortieľ,   vynesený na vás, riadne sa vykoná, — pokračuje Szelepcsényi,_ cítiac   i sám ohromné napätie nevinných. — Čaká vás väzenie na zámkoch, práca   na šiancoch, na galejach a smrť! Ktorí máte rozum a cit, zachráňte   sa! Dáme vám hodinu času, rozmyslite si to! — Nemáme čo rozmýšľať, —   hučí za odchádzajúcimi. — Staň sa vôľa božia! — Ak nemá tento kalich   minúť ma, než aby ho pil, — šepce si rektor Ján, — staň sa vôľa   tvoja, Pane! Vtom ho neznámy vojak potiahne za ruku. — Poď za mnou, —   vraví mu. — Kam? — Nespytuj sa, poď! Stisne ruku Tobiášovi a ide.   Vojak vedie ho do akejsi bočnej izby. Otvorí dvere a zavrie ich za   ním. 88
    </tei:p>
    <tei:p>
     ﻿Simonides dobre nespadne s nôh. V izbe stojí známy piarista —   vychudnutá tvár, tmavé oči… — Páter Mikuláš! — zabudne prekvapený i   na svoje kruté postavenie. — Co vy tu? — Domine rektor, — ide ten   priateľsky k nemu, — stavil som sa u Jeho Osvietenosti arcibiskupa   Szelepcsényiho na svojej ceste pre dežmu. Idem z Ostrihoma a pôjdem i   do Viedne k pánu Zinzendorfovi a pred Jeho cisársko-kráľovské   Veličenstvo vymôcť od kráľovskej komory uchvátenú dežmu pre   breznianskeho farára. A tu počujem o hroznom stave, v ňom ste.   Ilustrissime domine rektor, — díva sa naňho ustrašene, — viete, čo   vás čaká? — Co? — O chvíľu je tu voz, — chveje sa hlas Housenkovi. —   Dvanástich odvezú vás na šibenice pre výstrahu ostatným! — Teda stane   sa! — nepohne sa mu sval na tvári. — Na všetko som pripravený! — A   nepomyslíte na svoju krásnu ženu? — stupňuje prízvuk významne. — Na   svoje milé dieťa? — Kto neopustí otca, matku, manželku, dietky pre   mňa, — hovorí biely v tvári, ani z druhého sveta, — nie je mňa hoden!   — Dovoľte, domine rektor, — pozrie mu páter celkom ľudsky do očú, —   vy Krista pre nich neopustíte. Ja som prosil za vás Jeho   arcibiskupskú Osvietenosť. I Jeho kráľovskú Jasnosť, keď prídem do   Viedne — poprosím za vás, — vykladá s citom, ako by sa mu pohlo čosi   vo svedomí. — Vy svojmu Kristu môžte slúžiť v tichu. Môžte, ak   chcete, i medzi nami, kde ako vysokoučeného človeka čaká vás závratná   budúcnosť! Myslíte, že my neprinášame obete ? Pozrite, mňa mali ne-   89
    </tei:p>
    <tei:p>
     ﻿dávno na ceste do Ostrihoma zbojníci zabiť, a tu som. I u nás   môžte sa dosť naobetovať. Len nehlaďte na formality! Podpíšte ten   mizerný kus papiera alebo prestúpte k nám! — Čo osoží človeku, hoc   celý svet získa, ak duši svojej uškodí? — zasvieti Simonidesovi zrak   presvedčením. — Veď čím nahradí človek dušu svoju? — Teda nespravíte   to málo za seba? — Nie! — A čo povedať vašej žene? — Nič,   reverendissime, — odvetí mu. — Ona vie, ako po Bohu len na nich   myslím. A pomyslím si i v najkrutejšej — poslednej chvíli! Keď sa   rektor Ján vráti k druhom, nájde ich už len niekoľko. Komandant   Hofkyrcher dal ich okovaných do pút odviezť na Branč, do Komárna, do   Šárváru. Niektorých i na Trnavu, do Leopoldova. Dnes sa vraj spraví   poriadok i s reformátmi, ktorí majú byť väznení v Šárváre, Kapuváre,   v Eberharde. Jedenadvadsať ich je tu na zámku. Medzi nimi i srdnatý   Láni. Ako to Simonidesovi vyprávajú, zastane na arcibiskupskom dvore   ťažký voz, na ňom vozia odsúdených, vykonať ortiel. Nechybujú ani kat   a jeho pomocníci. Ani dvanásť hladkých ľanových povrazov so všetkou   príslušnosťou. — Koľko vás je? Jeden, dva, tri, — načíta Hofkyrcher   pozostalých až do dvanásť, sputnaných už v okovách. Medzi nimi už i   Simonides. — Vysadnite na voz a idete na smrť, — zazerá na nich   komandant. — Spravodlivosti musí byť vyhovené! Rušať! Putá zarinčia,   väzni nastupujú tichunko, pokorne. Iba hlavy svesia, nepovediac   slova. Keby Ježiš nastupoval s nimi, nebolo by ho znať medzi 90
    </tei:p>
    <tei:p>
     ﻿nimi. To nazlostí Hofkyrchera. Ešte však väčšmi tmavozrakého   Kolloniča. Szelepcsényi aspoň sa stratil kdesi. Tento však má, ako   vidieť, zvláštnu radosť z ich krutého utrpenia. — Svine, teraz   poznáte, v čom ste?! — kope ich a fliaska komárňanský komandant. Ešte   však viac surový Leopold Kollonič. — Viete už, včích ste rukách?! — V   božích, — odváži sa rektor Ján odvetiť biskupovi. — Čože? — zdvihne   ten palicu a praští ho po hlave. — Ty pes! Ty rebelantský pes!! Voz   rachotí po okrúhlom skálí. Po prešporských uliciach ohliadajú sa   zvedavci na smutný záprah. Keď ho však poznajú, mnohí utiahnu sa pod   brány aspoň sa vyplakať. Pred Gressnerov stojí starec ako jabloň.   Díva sa na ťažké štajeráky, i na tých na voze. Keď pozná svojich   hostí, nevie sa zdržať. Složí širák s hlavy a hľadí, a hľadí. V duši   jeho ozve sa kliatba, hrozná kliatba na kráľovský rod, čo takto   utvrdzuje svoju moc. — Na krvi! Na vražde nevinných!! Za mestom oveje   ich jar, krásna jar, svojím vonným dychom. Škovránky spievajú, pole   sa zelenie. Vedľa cesty kvietia. A väzni cítia to. I to je skúška,   ťažká, azda však posledná! Niektorí myslia na svojich, druhí sa   modlia, tretí rozprávajú. — A nebojte sa tých, ktorí mordujú telo,   ale ducha nemôžu zamordovať, — šepce Niklecius rektorovi Jánovi a   zblednutému Tobiášovi. — Tak je! — stisnú si ruky a pozrú vrelo do   očí. — Dnes máme byť s naším Spasiteľom! — Už sme, — povie Simonides,   ktorému v tejto 91
    </tei:p>
    <tei:p>
     ﻿hroznej chvíli predchodí všetko zemské len dymom a parou. — Neboj   sa, len ver! Všetci sa takto bratsky posilňujú. Cítia, i vidia, tá   viera nie je daromná. Strachu ani na jednej tvári. Keď uzrú šibenice,   želajú si len jedno — byť čím skôr po tom. Pod šibenicami štajeráky   zastanú. — Dolu s voza! — skríkne na nich ohromný kat drsno. Človek   býčieho krku a širokej tváre s bokombriadkami. — Nepoveziem vás až na   ten druhý svet! Väzni sa bratsky oprú o seba a schodia jeden za   druhým pokorne, bez slova. Síde i rektor Ján. Tvár má pokojnú. Ba až   sa mu jasá. Nie je tu. Je v Brezne u svojich. Duch víťazí nad hmotou   a pre lásku diaľky niet! Ona je silnejšia ako hrob… — Katuša, — šepce   si. — Samko, dieťa moje! — Alžbeta moja. Betinka naša! — zahľadí sa   Tobiáš dlho, bolestne kamsi do Trenčianskej. Kat, keď sú už všetci   dvanásti dolu pod šibenicami, ani len nemuknúc, díva sa a díva na   svoje obete. „Akí sú to ľudia?!” kmitne mu v ohromnej hlave s tým   býčím krkom. Skoro by im povedal — chlapi ste! No, nesmie! I obráti   sa k nim a spustí na nich ani lejak: — Nuž vy svine kacírske, už vám   je nič nie drahé? Ani život, za ním sa i ten pes škriabe? Myslíte,   soberiem si vaše hriechy na seba? — iskria mu divo krvavé býčie oči.   — Marš na voz! Zavezú vás do Leopoldova. Tam vás jezuita páter Kelio   naučí poriadku! Avšak vy — keď sa vytrápite — toho môjho povrazu i   tak neujdete! Rušať! V tú chvíľu vyrúti sa z mesta cestou k Viedni   ohromný poštový voz. Medzi niekoľkými cesto- 92
    </tei:p>
    <tei:p>
     ﻿vateľmi sedí v kúte zamyslený páter Mikuláš Housenka.
    </tei:p>
   </tei:div>
   <tei:div type="chapter">
    <tei:head>
     VII.
    </tei:head>
    <tei:p>
     Viedenská cesta pátra Mikuláša korunovaná je zdarom. Tento   húževnatý a za svoju cirkev zanietený človek vari by ani neodišiel s   prázdnou rukou z cisárskeho mesta. S odporúčaním Szelepcsényiho   dostane sa k prefektovi cisárskej komory, grófovi Ludvikovi   Zinzendorfovi. Vysoký hodnostár na základe donacionálneho diplomu,   vydaného kráľom Žigmundom roku 1405, vymôže u kráľa nariadenie, čím   sa kráľovskou komorou zhabaná dežma mesta Brezna — pro religione   catolica et animarum eura — na náboženskú a duchovnú opateru   katolícku — oddáva pátrom piaristom do úžitku. Ťažko si predstaviť tú   radosť, s akou sa Housenka po svojej púti, a to najviac per pedesi   apostolorum, poberá do Brezna. V Trnave sa dozvie, že je rektor   Simonides so svojimi druhmi v Leopoldove pod mocou prísneho jezuitu   Keliu. Odľahne mu, keď zvie, že je živý. Inak by mu v Brezne ťažko   bolo obstáť. Prstom by ukazovali naňho, že on dohnal ich rektora na   šibenicu! Spokojnejšie pozrie na chmúrne leopoldovské múry. Idúcky   myslí, Kelio je mních suchého rozumu, a nie piarista. Ten nájde   spôsob vybiť takým ľuďom všelijaké kacírstva z hlavy! Ináč uvažuje o   svojich veciach, ako sa to už teraz všetko inak zariadi v Brezne, keď   pátri nemusia žobrať po okolí. V Prievidzi pripojí sa k nemu páter   Franciscus Hanacius. Asi jeho vrstovník — chybuje mu niečo do   štyridsať. Ešte chudší ako on. 93
    </tei:p>
    <tei:p>
     ﻿Reverenda len tak visí na ňom. Ale človek — samý pohyb a nerv.   Pochodil už veľkú časť sveta. Nedávno vrátil sa z Varšavy, kde bol v   záujme svojej rehole na poľskom sneme. Až pred poľským kráľom.   Pracoval vo Spiši. Teraz hegá so svojím druhom hore Hronom do   Predajnej, kde má prevziať faru. — Vieš, Franciscus, — vraví mu   Mikuláš cestou, — pomaly sa stane skutkom, čo sme si povedali u nášho   provinciála. Túto časť Pohronia obsadíme našimi ľuďmi. V Ľupči je   Šumický, v Dubovej Bajmóczy. Lopejská fara patrí Šimonovi. Ty budeš v   Predajnej, ale len do času. ” — Ako to myslíš? — Nuž tak, — zabodne   oči do druhových, iskriacich ostro pod vysokým čelom, — ja už v   Brezne nemôžem dlhšie ostať! — Prečo? — diví sa Hanacius. — Dežmu už   máš. — Áno, — stisne pery. — Ale Brezňania ma nenávidia. Oni vidia vo   mne človeka, čo im s pomocou Collaltových žoldnierov vzal kostol,   vyhnal rektora Simonidesa. I horšie si myslia o mne… — Rozumiem! —   zamýšľa sa páter Franciscus. — A kto tam sadne po tebe? — Ty, — lapí   ho dôverne za ruku. — Ty si človek učený, skúsený sveta. Páter Šimon   je tvrdší ako ja. Má však dobrú povahu a je tým protestantom   sympatickejší. Jednako i on prejde do Lopeja a bude ti do pomoci. Ja   prejdem do Predajnej a breznianskym farárom budeš ty! Nič odiózneho   neľpí na tebe. Zaimponuješ im svojím rozhľadom a Brezno stane sa tým,   čím ho chceme mať. 94
    </tei:p>
    <tei:p>
     ﻿— Ty si opravdivý páter, — stisne mu Hanacius ruku. — Nepracuješ   pre seba! Derieš sa pre rehoľu a pre svätú cirkev. — Deriem, ako i   ty! A to nám robí radosť! — Robí, — prisvedčí mu skromne. —   Povedomie, že pracujeme za veľkú vec, umožňuje nám preniesť najťažšie   obete. Povedz, prosím ťa, ako to bolo s tými zbojníkmi na ceste do   Ostrihoma? — Ako bolo? — usmeje sa Mikuláš. — Nuž ideme — Šumický,   Bajmóczy a ja. Tí dvaja na koňoch, ja s nimi pešo. Sme blízko Tekova,   ked tu istého večera zaskočia nás traja chlapi, ozbrojení po zuby: —   Daj Bohu dušu a nám peniaze! Kým tých dvoch rabujú, ujdem. Počkám ich   v Tekove, kde im dám svoje peniaze, a ja sa vrátim … — Spravodlivý z   viery živý bude! — Z čoho sú však živí kacíri? — hľadí Mikuláš na   druha. — Tí tiež dosť prenesú. I taký Simonides. V Prešporku už šiel   na smrť, a neuhol. _ —Hlavatosť, — pohodí Hanacius rukou. — Človek   môže trpieť za pravdu a môže sa domnievať, že trpí za pravdu. My sa   boríme za cirkev, ktorá je tu. Oni za niečo, čo si vymysleli! — A čo   povieš na arcibiskupov súd? — Keď sa ti mám priznať — pokladám ho za   nesmysel! — vykladá Franciscus dôverne. — Narobiť protestantom   martýrov, to len zaťaží našu prácu. A potom, ide o boj duchovný,   ktorý má svoje argumenty. — Z Boha, ale i zo sveta! — Ako zo sveta? —   Pozri, — uškrnie sa Mikuláš, — nebyť Col- 95
    </tei:p>
    <tei:p>
     ﻿lakových žoldnierov, nie sme ani dnes v Brezne. Svetská moc   pochodí tiež od Boha. V svetskej moci prejavuje sa vlastne moc božia   a i takto je naším argumentom. — Zato neraz myslím, — privrie   Franciscus oči, vhĺbiac sa do seba, — krajšie by bolo opierať sa len   na samú moc božiu. — Krajšie, krajšie, — prisviedča i druh. — Ako si   však pomôcť s tými kacírmi, keď sa oni tiež opierajú na ňu? Rozkrušia   ti cirkev, nevediac, čo vystavia. Napokon, ak je kde chyba, nedá sa   napraviť? Ak chce kto zbožne žiť, nemôže to v cirkvi katolíckej? Musí   revoltovať? A svetská moc je len, kým ju potrebuješ. Pozri, taký   prešporský súd! Myslíš, jeden zmäkol z tých poblúdencov? Koľkí našli   cestu do cirkvi zpät! Uvidíš to i v Brezne! Len pracovať —- nájdeme   ľudí i v tejto luteránskej bašte. Svetskej moci nám už potom ani   nebude treba. Takto uvažujúc, idú a idú. Prídu do Zvolena. Potom hore   Hronom do Banskej Bystrice. Tu navštívia prefekta komorného panstva,   veľkomožného pána Schultza, ktorý je dobroprajným patrónom ich veci.   Kráľovské rozhodnutie o dežme vezme v známosť. Prisľúbi im tlačiť na   úradníctvo komory v smysle — čí chlieb ješ, toho náboženstvo   vyznávaj! Cestou ďalej skoro uzrú i plešivú hlavu mohutného Ďumbiera.   Ľudia ich stretajú. Niektorí sa im i pozdravia. Najviac však odpľuvnú   — nešťastiu vyhnúť. Taký je svet! — Laudetur, — lúčia sa pred farou v   Predajnej. — In aeternum! Amen. Mikuláš zprvu myslí ísť rovno do   Brezna, kde ho zastupuje páter Šimon. Príduc však do Lopeja, 96
    </tei:p>
    <tei:p>
     ﻿složí sa dočasne na tejto fare, pridelenej tiež piaristom. Dozvie   sa, ako sa jeho námestník vždy smelšie a smelšie chová k Brezňanom.   Počuje však o jeho chorobe, i odkáže do Brezna magistrátu poslať mu   voz… Na druhý deň stojí prostý rebrinák pred lopejskou farou. — Tí ma   ale majú radi! — uškrnie sa páter. Zato vysadne na pohodený šup slamy   a hio! Šimonovi zablysne sa v mdlých očiach, keď vidí Mikuláša   pristúpiť k svojmu lôžku. Ožijúc, hneď si sadne. Obzerá vybiedeného   kolegu a zvedavý je na všetko. O vydobytí dežmy už počul. Ako to však   bolo v Trnave? Ako v Bratislave, a najmä vo Viedni? Mikuláš zas rád   by počuť, čo ho čakávBrezne? — Ako bolo, Šimon, odkedy som ťa nechal   na seba? — uprie prišlý oči na nažltnutý druhov obličaj. — Šlo to   nejako? — Ale šlo! Ako by nie? — prikývne ustatou hlavou. — Lapil som   hneď vec nakrátko. Sartoriusa a Fabriciusa som vyhnal a zriadil školu   podľa zásad našej rehole. — Správne, — súhlasí Mikuláš. — A služby   božie? — Zakázal som im súkromne vybavovať, — vykladá oslabený ako   prirodzenú vec. — Ak sa dochytí nejaký potulný kazateľ, zaraz je vo   svätokrížskom biskupskom väzení! Celkom podľa biskupského nariadenia.   —-Kaplán Srnka nemátoží? Podpísal reverz, vieš? — Viem, — uškrnie sa   Šimon. — Však tu i počali vykrikovať za ním. Iste to chcel napraviť —   svolal ľudí do Chmeliusov. Keď som mu 97 7 Sobrané sp. M. Rázusa sv.   19.
    </tei:p>
    <tei:p>
     ﻿však pohrozil, prišiel ma i prosiť. Od tých čias chodí i na svätú   omšu! — V poriadku! A funkcie? — Donucujem ich na riadny katolícky   sobáš, — ožíva pri rozprave. — Počúvať, podnotár Jakub Gronell   nadchodí za dcérou pani Zuzanny Chmeliusovej. Tu by bolo barana   chytiť za rohy. Potom by už ovce šly ľahko. — Na to sa vynasnažíme. A   služby božie? — Veľkú noc slávili sme už v chráme po katolícky. Na   Božieho tela šli sme po rínku v procesii! — Výborne! — mädlí si ruky   Mikuláš. — Mešťania, pravda, zazerali! — Čo mali robiť. Boli tu i   vojaci z Polomky. — No, hľa, — usmeje sa druh spokojne, — svetská moc   doplňuje božiu, ako som vždy myslel! A našiel si i vážnejšie   porozumenie? — Starý Baltazár Taxner a Matej Poli, úradníci   komorského drevárstva, konvertovali, — oznamuje Šimon povedome. —   Vivat! — objíme ho priateľ. — Tak sme na postupe. Najhoršie už   prešlo. Musíme si spraviť matriku konvertitov. Prefekt Schultz   prisľúbil pritlačiť komorské úradníctvo v smysle zásady — čí chlieb   ješ, toho Boha vzývaj! Teraz príde na Mateja Poscha a Jeremiáša   Taxnera. Vec si zariadim. Z dežmy už bude prostriedkov. Nebudeme žiť   ako žobráci. Spravíme si niekedy i hostinku. Povoláme niektorých z   mešťanov. Uvidíš, ako im to zaimponuje! — Ani nevieš, brat môj, —   vzpriami sa nemocný, — ako mi je dobré počuť to. Hneď som zdravší! —   A ja, Šimon, nedal by to za pol sveta! Nemocného pátra prevezú na   lopejskú faru. 98
    </tei:p>
    <tei:p>
     ﻿Tu je tichšie, i zdravšie. Kde on prestal, Housenka pokračuje.   Koná si svoje v chráme, i v škole, kde sú už plnšie lavice. I po   domoch chodí. Jednu ženu podarí sa mu nahovoriť, príde mu na vádzky.   Skoro však zbadá, plameň nenávisti neuhasol. Šimon bol tvrdší než on.   Pre jeho žartovnú povahu jednako mu mnoho odpustili. Kým jemu,   Housenkovi?! — Ale, pán podnotár, — pristaví raz na rínku Jakuba   Gronella, — čo ste vy, mešťania, do mňa takí zažratí? Ved páter Šimon   robil vám horšie! Nie? — Áno, reverendissime, — obzrie si ho tento   hrdo, — ale vy ste to začali! — Napraví sa to, — usmeje sa naňho   priateľsky. — Skoro sa zídem i vám. — A ozaj, načo? — zadiví sa   Jakub. — No, sodať vás s peknou Zuzankou Chmeliusovou. — Či tak ?! —   pohodí rukou. — O to sa vy netrápte! — A kto vás sosobáši? — To je už   moja starosť! Niekde už len nájdem svojho farára. — A keď vás   spokutujem? — Mňa môže iba mesto spokutovať, a richtárom toho je   Daniel Chmelius. — A keď nebude? — robí páter, ako by si ho len   doberal. — Počkajte, Jeho Jasnosť vydá mandát, v smysle ktorého   úradskí mesta môžu byť len katolíci! — Keď vydá — vydá, — odvetí   Gronell chladno. — O toľko budeme tvrdší. A o toľko menej vám   porozumieme… — Prečo ? — Opierate sa vždy na moc svetskú, — trafí 7*   99
    </tei:p>
    <tei:p>
     ﻿ho podnotár. — Keby vám šlo o pravdu, stačila by vám moc duchovná.   A keby vám stačily prostriedky duchovné, — rozhorlí sa, — môj švagor   Milochovský bol by tu. Ani rektor Simonides nemusel by sa trápiť v   Leopoldove! — A viete, že pracujem na jeho vyslobodení?! — Ale vy? —   vyvali Jakub oči. — Prečo sa divíte? — Ked celé mesto vie, i vašou   zásluhou je, že je nie medzi nami! — Nie pravda, — bráni sa Housenka.   — I arcibiskupa Szelepcsényiho prosil som zaňho v Prešporku. Môžem ja   zato, že je hlavaj? Už mohol byť doma ako Srnka. Teraz idem rovno do   Simonidesov poradiť jeho manželke, čo má robiť v mužovom záujme! —   No, a ja musím sem, — pokloní sa Gronell pátrovi, a neobzrúc sa   naňho, celý vzrušený skočí do Chmeliusov. V pitvore nájde Fintoka.   Prišiel si vraj k Uli fajku zapiecť. — A kde sú ostatní? — spytuje sa   ujca. — Ktože ich vie? — stisne tento plecami. — Iste budú po   susedoch. Ani len tej vdovice tu niet. Mohol by im všetko vykradnúť.   Tu buchne čosi vo výške. O chvíľu vojde Uľa s poriadnym kusom   slaniny, čo treba čeľadi na večeru. Zápäť za ňou i pani Zuzanna. —   Preberali sme si bielizeň, — vraví gazdiná, obzerajúc hostí. Najmä   naježeného podnotára. — A čo ty, Jakub? S čertom si sa stretol, keď   si ako moriak? — Keby s čertom! — A s kým? — S pátrom Housenkom, —   nakyslí tvár. — Viete, pani Zuzanna, kam ten šiel? 100
    </tei:p>
    <tei:p>
     ﻿— A kam? — Za Kaťušou Simonidesovou. — A načo? — Vraj dať jej   radu, ako si má muža zachrániť. — To je ale vták, ten páter, —   podoprie si pani boky. — Najprv potisne človeka, potom ho chce dostať   na slobodu. Teda šiel do Simonidesov ? — Áno, — prisvedči Jakub. — Co   by šiel váš za nim! — No, starý, — zamyslí sa ricbtárka, — ten šiel   pozrieť mestskú pílu. — Tak choďte vy! — Daj pokoj! — pohodí rukou. —   Kata je o chvíľu tu. A tá sa mu nedá. Nemaj obavy. Radšej choď za   dievčatami do prednej. Šijú … Pani Zuzanna pomôže Jakubovi vďačne.   Hoc je už i vdovec, jej Zuzanka nenašla by v Brezne milšieho druha. A   potom, otec si to praje, keď sú s Gronellom ako dva prsty. Iba dievča   je trochu plaché. Nechce sa ešte vydávať. A on sa musí oženiť. Akože   bude? Jakub obráti sa v kuchyni. Pri pomyšlienke na driečne dievča   ani nezbadá, ako sa ujec Fintok fatinkuje Uli, hoc si už fajku   zapiekol. Mocnejšie mu buchne srdce a ponáhľa sa — zaklopať. — Voľno,   — zazneje ticho znútra. — Nech sa páči! — Ach, a Zuzanka je sama! —   vojdúc, skoro vykríkne podnotár od radosti. — A mama mi vraví, je vás   tu vraj viac! — Boly tu Anička Vrbovských a Helena Siedemovie, —   zapýri sa dievča, zastrúc si na 101
    </tei:p>
    <tei:p>
     ﻿chvíľku bielučkým šitím horiacu tváričku. — Musely však domov. —   Ako dobre, Zinka, — prisadne si v slušnej diaľke, všímajúc si jej   štíhlej postavy a drobných, hybkých rúčok. — Aspoň si už raz povieme   niečo osamote. — Neviem, — odpovie táto, ako by len musela. — Celé   Brezno to vie, — zachveje sa hlas Jakubovi. — A čo? — zdvihne trochu   hlávku, hodiac si vrkoč na pravé miesto. — Co vie? — No, že Jakub   Gronell chodí do Chmeliusov. — Chodil, i kým mu žila Katuša   Milochovská. Nie? — Chodil… chodil, — zavzdychne si. — Vtedy to však   bolo inak. — Teraz ty vieš, prečo; chodím. I vaši vedia… — Lenže ja   sa ešte nemienim vydávať, — uprie naňho oči. — Tak mám čakať? — Čo ja   viem? — dá sa dievča zasa šiť, ako by robilo od kusa. — Ale vieš, —   podíde k nej a dotkne sa jej rúčky. — Ako by si nevedela? Len ma   nenecháš žiť osamote? Pozri, všetko mám, čo potrebujeme — dom,   gazdovstvo, úrad — všetko? — Tak ked máte všetko? — Ale ty mi chýbaš,   — hľadí na jej vábne pery, červené, zrovná vyzývajúce. — Budeš moja?   Povedz, budeš! — Nepoviem! — Nepovieš? — Nie! — búri sa v nej mladá   krv. Cíti, je to stratený boj. Jakub je pekný mužský a múd- 102
    </tei:p>
    <tei:p>
     ﻿ry. Imponuje jej. Len keby nebol vdovec! — Nie veru, — pokrúti   peknou hlávkou. — Tak ísť? — Ako sa páči! — Teda nejdem, — stane   Jakub zanovito. A Zuzanka ani sa nenazdá — cup! — bozká ju na ústa. —   Juj, — odstrčí ho od seba, nevediac, čo počať, — hnevám sa na vás! —   Ale nehnevaj, dušička, — chlácholí ju Jakub nežne. — Veru sa hnevám!   — zakrýva si horiacu tvár. — Prečo ? — Ked ste taký! — No, nie,   Zuzanka, — usmieva sa Jakub. — Ak sa už chceš hnevať, hnevaj sa na   svoje kamarátky. Prečo ťa nechaly samu? Nech sú tu, nestane sa to! —   Hej, stane sa to inokedy! — Ked sa to musí stať?! — Nemusí, —mykne   hlávkou. — To je hriech! — Ale, babulka, ktože ti to povedal? — Teda   je to nie hriech? — Ak je z lásky, tak nie! — Ale ja sa predsa hnevám   na vás, — nahne sa nad šitím. — To by ani nebola poriadnou   meštianskou dievkou, keby sa nehnevala! — No, tak sa hnevaj! Hnevaj!   — privinie jej chutnú hlávku k sebe. — Ale na jeseň budeme svoji…   Rozkladajú si dlho, ako takí. Napokon rada je i panna Zuzanna, že   Anička šla do Vrbovských a Elenka do Siedemov. Ten Jakub vie cestu   nielen k hlave, ale i k srdcu. Vyruší ich pani Zuzanna, vedúc i   Katušu Simonidesovú so sebou. 103
    </tei:p>
    <tei:p>
     ﻿— No, vidíš, Jakub, — vraví mu s vážnosťou v tvári, — som ti   nevravela? Kmotra je hneď tu! Sme viac než rodina. — A čo bolo, pani?   — utkvie on tým citným pohľadom na pôvabnej tváričke, zbelenej ako   papier. — Bol u vás páter Housenka? — Bol! — vzdychne smutno. —   Navrával vás konvertovať? — To nie, — zachvieva sa i pri pomyšlienke   na návštevu. — Posiela ma za mužom do Leopoldova. Sľubuje mi   vyprostredkovať u pátra Keliu sísť sa s ním, hovoriť … — A použijete   jeho pomoc? — zmatnie Jakubov pohľad i jeho jasné čelo. — Viete, načo   vás on posiela do Leopoldova? — Tuším, — sklopí vyvädnutá pani   uplakané oči. — Ale nie, — vzpriami sa zrazu, posbierajúc sily. —   Nechcem pomoc toho, kto mi muža potisol pred súd. Poprosím kmotra   Chmeliusa zaviezť ma ta a ja nájdem spôsob vidieť svojho drahého   manžela… — Ako, dušička? — spytuje sa pani Zuzanna, kým Jakub   obdivuje jej krásu v tom zduchovnení. — Ako si to predstavuješ v   takých pomeroch? — Už to mám, — zdvihne Katuša oči, plné lásky a   odhodlania. — Páter Housenka mi vravel, ako ich tam trýznia. Ja však   už viem i to, ako sa tam tešia. Minulého týždňa bola som v Bystrici.   U rektorov Štellerov mi hovorili, že ženy, čo chcú byť so svojimi   mužmi, idú za slúžky do Leopoldova … — A ty by si šla? — diví sa   kmotra. — Už som sa rozhodla, — zazoria sa jej líčka. — Pôjdem! Samko   zatiaľ ostane u strýčka Baltazára. I vy mi ho prihliadnete, však?   104
    </tei:p>
    <tei:p>
     ﻿— Vďačne, — prisvedčí pani Zuzanna. — Ako by nie? Je naším   duchovným deckom. Ale predsa — ďaleká to cesta, plná nebezpečenstva!   Ťažko sa uspokojí Samko s nami a bez mamy. — Neviem si už so sebou   rady, — vrhne sa Katuša na stôl, a skloniac hlavu do dlaní, úpenlivo   zaplače. — Musím ho vidieť! Musím s ním aspoň slova stratiť. Musím mu   aspoň ruku bozkať. Nebudem ho prehovárať byť slabým. Nie! On vie, čo   má robiť. Ale verte mi, — uprie na prítomných oči, plné sĺz, — umrela   by, nech nejdem za ním. Musím … musím… Nemám dňa, nemám noci, odkedy   odišiel. Jednostaj som pri ňom. Keď sme sa lúčili, povedal — pre   lásku niet diaľky. Jeho oči, samé utrpenie, stále na mňa hľadia.   Stále ma volajú… Musím za ním … musím. V poslednú trojičnú nedeľu je   u Chmeliusov svadba. Panna Zuzanna podá rúčku svojmu vyvolenému   Jakubovi Gronellovi. Nájde sa i evanjelický kňaz, nik mu nevie mena.   Ten ich manželstvu požehná v prítomnosti priateľov v rodičovskom   dome. Ked stanú vedľa seba, on je zduchovnelý a ona ako plný   jabloňový kvet. Jednako je to smutná svadba, ked okrem toho šťasttia   dvoch duší, čo si prisahajú vernosť do smrti,, niet príčiny hlučne sa   veseliť. Páter Housenka vie o všetkom. Mohol by zakročiť ako páter   Šimon. Nespraví to. Nechce sa načisto rozísť s vplyvným Chmeliusom a   s múdrym Gronellom. Zaznačí si mladý pár do matriky, ako by ho on   sobášil, a je to. Chmelius hneď po svadbe splní horúcu túžbu svojej   kmotry Kataríny, ktorá počne nápadne chradnúť. Vie, ak jej nevyhovie,   uvädne ako kvet bez vlahy. Odprevadí ju teda do Leopoldova. 105
    </tei:p>
    <tei:p>
     ﻿Tu sa ona preoblečie do sedliackych šiat a nájde si skromnú   službičku v zámku u pani prefektovej.
    </tei:p>
   </tei:div>
   <tei:div type="chapter">
    <tei:head>
     VIII.
    </tei:head>
    <tei:p>
     V tomto čase osadí sa v Leopoldove i v susednom Hlohovci niekoľko   zaujímavých služobných dievčat. Často ich vídať chodiť okolo zámku.   Sú to mladé sedliačky, v trnavskom, piešťanskom, ba až lieskovskom   kroji. Vojaci si ich všimnú. Oni majú právo vydržiavať si i milenky   na svojom byte. Prirodzene, pri pohľade na tieto dievky jedni-druhí   hned by boli hotoví čarovať. — Hej, Anča, počkajže, — poponáhľa sa   taký žoldnierko za svedčnou, počernou dievkou, ohliadajúcou sa placho   okolo seba. — Kam ideš? — Do zámku, — uprie naňho inteligentné oči. —   Dáš sa s nami na vojnu? — treskne ju dlaňou po riasnej sukienke. — To   nie, — odtiahne sa, ako by ju pichol. — A čo tu chceš? — Chcela by   pozrieť na tých uväznených … — Hohó, duša moja, — vykrútiac si fúzy,   zachechce sa vojak. — Čože teba do tých bláznov? — Je tam jeden od   nás, — červená sa dievča. — Rada by ho vidieť. — Uvidíš ho zajtra o   tomto čase, ked vyjdú záchody čistiť, — uškŕňa sa žoldnier,   priťahujúc sa k nej bližšie. — Vodíme ich na prácu ako čriedu. Načo   sú však hlúpi? Treba im len reverz podpísať, a páter Kelio ich   prepustí. Takto vymýšľa, čím ich obmäkčiť. Niekedy je ich už i nám   ľúto. Rozkáže, musíme ich hnať do práce, keď je najviac horúco, alebo   najhoršia zima. Ich pokrm je plesnivý chlieb a voda. Keď 106
    </tei:p>
    <tei:p>
     ﻿kto nevládze, musíme ho biť. Voňahdy akýsi Szentmiklósi,   sedemdesiatročný starček, prosil Keliu oslobodiť ho od práce, ked už   nevládze. Vieš, čo mu povedal? — Čo? — zjaví sa úžas v plachých   dievčenských očiach. — Starče, — vraví mu jezuita, — nie že by ti   odpustil. Ba keď skapeš, ani tvojmu mŕtvemu telu neodpustím. Lebo ťa   dám na hnoj vyhodiť — psom! — To boly jeho slová. Ja som ich počul.   Hi, to ti je chlap, ani náš strážmajster. A ty, Anička… ? — Nie, ja   som Betka, — osmelí sa dievča. — Teda Betka, — díva sa jej žoldnier   na jemné črty, — ty by si chcela k nám? Ved ťa zavrú, alebo dostaneš   niekolko palíc za zvedavosť, tak! Len s jednou podmienkou by si   mohla… — Ako? — Ked sa staneš mojou frajerkou, — pohladí ju po tvári.   — Pod! — lapí jej rúčku. — Nájdeš si tu kamarátky. Tak uvidíš, koho   chceš. Väzni musia i vás poslúchať a vašu vôľu plniť. Ideš? — Nie, —   vzoprie sa Betka, vytrhnúc sa žoldnierovi z rúk. — Možno inokedy, —   obzrie sa ešte naňho a poponáhľa. — Ked zasa prídem… — Ale si to   rozmysli, — volá tento za ňou. — A príď čím skorej! Takto obletujú   väčšinou mladé, inteligentné ženy hrozné miesto, kde trpia ich   manželia — ako pestré motýle kaluž. Sú to farárky a učiteľky, túžiace   aspoň zďaleka uzrieť predmet lásky svojej. Ak možno — slovko stratiť   a podať väzňom posledných pár zlatých. Ak nie — tak povedať si   zrakom, čo biedne srdce cíti. I tak je s nimi zle. Jedna zpomedzi   tých z Hlohovca podá väzňom chleba a masla. Lapia ju a zavedú 107
    </tei:p>
    <tei:p>
     ﻿do zámku. Tu jej hlavu a ruky do klady sovrú a šarha ju vodí za   najtuhšej zimy po pevnosti. Katuša Simonidesová vidí to z okna a   srde© premkne jej nesmierna úzkosť. Ona má iste šťastie — dostať sa   takto do bezprostrednej blízkosti svojho muža. Prefektová je dobrá,   staršia pani — vzala si ju pre jej príjemný zjav. Ani drsní žoldnieri   nemajú smelosti natískať sa jej, ked slúži na takom mieste. Co však   bude, ak sa dozvedia — kto je?! Robí, čo môže zatajiť svoj pôvod.   Práce sa chytá s chuťou. Jej ruky sú skoro tvrdé, mozoľnaté. Schválne   spraví niečo i zle, ťarbavo — ako sedliačka. Prefekt, starý, fúzatý   úradník, neobzrie sa o ňu. Pani ju poúča a má ju rada. Prvý raz uzrie   väzňov z okna, ked ich vojaci s krikom a nádavkami vedú do práce. Je   treskúca zima — majú šiance kopať. Otrhaní, zarastení idú v radoch —   jeden biednejší než druhý. Na pleciach motyky, rýle a čakany. Na   rukách a nohách okovy, uvoľnené len umožniť potrebné pohyby. Ak kto   zaostane, hneď je tam vojak. Praští ho pažbou alebo palicou. Ak sa   kto potočí alebo padne na zem — čo potom? Musí sa zdvihnúť a ísť. Na   sprievod hľadí mních, vysoký, počerný — tvrdých, ostrých črt. Čierny   je od päty do hlavy. Pozor má prísny, kmitá mu ako lesk chladnej   ocele pod čiernym širákom so širokou strechou. Tvár ani z kameňa. S   rukami, složenými povedome do ramien, obzerá si smutne vycivené,   bradaté postavy. Vidieť, s pôžitkom naslúcha tupému rinčaniu pút. —   Kelio! — schveje sa Katuša pri pohľade na pátra, o ňom počula už   veľa, veľmi veľa. A nič dobrého! — Kde je však on? Kde je môj   Janíčko? — uvažuje strnulé, či je muž nie v nie- 108
    </tei:p>
    <tei:p>
     ﻿ktorom väzení mimo zámku. Zrazu skoro vykríkne. Pozná ho, svojho   Simonidesa! Ani nie po tvári, len po tej jeho štíhlej postave a   veľkých, múdrych očiach. O chvíľu obráti zrak k oknu, ako by zacítil   jej roztúžený, milujúci pohľad. Potom však skloní pokorne hlavu a   odchod! v šedivom húfe s nádvoria. — Ach, Bože môj, — zalomí žieňa   rukami, snažiac sa zo všetkých síl zdržať plaču. Tu však cíti, srdce   sa jej ide puknúť, zem sa pohne pod nohami. Padne na lavicu, a   ponoriac hlavu do dlaní — horko zanarieka. — Co ti je, Kata? — stane   vedľa nej domáca pani. — Čo sa ti stalo? Vojaci ti nedajú pokoja? —   Nie, — lapá táto slová. — Tak čo? — kmitne obava v tom dobráckom   zraku. — Povedz! — Poviem, pani moja, všetko poviem, —■ utiera si   slzy. — Videla som… — a zasa nevládze ďalej pre hojný prúd slz, čo sa   jej roní z očú.. — Čo si videla? — spytuje sa pani ďalej starostlivo.   — Videla som väzňov, — vydýchne si konečne. — Viete, tých kazateľov…   A prišlo mi ich ľúto. — No, dievka moja, — vraví spokojnejšie, — to   tu vidíš horšie veci. Nesmieš byť taká citlivá. I mne ich bolo ľúto,   keď som videla, ako narába Kelio s nimi. Trápilo ma, tí ľudia   nespravili nič zlého! Iba čo sú verní svojmu náboženstvu. Aj som   povedala môjmu, vojaci horšie zaobchodia s nimi než s tými, čo kradli   alebo vraždili. Čo však robiť? Páter Kelio je tu všemohúcim pánom. Čo   raz on chce, musí sa stať. Tak som navykla na všetko. I ty navykneš —   neboj sa! 109
    </tei:p>
    <tei:p>
     ﻿— A kde sú zavretí? — ozve sa v Kaťuši zvedavosť. — Až na piatich   miestach, dievka moja, — vykladá jej pani ochotne. — V samom zámku na   troch. Hrozné sú to miestnosti, kde väzni žijú potískaní, v okovách.   Je tam smrad, puch a hmyzu, žiab i hadov. V lete nám istý Niklecius   omdlel od sparna. V zime zas idú pomrznúť. Vlastným telom si   vyhrievajú svoje žaláre … — A čo jedia? — Dostanú komisného chleba a   vody. Na tom sú, — vidieť, i jej je ťažko o tom hovoriť. — Niekedy im   dobrí ľudia položia niečo pokrmu do fúrikov, na nich navážajú piesok.   Niekedy i spoluväzni, zlodeji a vrahovia. Najčastejšie poddaní, čo   tiež sem chodia šiance kopať a nasýpať. Počula som, v Hlohovci majú   pre nich niečo peňazí. Ak prídu vojaci, pošlú im po nich. Tí však to   najčastejšie prepijú, alebo dajú svojim frajerkám a povedia, že nič   nedostali. Tak ich navdáva Kelio. — Ach, Bože, — zavzdychne ticho   Kaťuša, schytiac ochotne drevené krhly, priniesť vody zo studne. — To   sú už ako prekliati! Tým ani pomôcť! — Veru kto sa k nim priblíži,   ľahko sa dostane do klady! — pozrie pani za odchádzajúcou a zamyslí   sa. Na chodbe Kata utrie si oči. Tak vyjde na dvor. Tu sa jej však   kolená dobre nepodlomia. Oproti nej kráča so zdvihnutou hlavou páter   jezuita KeUo. — Pochválen Pán Ježiš Kristus, — vynájde sa slúžka a   chce prebehnúť popri ňom. — Až naveky, — všimne si driečnej postavy a   110
    </tei:p>
    <tei:p>
     ﻿stane jej do cesty. — Odkiaľ si, dievča? — obzerá si ju, i jej   vyšívaný kroj od päty do hlavy. — Ja… ja… ja, — príde do rozpakov, —   z Pobedíma, prosím. — No, tam sú dobrí katolíci, — kývne hlavou   spokojne. — A ty chodíš na svätú omšu? Akože sa voláš? — Kata! — Tak   čo, Katka, chodíš? — zmäkne mu ten chmúrny pohľad. — Chodím, — sklopí   oči. — Každú nedeľu. — No, vidíš, — zosŕkne naraz páter. — A tí   predikanti nechcú. Ale ich naučím. Hej, ja tých naučím!! Kata beží na   studňu. Tu stoja vojaci. Obzerajú si ju, mrkajúc na seba. Keď si však   položí nádoby, vytiahnu jej vedro sami, i nalejú. — Ďakujem, — ukloní   sa im a poď! — A viac nič, — pohodia tí, hľadiac za ňou. — Pekná   potvora! — Len akási usmoklená! — poznamená jeden. — Ktovie, či je   tiež nie jedna z tých, čo majú u nás svoj záloh, — uvažujú vojaci,   robiac si klzké vtipy. — Ľahko možno, — vykladá akýsi kaprál, —   človek sa tu v nich nevyzná. Ale ja som už prišiel veci na koreň. Ak   sa ti dá oblapiť, je sedliačka. Ak sa odťahuje od teba, je pani.   Takto prežíva Kata deň za dňom. Svoju paniu snaží sa získať   pracovitosťou. Pritom myslí len na dve duše — na muža a na synka   Samka. Neraz jej príde na um, ako ju doveduje — ako hľadá! Aj by ta   šla za ním. Tu je však ich otecko! Čaká ráno, keď ho môže aspoň očima   pohladiť. Čaká i večer, keď ženú húf z práce do tých hrozných pivníc.   A on ani nevie. Ale 111
    </tei:p>
    <tei:p>
     ﻿svitne nedeľa. V kostole sa iste uvidia. Tak si stane, nech sa im   stretnú zraky. A nebude mu možné nepoznať ju. Vo vytúžený deň oblečie   sa sviatočne. Taká je ani lusk. Len trochu preblednutá od veľkých   starostí a trápenia. Natiahne kožuštek, ked je tamvon zima. Na hlave   plachetka, sukňa sa osieva, kapčeky klopkajú … Vyjdúc na dvor, uzrie   jednorukého väzňa, rektora z Pápy, a začuje, ako prosí Keliu nenútiť   ho nespôsobného pracovať. I tak v žalári a v okovách má dosť   trápenia. — Ty sa sám nad sebou nechceš zmilovať, — vyčituje mu   jezuita, — a cudzieho prosíš o milosť? Ak si kopal na šiancoch   dosiaľ, budeš viac. Stúpaj do kostola! Katuša sa ohliada a chce ísť.   Na bielej, od zimy zružovenej tváričke zbožnosť. V rukách pátričky,   ako sa patrí. Sotva však spraví krok, zamrazí ju výkrik ako zpod   zeme. Za ním druhý, tretí. Nárek sa nesie chórom po zámockom nádvorí.   Väzenia sú otvorené. Vojaci vyvláčajú väzňov z dier za vlasy, za   brady, za nohy, takže hlavy cengajú po kameni. Iní ich mlátia holými   mečmi, palicami a býkovcami, až to duní na vychudnutom tele. — Len   ich dobre! — posmeľuje Kelio. — Len ich! Naučiť ich chodiť do chrámu!   — A vidiac zarytosť väzňov, skočí ku kaprálovi. Vytrhne mu palicu a   počne mlátiť nešťastníkov, kade zachytí. — Takto! Tak im dať! —   ukazuje. — Slovom božím, a nie bitkou máš presvedčovať! — stane si   smelo pred neho vychudnutý Tomáš Šteller, banskobystrický rektor. —   Tak aj ty? — vrhne sa naňho Kelio a prásk a prásk! — Rušaj do chrámu,   počuješ to slovo! 112
    </tei:p>
    <tei:p>
     ﻿Kaťuša stane za chvíľu ako omráčená. Chce sa jej vykríknuť! Chce   sa jej zaplakať! Aký zlostný je len ten mních! Spamätá sa však a   pobehne. Cestou zachytí hovor oficierov. — Hlaďme, čo robia s týmito   predikantmi! — povie jeden. — Ak ich nepošlú v nedeľu na šiance, bijú   ich ísť do chrámu! — No, — poznamená na to druhý, — ak nie pre inú,   pre túto príčinu musí spravodlivý Boh vyvrátiť túto pevnosť. — Treba   povedať komandantovi a vojakom. — Tým rozkazuje Kého! — Teda samému   Keliovi! — Jemu zas nakladá Kollonič! Keď to počuje Kaťuša, všetko sa   jej točí okolo. Slzy sa jej tisnú do očú. Ledva príde ku chrámu.   Jednako sa premôže a zamieša medzi postávajúcich pred kostolom.   Miesto si hneď nájde — medzi dievkami, pristrojenými ako ona. Nie sú   to dievky a slúžky. Sú to mladé farárky a učiteľky, vyčkávajúce   svojich mužov, až ich poženú z väzenia pred oltár. Sú radom bledé a   vyplakaných očí. Nevedia si mena a poznajú sa. Čupia ani kŕdeľ   splašených holubíc, hľadiac mlkvo, nemo … — A vy ste nie sedliačka? —   dotkne sa vtom Katy susedka. — Prečo myslíte? — zachveje sa táto. —   Ručník nemáte dobre uviazaný, — pozrie jej priateľsky do očú. —   Nebojte sa, ani ja som nie! — Koho čakáte? — osmelí sa Kata. — Muža!   I vy? — I ja. — Vaše meno? — Kata Simonideska. A vy ste? 113 8 Sob   rané sp. M. Rázusa sv. 19.
    </tei:p>
    <tei:p>
     ﻿— Beta Masniciusová — z Ilavy. Potajme stisnú si ruky. Ostatné   povedia si očami. — Pochválen Pán Ježiš Kristus, — klonia sa ludia   zprava i zľava. — Až naveky! — prejdú Kelio s kul’havým rektorom,   Jánom Benem, horším vraj ešte na väzňov než on. O chvíľu nasleduje   ich i smutný húf vycivených, zarastených, polonahých kňazov a   učiteľov. Podbehnuté oči majú sklopené. Údy sa im hýbu automaticky.   Ako by len telesne boli tu. Iba niektorí zdvihnú pohľad. Dajedni   stretnú sa i s užasnutým zrakom, čo k nim hovorí — tajnou rečou   nekonečnej bolesti a lásky. Radosť zablysne na utrápených tvárach,   hoc len na chvíľočku. Svit potechy zjasá i v ustatých očiach Tobiáša   Masniciusa. Na prísny pokyn rektorov však vrhnú sa ľudia do chrámu.   Vojdú s ťažkým srdcom i tie smutné dievky. Iba väzni zastanú predo   dvermi a nechcú ani krok dalej. — Počujte, — skočí k nim rektor Bene,   dobre ich neprebodnúc surovým pohľadom, — nepokúšajte! Ak nepôjdete   dobrovoľne, rozkážeme vás vovliecť. — Ako chcete! — Prosím vás, —   vyjde vtom za nimi šedivý starček, jezuita Adam Zeiler, — nezdráhajte   sa vojsť! Ak neposlúchnete, vidím, ukrutne zakročia proti vám! — My   by sme i šli do vášho kostola, nech nás nenútite, — vravia nato   väzni. —- Ale takto?! Pekne to robíte, duchovní pastieri! — Práve,   ako treba! — pohodí Kelio, vrátiac sa k nim z chrámu. — Vy máte   diabolstvo. To sa musí z vás vyhnať! 114
    </tei:p>
    <tei:p>
     ﻿Keď ani na to nechcú vstúpiť do kostola, dohrnú vojaci. Dvaja   talianski dôstojníci počnú mlátiť najmä Masniciusa a martinského   rektora Michala Pavloviča. Potom za vlasy, za brady, za nohy —   vovlečú väzňov dnu. Prítomní ľudia, a medzi nimi i uplakané dievky od   oltára, zhliadnu opravdivý zápas. Väzni vzpierajú sa, do čoho sa dá,   i hoc im hlavy cengajú po kamennej dlažbe. Jeden-druhý ostáva   polomŕtvy ležať pred oltárom. Dobrý starček, jezuita, Adam Zeiler,   prosí za nešťastných. Márne! — Pred Bohom i pred vami, čo ste sa tu   shromaždili, osvedčujem sa, — zvolá vtom od oltára Pavlovič, — keď ma   sem dovlečiete tisíckrát, nebudem účastný vašich obradov! A o týchto   ukrutnostiach musí sa i Jeho Jasnosť kráľ dozvedieť. — Vy nemáte   Boha, ani kráľa, — znej e odpoveď. Nastane ticho, keď páter Kelio   slúži svätú omšu pred božím oltárom. V tú chvíľu stretajú a poznávajú   sa oči trpiteľov a ich preoblečených manželiek. Pohládzajú sa   pohľadom. Rozprávajú si o láske, pre ňu niet diaľky, ani hrozby a   ťažkosti, lebo je silnejšia ako hrob … I brezniansky rektor Ján,   ukonaný, zbitý, hľadí, hľadí a ešte raz hľadí. Tá biela hlávka medzi   dievčatami taká mu je známa! Postava tiež, i rúčky. Len kde sa vzaly   tie pátriky na nich? Zrazú sa mu rozleje žiar po vpadnutom obličaji.   Oči sa im stretnú a prehovoria. Áno, to sú oči jej! Ona je to iste!   Kde by ju nepoznal? — Katuša, — zašepce blažene pre seba. Ona   nezačuje, ale cíti, vidí — zbadal ju. Tie jeho veľké, múdre oči   upierajú sa na ňu, ako niekedy za šťastných chvíľ v Brezne. Spytujú   8* 115
    </tei:p>
    <tei:p>
     ﻿sa i odpovedajú. Ona sa ich tiež spytuje i odpovedá na ich otázky.   Naraz stáva sa jej tento chrám milým, božím. Nedala by za nič na   svete toto miesto. Kelio a jeho miništranti, i vojaci a nábožný lud,   ba i smutné postavy väzňov sa jej strácajú. Napokon nevidí nikoho —   len jeho … — Dominus vobiscum… — ozve sa sonórny hlas kňazov. — Et   cum spiritu tuo, — odpovedá ostro Bene zpoza organa. Nič ju nevyruší.   Zdá sa jej, sní o svojom stratenom a nájdenom šťastí. Co skúsila, ako   by z toho nebolo nič pravda. Pravda je len, že si našla jeho a on ju.   Pôjdu si v duchu za svojím Samkom a horúca túžba troch sŕdc sleje sa   vo veľkú radosť. Vtom sa ozvú jemné zvonky. Ľudia si kľakajú a   križujú sa. I ona si kľakne ako ostatní. Iba väzni si nekľaknú.   Meravo stoja ako sochy. Ona to vidí. Predíde jej, ani ona si nemala   kľaknúť. Pozrie na muža, keď zrazu skočí k nemu akýsi vojak. Obráti   proti nemu pažbu a — bác! Udrie ho do pŕs, až buchne o múr a zrúti sa   na zem. — Ach! — úzkostlivý výkrik vyderie sa jej z hrdia. Pátriky   jej zahrkocú na kamennej dlážke. Za nimi sosutí sa i ona. Keď otvorí   oči, poznáva — je vo svojej kuchynke u prefektov. Domáca pani sedí   vedľa nej a hľadí jej mäkko do očú. — Katuša, čo sa ti stalo? —   utiera jej tvár octovou handrou. — Koho si videla v kostole? — Ja…   ja… — zamrie jej slovo na perách. — Neboj sa, — pohladí ju po hojných   plavých vlasoch, — ja ťa nezradím! Ja viem… 116
    </tei:p>
    <tei:p>
     ﻿— Videla som jeho, — zašepce, ako by sa ľakala tých múrov. — Jána   Simonidesa som videla. — A kto je to ? — Brezniansky rektor, —   vzdychne. — Môj muž! — Tušila som! — skloní sa k nej pani. — Na   sedliacke dievča zdala si sa mi priučená. — A ozaj ma nevydáte? —   chytí jej ruku a podnesie k ústam. — Ja by som už ani nedbala. Ak má   zahynúť on, nech zhynieme spolu. Ale máme malého synka v Brezne. Ten   čaká… — Neboj sa! — uisťuje ju prefektová. — Si na dobrom mieste. A   maj trpezlivosť! Za mužom nechoď, zmárniš jeho i seba! Príde však čas   a vy sa shliadate i porozprávate spolu. — A kde? — U nás! Katuša,   získajúc si srdce pani prefektovej, teraz už trpezlivo čaká. Dlho jej   je, dlho. Nemôže to však už byť ináč. Ked idú väzni na prácu alebo z   nej, úmyselne vyjde na studňu. Aj sa stretne neraz s očima svojho   druha. Zbadá v nich radosť, a to ju poteší. Teraz už vie i rektor   Ján, koho má v tom kuchynskom okne u prefektov. Raz sa jej podarí   nahovoriť istú ženičku z poddaných, čo odrábajú panštinu na šiancoch   s väzňami — podať mu niekoľko riadkov a trochu peňazí. Počuje však,   odbili to na ňom. Dostal ťažké okovy na noc a musel ležať v klade. —   Vidíš! — kára ju pani. — Nebuď netrpezlivá! Ináč pokazíš všetko! I dá   si povedať. Koná si svoju povinnosť verne, svedomité. Najradšej však   ide do mesta. Najmä na trh do Hlohovca. Tu sa stretne so seberovnými,   i s Betou Masniciuskou. Vyžalujú sa, potešia. Tu počuť všetko, čo sa   deje. Kého 117
    </tei:p>
    <tei:p>
     ﻿vraj úmyselne chodí k nemocným so sviatosťou blízko pracujúcich   väzňov. Ak si títo nekľaknú, vojaci ich bitkou musia donucovať. Tak   zbili nedávno vyše sedemdesiatročného farára Gregora Illéša. Učiteľ   Bene prebil mu hlavu. Istý dôstojník mal toho už dosť a okríkol ho:   Nuž ty kuľhavý pes, kto ti dal tú moc takto trýzniť nevinných ľudí? —   Prečo nevzývajú Boha? — odpovedal Bene. — Vzývaj si ty tohto Boha   svojho!—ozval sa nato Pavlovič. — My vzývame svojho pravého   Boha!—-Čože! — vrhol sa učiteľ na Pavloviča a zlomil mu palicou ruku,   z nej sa valila krv. — Choď a povedz Keliovi, — vraví mu zranený, —   nech nehovorí viac, že je jeho obeť nekrvavá! Dnes ju, ako Pilát,   smiešal s krvou nevinnou! Rany sa množia, zato — rozpráva sa v meste   — väzni nie sú zlomení. Onehdy im dali kopať nový žalár. Oni prosia   jezuitov nenútiť ich na to. Keď sa im vysmejú, povie Štefan   Hárssányi: Vy chýrni buntoši, ani Židia a pohani nerobili to s   apoštolmi! Apoštolov zavreli do žalára, ale ho aspoň nemuseli pre   seba kopať. Na ich ospravedlnenie — zdvihnúc motyku, hovorí — ja prvý   zakopem do zeme pred vami… — Podivní ľudia, — poznamená pani   prefektová, keď Katuša rozpovie, čo počula. — Musia byť presvedčení o   svojej pravde. — Sú, — prikývne táto. — Len keď sú i tí druhí! — Kto?   — zadiví sa slúžka. — Azda i Kelio? — I ten! — Aké je to smutné, keď   je na svete viac právd, — vzdychne si Simonideska, — a pravda môže   byť len jedna! Sneh sa púšťa, sedmokrásky rastú na pažiti. 118
    </tei:p>
    <tei:p>
     ﻿Oráči kypria drevenými pluhmi drobnú čiernu zem. I škovránok   zašveholí nad leopoldovskou pevnosťou, keď istého dňa pozrie pani   prefektová Katuši nežno do očú. — Pred večerom nechoď nikam, — vravi   jej.— Vymohla som si od muža Simonidesa. Príde k nám. Mám prácu   preňho! Žieňaťu tisne sa krv do tváre. Chytí obe ruky pani   prefektovej a pritisne k ústam. Nech si neodtiahne, posype ich   bozkami. — Konečne! — zavzdychne si zhlboka. — Ako sa len stretneme?   Co si len povieme? Či ma nevyhreší, keď som prišla sem a Samka   nechala na seba? — hučí jej v hlavičke a nevie si miesta. Po obede   rýchlo si všetko porobí. Potom si sadne v kuchyni niečo šiť. Srdce   jej dobre nevyskočí. Zamýšľa sa, zamýšľa. V predvečer vyruší ju pani.   — Kaťuša, — usmeje sa na ňu, — padol mi prstienok v izbe. Choď,   pohľadaj mi ho! — Prosím, — ide poslušne. Hľadá prsteň, i nájde ho   pod stolíkom. Ako však vstane so zeme a zdvihne hlavu, div   nevykríkne. Vo dverách stojí vysoký, štíhly mužský a díva sa na ňu   hlbokým zrakom milo, prívetivé. — Janíčko! — zastone a je mu v   náručí. — Kaťuša! — zobjíma si rektor Ján svoju ženu. — Zdá sa mi,   roky čo sme neboli spolu. A ty si prišla za mnou i do tohto pekla!   Moja, moja Katuša… moja… Zamíknu, nevediac prísť k slovu. Slzy ich   zalejú od veľkej radosti. Ani dobrá pani prefektovi nevie sa zdržať   plaču. Odvráti sa, a vyjdúc, pozorne zavrie za sebou dvere. Keď   prevládzu prvé pohnutie, hľadia si do očí a nevedia sa prenadívať.   Stanú sa na chvíľu deť- 119
    </tei:p>
    <tei:p>
     ﻿mi, opravdivými deťmi. Len potom si uvedomia svoj stav i   povinnosť, využiť tú štipku času čo najlepšie. — Co náš Samko? —   spýta sa jej. — Ako si prišla sem? Nevyzradí ťa pani prefektová? Pred   vojakmi si istá? — zasýpa ju otázkami, nečakajúc ani na odpoveď. Ona   ho uspokojuje a hovorí mu o všetkom možnom. Je to i dve na tri, ako   by strácala rozum. A zasa sa spamätá. I složí si tú strojnú plavú   hlávku na jeho prsia. A znovu plávajú im oči v slzách a pery vlhnú na   perách. — Jednak je len Boh dobrý, — šepce jej do uška, ako by sa bál   niekoho. — Nikdy som nemyslel zažiť tu takú chvíľu. Ja som ťa poznal   v kostole. I to viem, že si zamdlela. Nemala si sa tak rozčúliť.   Vieš, my sme na bitku navyknutí a znesieme veľa. To už Boh tak dáva.   Teraz však tu dlho neostaň. Vráť sa do Brezna k nášmu dieťaťu,   vychovávať ho! Včera bol u nás Kollonič. Hrozil nám galejami, keď   nepodpíšeme. Moji bratia nepodpísali, ani ja som nepodpísal. Nehneváš   sa preto na mňa? — Nehnevám, — vravia jej ústa, ale oči plačú. —   Povedali sme si — vydržať. — Áno, — zašepce ona. — Len keď je to   ťažko! Ja by najradšej umrela tu s tebou. — Máme Samka! — Veď to! — A   ty musíš k nemu… — Pôjdem, drahý, — objíme ho znova kŕčovito. Potom,   skočiac do kuchyne, prinesie mu čosi. — Na, — tisne mu do ruky plný   mešec, vezmi si! Pre Boha ťa prosím! — Ty… ty … ty moja, — pobozká si   ju, usmeje sa na ňu. — I tebe sa zíde. Mne by to vojaci 120
    </tei:p>
    <tei:p>
     ﻿pobrali. Co sa nás tí narevidujú! Co nájdu, poberú. Ja už mám svoj   najväčší dar, — díva sa jej do očú. — Obrázok tvojej tváričky, čo si   v duši odnesiem so sebou. — Nie, Janíčko, — bráni sa ona zúfalo. —   Ale ma máš rád a aj svojich breznianskych priateľov, vezmi si ten   groš! Podeľ medzi bratov! Tak ho skôr ukryjete. A tu čo máš? — pozerá   odreniny na jeho rukách, snažiac sa uviesť reč na iné. — To od okov!   — Keby ťa mohla vykúpiť! — Vykúpi nás náš milý Spasiteľ, — usmeje sa   šťastne. — Ja verím, príde hodina nášho vyslobodenia. Snívalo sa mi,   boli sme v Drakšiari, ty, ja i náš Samko. Strhla sa ohromná búrka. Tu   sa však naraz rozídu mraky a slnko zasvieti na nás troch. Vidíš,   drahá, pomysli si na to… Ani nezbadajú, len keď je už večer.   Simonides odchodí šťastný do svojho žalára. Teraz ho už ozaj nič   nebolí. Duch jeho teší sa obrazu tej krásnej ženskej tváre a   nezapomenuteľných belasých očú. Večer dňa 15. marca 1675 stojí desať   vozov pri bočnom východe zo zámku. Sú tam v hustnúcom šere. Nikto ich   nezbadá. Len biela, mladušká sedliačka tlačí sa k múru. Tuší, čo sa   chystá. Striehne a tisne k srdcu bielučkú mužskú košeľu. Skoro nato   vyjdú väzni. Vojaci rozkážu nasedať. Tu ona rozhliadne sa po vozoch a   skočí k jednému. — Co tu chceš, pľuhavstvo! — okríkne ju vojak a   pristaví. — Len toto, pán vojak, — podnesie bielizeň. — Košeľu   mužovi, — povie v slzách. — Aleže mi iď! — odstrčí ju surovo. 121
    </tei:p>
    <tei:p>
     ﻿— Máš sa načakať, kým si pospíte spolu! Hehehe! — rehlia sa   vojaci. Vozy zrachotia a s Bohom! — S Bohom! — hľadí dlho do   hustnúceho šera Katuša Simonideska. Po odchode väzňov rozletia sa   ženy ako opustené holubice na všetky strany. Odoberie sa od dobrej   panej i Katuša, spokojná s tým, čo dosiahla. Ide do Brezna, a nie   naprázdno. Na dne svojej ubolenej duše nesie si obraz svojho muža a   Samkovho otca.
    </tei:p>
   </tei:div>
   <tei:div type="chapter">
    <tei:head>
     IX.
    </tei:head>
    <tei:p>
     Za fortňou leopoldovskej pevnosti sadne na vozy z tridsiatich   štyroch väzňov — len tridsaťdva. Dvaja, vyčerpaní na smrť od bitky a   hladu, nemôžu už s miesta. Chystajú sa do kraja, kde sú Kelio,   Kollonič a Szelepcsényi, ba ešte len i Jeho cisársko-kráľovská   Jasnosť Leopold I. — veľmi malí páni. — Hio! Hio! — potrhajú opratami   pohoniči. Šľahajú i bičom do koní. Rozkaz je, majú hnať čím   rýchlejšie. Zbytočne nezastávať a mestám vyhnúť. Nejsť ľuďom na   diváky. Na ťažkých vozoch sedia i vojaci v plnej zbroji. Väzni sú   sputnaní a v okovách. Ujsť — niet ani myšlienky. — Hio! Hio! — Kam   nás to vezú? — nakloní sa Masnicius k svojmu druhovi. — Ktovie! —   odpovie Simonides, zahľadiac sa do noci. — Ideme azda k vám, do   Trenčianskej! Pri Novom Meste zabočia vozy dolnou cestou a ženú   Moravským Lieskovým hore dolinou rovno na Moravu. Ľudia už i v obci,   najmä však 122
    </tei:p>
    <tei:p>
     ﻿na kopaniciach, vychodia do póla. Poznajú ich, kto sú. — Kam   idete? — volajú na nich, hoc im i vojaci hrozia. — Nevieme! — zneje   odpoveď i tu, i tam. — Povedzte našim, vezú nás von z krajiny! — Pán   Boh vás ochraňuj! Keď prídu na šiance, prejme srdcia úzkosť. Zahľadia   sa utrápené oči do očí. Pohladia kde-tu vynorenú chalúpku, rozložené   mladnúce hory. I zaslzia. — S Bohom, otčina! Ci ťa ešte kedy uvidíme?   — S Bohom, Katuša! — zavzdychne si Simonides, obrátiac svoj zvlhnutý   pohľad dolu dolinou. — S Bohom, Samko! — Alžbeta… Betka malá, s   Bohom! — zástene Tobiáš. Rachocú ťažké vozy dňom, rachocú i nocou.   Vezú do šíreho sveta nešťastníkov, čo radšej zomrú, než by sa   spreneverili svojmu presvedčeniu. Ľudia ich ľutujú, vojaci nadávajú   im do bláznov. Oni nič. Ich vychudnuté, vycivené telá stávajú sa   bezcitnými. A duch? Ten je pánom vo svojej ríši, kam surová vojenská   kliatba nezasiahne. Vedia, pre tento svet pomohli by si ľahko. Čo   však z toho? Svet do času, Boh naveky! Szelepcsényi? Kollonič? Ľudská   moc a sláva? Nie! Napokon zvíťazí Boh a verní svedkovia pravdy jeho!   — Hio! Hio! I! Tak prejdú Hodonín a mesto za mestom. V štajerskom   mestečku Schottwiene čaká ich prekvapenie. Tu nájdu svojich   spoluväzňov z Branča a Komárna. — Jurko, Jurko, — pozdravia sa   Simonides a 123
    </tei:p>
    <tei:p>
     ﻿Masnicius so srdnatým Lánim, — tak sa zasa vidíme? Co to len z nás   bude? — Ale nič sa nebáť, — usmeje sa tento. — Do smrti vydržíme!   Vojaci ich obstanú. Je ich vraj dve kompánie. Sú naverbovaní v   Uhorsku a Rakúsku do pomoci španielskemu kráľovi proti vzbúreným   Messinčanom. Títo suroví chlapi, posbieraní so všetkých strán, majú   ich odviesť do Neapola, kde ich už čaká určenie. — Hej, vy rebelanti,   buriči, — kričí vtom na väzňov akýsi zlostný, fúzatý človek v   oficierskom odeve, s chlpmi obočia nad pichľavým zrakom, — máte   peniaze na povozy? — Nemáme, — povedia mu väzni ľahostajne. — Tak   vozy obrátiť, — zavelí, — a pôjdete pešo! — Nech je vôľa božia! —   ozve sa v niekoľkých rečiach. — Kto je to ten pán? — spýta sa   Simonides vojaka. — Kapitán Juraj Gemanner, — pohodí ten sucho. —   Kollonič mu vás dal na život i smrť. Dajte si pred ním pozor! Rektor   Ján má nejaký ten groš, čo mu dala Katuša. I kamarátom rozdal —   skryť, ako možno. To však má byť len na najnevyhnutnejšie. Keď nemajú   na povozy, vezmú ich vojaci sputnaných medzi seba a ženú ako dobytok.   Iba vonkoncom bezvládneho Johana Večeyho naložia na záprah, ťahaný   volmi, a tak idú. Schottwienci, vidiac, ako úbožiakov strkajú a bijú,   hľadia na to ako vyjavení. Pohoršujú sa, i plačú. Je jar. Snehy a   ľady tu, vo vysokých vrchoch, práve sa púšťajú. A oni v putách   skalnatými ces- 124
    </tei:p>
    <tei:p>
     ﻿tami po vode i suchu musia sa predierať. O polnoci pristavia sa v   nejakej krčme. — Pán kapitán, — vravia Gemannerovi, — prosíme vás … —   No, čo? — pozrie na húf utrmácaných ľudí zvysoka. — Dajte nám to   diurnum, čo sme od Leopoldova dostávali, — postaví sa pred tvrdého   oficiera Simonides. — Je to päť krajciarov na deň. Nájmeme si aspoň   niekde vozy! — A potom, dajte nám dolu putá, — doloží Lárii smelo. —   Inak nevieme chodiť! — A vy rebelanti, — zgáni kapitán na nich s   výsmechom na bezcitnej tvári, — čože by ste ešte nechceli?! Ani   jedno, ani druhé! Keď ste vy neposlúchli na hrozby a prosby takých   vznešených pánov a biskupov, teraz skúste, ako sa vám bude žiť! Ja   veru nedbám, keď i všetci podochnete hladom! Sotva sa složia na   oddych, o tri hodiny rušajú ďalej. Ledva sa strcajú. Pre putá a   hroznú ustatosť padajú na zem. Keď to nejde nijako, snímu im vojaci   na druhý deň s jednej nohy okovy. Len na jednej ruke i nohe ostanú   sputnaní. I tak sa im hneď ľahšie kráča. Takto oni idú horami, vrchmi   — hladní, otrhaní, bosí. Kto ich stretne, zastaví sa, nevediac, čo si   myslieť. Mnohí, keď môžu, proste vyhnú smutnému sprievodu. Kto   nevládze a zaostáva, dostane šabľou alebo býkovcom ako nerozumné   hoviadko. — Čo nekráčaš poriadne? — letí s hroznou kliatbou na   ustatého Nikleciusa, ktorý ledva údy vlečie za sebou. — Nevládzem!   125
    </tei:p>
    <tei:p>
     ﻿— Tak zdochni tu! — praští ho vojak palicou. — Bude nám aspoň   ľahšie. — Ale nebuď taký, — tíši druh rozkateného. — Čo ti povie   kapitán, nech to vidí?! — Nič, — mrdne plecom. — Vieš, čo mu naložil   Kollonič? Hlavné je, aby sa z týchto blúznivcov nevrátil ani jeden!   No, a to bude, keď sa tu vyvrátia. A myslíš, dajú nám za túto čriedu,   čo nám patrí? Pri rieke Mure zastanú. Potrebujú loďku, na nej by sa   plavili do Št. Hradca. — Najmite si hájov, — okríkne ich kapitán   Gemanner. — Ináč pohádžeme vás do rieky ako žaby! Väzni hladia zúfalo   jeden na druhého. Peňazí niet. — Nebojte sa, bratia! — povie   Simonides. — Nájdeme, čo treba! — Niečo dá sám, niečo posbiera od   kamarátov a vyplatí desať zlatých za všetkých. — Katuša, Katuša! —   zavzdychne si vrelo. — Boh ti odplať, kde si! Ináč on je jednostaj   pri svojich. Duch víťazí nad hmotou a pre lásku diaľky niet. Márne   vojaci kľajú, márne nadávajú. Daromné i bijú. On prekladá nohy ako   druhí. Márne navráva prešibaný Gemanner podpísať reverz. Nad jeho   dušou nemá moci. Láska mu ju sladí, viera učí i hory prenášať. To je   jeho šťastie. Keď vystúpia z loďky, ide sa na suchu ďalej. Raz-dva…   raz-dva… raz-dva. Kto zaostáva, ten to odnesie. — Č) nekráčaš, ty   vôl? — bijú Michala Miškolcyho, reformátskeho kňaza. — Okovy mám na   oboch nohách! — napína sa, ako môže, až sa pod údermi zrúti na cestu.   — Aký je toto národ?! — zašomre kapitán, 126
    </tei:p>
    <tei:p>
     ﻿idúci na koni. — Ani najmenšieho z nich nevieme obrátiť?! — Ty to   jakživ nepochopíš, — pomyslí si, vlečúc sa vedľa, Simonides. Dňa 4.   apríla zastanú vo svojej trúchlivej púti na ulici Ľubľany. Ľud sa   shŕkne. Posmešne hľadí na otrhancov, polonahých, bosých. Na ich   ranavé nohy, zarastené, vycivené tváre. — A to sú vraj   klerici!—zaznej e zo zástupu. — Hahaha! — Dobre, že sa nám tu neukážu   nahí! — počuť zas. — Čo to máte za biskupa, keď sa o vás lepšie   nepostará? Rektor Ján hľadí na všetko, ako by toho ani nebolo.   Jednako ho zaujme, keď zbadá i kňazov v pestrom dave. Niektorí sú i   citní. Podajú im potajme niečo pokrmu. Ale prídu jezuiti a chcú sa s   nimi hádať. — Vy máte inú múdrosť a my inú, — povie im. O dve hodiny   nasleduje cesta ďalej a len ďalej. Už len pod vojakmi a koňmi ozýva   sa zem. Väzni sú bosí. Len blato ak sa rozčľapne pod ich doráňanými   nohami. Kade idú, ostávajú znaky krvi a hnoja. Údy si už ani necítia.   Len idú a idú — raz-dva… raz-dva a ako kto. Najviac ich trápi, keď im   ani len rozhovoru nedovolia. Vojaci však jedni idú ďaleko vpred,   druhí sú vzadu. Nuž vyprávajú si potichu. A keď nie inak, teda očami.   — Všetkému príde koniec, — pohodí Láni kamarátom. — A všetko na svoju   pravdu ,a spravodlivosť, — prisvedčí Tobiáš. Vedľa nich vlečie sa   mlkvo rektor Ján. On rád blúdi zrakom po skalnatých vrchoch a   kypiacich bystrinách. Upomínajú ho na rodný kraj. 127
    </tei:p>
    <tei:p>
     ﻿Niekedy mu obraznosť predvádza hotové vidiny, miesta i postavy. Na   ne hladí v duchu, s nimi konverzuje. Ľahšie mu je takto. Niekedy si   zas stavia sám otázky, hľadá odpovede. Uvažuje, uvažuje… — Čo len   trvá v nás? — stúpa i teraz ako stroj, hoc okovy na ľavej nohe   vžierajú sa mu do mäsa. — Hlad a nahota, kliatba a bitka — sú naším   údelom. Zviera by to už neunieslo. Pomaly nás je len hŕba kostí,   kože, uzly natrhnutých nervov. Jednako vžierame sa ako červiačik do   stromu života pre ten lúč nádeje! Co to má za smysel? Hanibal šiel   svojho času cez Alpy na Rím. Co tento trúchlivý pochod nás rabov a   otrhancov? Preporodí naša obeť svet k lepšiemu? Zúrodní sa kamenistá   cesta, pokropená krvou nášho tela? Je každý človek ozaj na obraz boží   stvorený, keď tak mnohí nosia obraz diablov v na jzrelšom veku? A   takých je veľa, veľa! Co z boja proti presile? — Hneď sa mu však ozve   v duši: a mohol by si inak? Veď sa ti celý tvoj svet zrúti na   hromadu! Cím ospravedlníš ohromnú prázdnotu, čo ťa obstane? Láskou k   žene a k dieťaťu? I túto lásku zošľachťuje viera v Boha, ktorý jej   dáva pravý smysel a tebe káže vydávať svedectvo až po kríž Golgoty.   Ťažká to úloha? Iste! Ty ju však musíš vyplniť. Musíš, lebo nemôžeš   inak! Takéto myšlienky rozrývajú mu vnútro. Trápia ho i bavia. Na   šťastie skončí sa to vždy otázkou: — Keď Boh s nami, kto proti nám?!   — Počuj, Janko, — vyruší ho Lani z dumania, — hovoriť nám nedovolia.   Co by sme si teda zaspievali. — A to nám dovolia? — Skúsme to!   128
    </tei:p>
    <tei:p>
     ﻿O chvíľku najprv tichučko a ojedinele, potom vždy silnejšie a   širšie zneje pieseň Gustáva Adolfa. Vzmáha sa v chorál a letí do   vrchov: „Nezaufej stádečko malé, byť tvých neprátel tá vule byla   konečné té zhladit. odbíja sa mocne od skál a vracia, pršiac v   opätovaných zvukoch, na trúchlivý zástup. „Nechť v zlosti své jak   chtí, beží, to však, co chti, neobdrží… Búh vi, jak svých má   ohradit…” spievajú spoločne Slováci, Maďari i Nemci pod tlakom jednej   bolesti a v zápale jednej nádeje. Prekvapení vojaci pozrú jeden na   druhého. Niektorí sa i rozbehnú za rabmi, zaraziť hymnu palicou a   šabľou. Keď však vidia, zástup ožíva, údy sa vystierajú, pochod je   istejší — vrátia sa k svojmu veliteľovi oznámiť mu to. — Čo s nimi? —   spytujú sa kapitána Gemannera. — Hovoríte, lepšie stúpajú? — Lepšie.   — Tak ich nechajte, — pohodí rukou, — nech si stelú svoje pesničky   pod nohy! Bude i nám veselšie. Dve míle pred Triestom dostanú rozkaz   sňať si okovy. Nech nevzbudia zbytočnú pozornosť! Sadnú si teda vedľa   cesty a skalami na skalách pretĺkajú železá a retiazky, až si ich   snímu. Nie je to ľahká vec. Mnohým vrezaly sa do opuchnutých nôh. Ako   viacerí, i Láni a Simonides 129 9 Sobrané sp. M. Rázusa sv. 19.
    </tei:p>
    <tei:p>
     ﻿musia si kúsky visiaceho mäsa vyrezať. Tak sa oslobodia od okov a   zahodia ich od seba. „Jak v pravde Bňh Bohém vždy jest, tak všech   neprátel zlostných lesť, i jich zlé usilování jisté v posmech Bňh   uvede.. zaspievajú si oslobodení od pút radostnejšie: „A svých   píedivne vyvede ze všech bíd a sužování!” V Trieste ich čaká nová   skúška. Zavrú ich všetkých na predmestí do maštale, páchnúcej hnojom   a nečistotou. Sotva si oddýchnu, príde k nim kapitán Gemanner so   sekretárom a zástavníkom. — Posobliekať sa í — zavelí prekvapeným.   Väzni hladia jeden na druhého, tu zas na kapitána v nedorozumení. —   Sobliecť sa, svine! Nerozumiete? — zareve na nich znova. — Vizita!   Úbožiaci shadzujú nato svoje handry. Len bielizeň im nechajú. Odev, i   čo okrem toho u nich nájdu, vojaci všetko odnesú. — A teraz vás dám   všetkých ostrihať a oholiť, — oznámi im kapitán svoje rozhodnutie. —   Tak radom! Vtom už i vojdú vojaci s potrebným náčiním a strihajú i   holia väzňov jedného za druhým. Za niekoľko hodín všetci sú obriadení   do nepoznania. Hľadia na seba ako cudzí. Len po hlase vyznajú sa, kto   je ktorý. — Tak nám dajte aspoň naše šaty zpät, — nástoja takto   pokorení. — Vojenské dostanete! — odsekne zástavník. 130
    </tei:p>
    <tei:p>
     ﻿Táto odpoveď zarazí ich ešte viac. — Vojenské! Aké vojenské? —   strkajú holé hlavy dohromady. — Len nás nechcú vradiť medzi, vojakov?   Pošlime ku kapitánovi poslov! Nech nám povie, čo chce s nami! Kam nás   to vedie? Pošli aj idú ku Gemannerovi. Ten ich však nakrátko odbaví.   — Keď teda chcete vedieť, vedzte, — vraví im tvrdo a zvysoka. — Jeho   Jasnosť kráľ dal vás Kolloničovi, Kollonič zas mne. Mám vás odviesť   na miesto, odkiaľ by ste nikdy viac neprišli do Uhier. Tomu môžte   vyhnúť, ak vstúpite do vojska. A to do služby Jeho Jasnosti   španielskeho kráľa. Hneď vám doručia písmo, z čoho porozumiete   všetkému. Sotva to pošli oznámia svojim, vyženú všetkých na dvor. Dve   hodiny tam sedia v prachu a na slnci. Príde zástavník so sekretárom a   chcú popísať mená, čas a miesto narodenia, rodičov atď. — Ani slova!   — mrkne Láni na priateľov. — My sme bojovníci za pravdu božiu, a nie   za moc tohto sveta, — povie rektor Ján. Medzitým vojaci už vynášajú   celé stohy vojenských šiat. Vidieť, čo mienia s nimi. Vyjde k nim i   kapitán a natiahne vľúdnu tvár. — Pozrite, — vraví im, — lepšie vám   je stať sa vojakmi, než ísť na galeje. Ináč i tak, všetkého pozbavení   a nahí, zahyniete hladom. Ako vojaci dostanete každý po päť groši na   deň. Ak nepristanete, nečakajte nič odo mňa! — Pán kapitán, — pozrie   mu Simonides smelo do očú, — my sme nie súci za vojakov. Jedni pre   vek, druhí pre telesné chyby a slabosť. Všetci však pre svoje   povolanie. Kráľ i Španieli 9* 131
    </tei:p>
    <tei:p>
     ﻿majú dosť zdravých a silných vojakov. Našich služieb nepotrebujú.   — Ba je to ako na posmech i pre vojenský stav, i pre tých mocnárov, —   ozve sa Láni, — nás— takýchto bedárov — za vojakov verbovať! — Sme   vašimi väzňami, — doloží Tobiáš. — Robte s nami, čo sa páči! — Taák?   — zgáni kapitán na Masniciusa, a zdvihnúc palicu, počne ich mlátiť. —   Nate teda! Nate! Nate! — praští na chrbtoch i hlavách. — A vy čo tu   stojíte? — skríkne na vojakov. — Bite ich! Bite, kade pochytíte!   Vrhnú sa na nich i tí, bijú ich, kopú, zauškujú. Nešťastníci len čo   si hlavy zakryjú rukami. — Oblečte ho! — ukáže Gemanner na Štefana   Fileckého, obstojného chlapa. Aj mu navlečú vojenský odev násilím. Tu   ten počne zúriť. Poshadzuje vojakov so seba. Strhá šaty kus za kusom.   Žoldnieri ho schytia, mlátia — darmo! Keď ustanú, pripojí sa ubitý   Štefan k svojim druhom. — No, — zastrája sa kapitán, — prasce!   Vojakmi nechcete byť, do horšieho prídete. Prisahám! Nastupujú na loď   pokračovať v púti. Na väzňov však nedopadne jedinký úsmev modrého   Jadranu. Vženú ich do tmavej, úzkej, smradľavej miestnosti, čo len   malým otvorom svrchu dostáva niečo čerstvého vzduchu. Mdloba, závrat   sa ich chytá. Keď kto letí s nôh, zdravší pomôžu mu pod tú dieru   shora — nadýchať sa povetria. Vypukne morská nemoc, nevedia si rady.   Ešte i v tých surových vojakoch ozve sa svedomie. Kožky z jabĺk a   citrónov pohadzujú otvorom úbožiakom — uľaviť si neduh. — No, to už   nevydržím, — vraví Láni svojim, 132
    </tei:p>
    <tei:p>
     ﻿rektorovi Jánovi a Tobiášovi. — Len nech vystúpime, spravím niečo!   — Čo by si len spravil, Jurko, čo? — hľadia naňho bezradne. — Skúsim   utiecť! — Lapia a zabijú ťa … — Nech! — mihnú sa mu bielka. — Čo   utratím? Takto žiť, lepšia smrť! A troje priateľských očí nevie na   to, len zadívať sa nemo do prázdna. V noci strhne sa krutá búrka. Loď   letí do vyše a zasa bezvládne klesá do hĺbky. Víchor skučí. Divé vlny   bijú, v bokoch práska. Z cestujúcich nikto nezaspí. Vojaci v svojom   oddelení sedia, čakajúc, čo bude. Dvaja jezuiti prišli medzi nich.   Kľačia pri dverách a modlia sa. — Len sa modlite, pátri, za nás! —   ponúkajú ich ešte vojaci. — Ináč nás ryby zjedia do rána! — To je   trest! — zdvihne hlavu jeden z mníchov. — Trest boží veru! — čože sme   spravili Pánu Bohu ? — Vy nie, — vraví páter, — ale tí, čo sú pod   nami. — Predikanti? — Tí! Vtom počuť z hlbín spev, čo ani povyk divej   búrky neutlmí. Raz slabšie, raz zasa silnejšie nesie sa chodbami až   do miestností pre vojakov. „Buď jen dobré mysli, malé stádečko boží,   té chvíle, bojuj smele za česť boží!.. On tvých neprátel ukrutnosť   porazí a dá je v lehkosť, když pomstu zlau na ne složí.. 133
    </tei:p>
    <tei:p>
     ﻿— Co to? — spytujú sa cestujúci. — Predikanti! Nad ránom búrka   stíchne. Ľudia si odpočinú, hoc loďou ešte vždy hádže. I väzni   zabudnú na svoje trápenie. Na špinavej dlážke opretí jeden o druhého   spia kamaráti, Tobiáš, Juraj, Baltazár, i Ján — sediačky. Duše ich   tešia sa isté v jase večného svetla, v ňom miznú tmy i najkrutejších   chvíľ. V Pescare vystúpia na breh. Znovu im dajú okovy a putujú ako   stádo, hnaní vojakmi ďalej. Sýtobelasá južná obloha hľadí len a hľadí   na smutný pochod ranavých otrhancov. Z ľudských očí srší najviac oheň   výsmechu. Kde-tu stretnú sa so súcitom. Slabosť a všelijaký neduh   podtína im nohy a oni musia do príkrych Abrúz. Vlečú sa, ako môžu.   Kde opierajúc sa jeden na druhého, kde štvornožky. Citrónové a   pomarančové sady ich nepotešia, tmavé cyprusy a pínie nepoľutujú.   Skôr sú znakom ich nekonečného smútku a nešťastia! Strkaní a bití —   padajú bezvládne. Trúchla silueta padá na biele steny brál, kade sa   vlečie pochod odsúdených na smrť. Chudák Korody, už je len tôňa! Kto   nemôže ďalej, dostane sa na osla. Dostane i Štefan Seley. Ale osol   nestúpa dosť rýchlo, preto vojak mláti Seleyho. Praští ho do tváre   palicou a zláme mu nos. Úbožiak zakrvaví seba i osla. Gregor Illés,   starec, zničený bitkou a červenou nemocou, ide tiež na oslovi,   podopieraný druhmi so dvoch strán. Letí však na všetky strany,   pracujúc už k smrti. Na veľmi príkrom mieste neudržia ho vzpäté ruky.   Padne na zem a skoná. Vojaci stiahnu s neho rozodrané handry a nahého   hodia ho, ako zdochnutého psa — vedľa cesty. 134
    </tei:p>
    <tei:p>
     ﻿Díva sa na to Juraj Láni a zatne zuby! V jeho vzdorovitých očiach   ešte vždy je ohňa. Priatelia pozrú nemo naňho. Vedia, čo búri v ňom.   Tak sídu do mestečka Capracotta, kde im zničeným a krvácajúcim snímu   niečo z pút. Na ceste z mesta do Neapola zunujú už dohliadať i sami   vojaci. Kompánia ide popredku, kompánia za väzňami. Kráčajú najprv   pomedzi záhrady, potom pomedzi vinice. Južné slnko už dobre pripeká.   Stromy vedľa cesty sú dobrodením. Podivný zástup mučených vzdelancov   vinie sa nadol k moru. — Počuj, Tobiáš, — mrkne Simonides na druha, —   Jurko je už tam. — Ozaj? — obzrie sa tento. — Mohli by sme i my. —   Mohli! — prisvedčí mu viac očima. — Keď prídeme na vhodné miesto.   Srdce im silnejšie zabúcha. Ohliadajú sa vpred i vzad. Vojaci sú   ďaleko. K tomu ešte stúpa na ceste oblak prachu. Láni zmizol, čo keď   sa stratia i oni? Nepodarí sa? Dobre! Ak sa však podarí? Veď toto už   vôbec nemožno vydržať! A svet je jednako len pekný. I žiť sa chce.   Chce, chce, chce!!! Ako by sa nechcelo?! Neváhajú dlho. Na zákrute   zbadajú niektorí z väzňov, ako sa dve postavy zpomedzi nich vrhnú do   viníc. — Kam idete? — volá ktosi za nimi. — Na stranu, — odsekne   Tobiáš. Večer je však potom súdny deň. Vojaci zbadajú, traja z väzňov   sú preč. — Kde sú? — vyšetrujú zlostne. — Vy musíte vedieť, kde sa   stratili! —- zúri Gemanner ako besný. 135
    </tei:p>
    <tei:p>
     ﻿— Nevieme! — Neviete? — zareve a zasa sa začne tortúra. Hlava,   nehlava — tlčú všetkých, ako vedia. — Ešte neviete? — Nie! — No. ja   si poradím i bez vás, oplani! — zaprisahá sa kapitán a už aj ide   niekoľko vojakov zpät do Capracotty. Pobehajú mesto, prekutajú   okolie. Vrátia sa bez väzňov. Co robiť? Kapitán vyzve vrchnosť   vystriehnuť ubehlíkov. 100 dukátov odmeny dostane, kto ich dochytí.   Tak! A smutný sprievod pohne sa dalej… X. Ubehlíci, hodiac sa do   viníc, učušia sa najprv v listnatých klčoch ani splašená divá zver.   Zaprášená, biela cesta vinie sa nablízku. Nepozorný beh mohol by ich   prezradiť a bola by veta. Ťažko dýchajúc, pritlačia sa k zemi, čo je   na šťastie taká špinavá ako oni. Počkajú, kým zmlknu ťažké kroky   vojska a galop koní. — Sú už preč? — dáva Simonides znak druhovi viac   očima než šeptom. • — Ešte nie, — odvetí Tobiáš posunkom. V jeho   pohľade odzrkadľuje sa nádej uštvaného človeka, čo vie, že je medzi   životom a smrťou. — Hľaď, hen je akási búda! Poďme ta! Pobehnú. Tu   ich však naraz krik búši do tvárí. Akýsi sedliak s vínom a dvoma   oslami utiahol sa sem pred vojskom. Kričí zo strachu pred ubehlíkmi.   Mohol by ich hneď prezradiť. — Nadol, Tobiáš, nadol! — nestráca   rektor duchaprítomnosť. 136
    </tei:p>
    <tei:p>
     ﻿Hodia sa do neveľkého údolia. Dúfajú, tu ich vojaci nevidia. — Hav   — hav — hav, — vrhnú sa vtom ovčiarski psi na nich. I pastieri s   krikom. — Naľavo, Janko, do jarku! — volá zas Tobiáš. Skočia ako   štvané jelene, tušiace kopovy. Povedomie nebezpečenstva ženie im dušu   na jazyk. Možnosť slobody zas dodá im, vybiedeným, naraz veľkej sily.   Putá majú len okolo pása a na jednej ruke. Bežať môžu, ľahko sa je   však prezradiť. Po okovách by ich poznal každý, nech sa s nimi   stretne. Ale nech! Učupia sa do veľkého tŕnistého krovia a vyhliadnu   len po dobrej chvíli. Nevidieť nikoho. Iba staviská Capracotty črtajú   sa v diali za stromovím. Obloha upiera na nich svoj usmiaty belasý   pohľad a zo zeme prelieva sa do nich nevšedná sila. Oči sa im stretnú   a — hybaj! — pohnú rezko najprv trochu nahor a potom dolu do údolia.   Tam vidieť šíre kroviská. Myrtový hájik, i tmavý pruh pínií, kde sa   možno ukryť. Srdce im buchoce a silná túžba žiť dodáva im krídel. Ani   sa neobzerajú. Keby i stretli niekoho, povedia — sme pocestní a   prešmyknú sa popri ňom prv, než si ten domyslí, kto sú… Tak sa pustia   medzi kroviská a myrtovie. Zapadnú do veľkého húštia. Už by si mohli   i oddýchnuť. Hľa, tam je i voda! I pramienok sa nájde… Ale nie, nie!   Nemožno si sadnúť! Nemožno vystrieť ukonané údy! A ak kapitán   Gemanner rozposlal svojich vojakov? A ak sa tí ženú, kutajúc po celom   okolí? Slniečko sa níži, níži, — ale ešte nezapadlo do šíreho mora.   Myrty a pínie hádžu dlhú a vždy dlhšiu tôňu na sýtu zeleň okolo. Ale   človeka možno ešte jasne badať a streliť naňho ako na zajačika.   137
    </tei:p>
    <tei:p>
     ﻿— Ešte, Janko? Ešte? — Len ďalej, Tobiáš, — mrkne Simonides. — Čím   ďalej, tým lepšie! A oni idú, idú, kam ich oči vedú. Prebíjajú sa   krovím, nekrovím. Dotrhajú sa i skrvavia. Čo však to? Navykli na   rany, na krv, na všetko. Vycivené, chudučké svaly sa pružia, oči im   horia tajomným ohňom nezdolnej túžby žiť, žiť, žiť! A to na —   slobode! Obloha je už vyhasnutá, ked zastanú. Rozhliadajú sa smelšie   okolo seba. Na severovýchode pne sa do výšin mohutný Monte Petroso.   Na západe je už more, širočizné — diaľne more. A vôkol kúzlo pekného   južného večera ako v prvé dni májové. — Sme slobodní, — vzpriami sa   Masnicius, ako by len chcel zavýsknuť od radosti. — Je to možné,   Janko? — Pán Boh je dobrý, — vzdychne si Simonides a padnú si do   náručia. Dlho, dlho stoja takto v objatí a plačú. Teplý večer   chlácholí ich bolesť a sladký slávičí spev pohládza roztúžené duše.   Ked sa utíšia, sadnú si na pažiť pod rozrastené myrty. Vo svojich   handrách zháňajú, či niet tvrdého chleba, čo si opatrili cestou u   dobrých ľudí. Gemanner i päť krajciarov diurna zriedkakedy vydá.   Márne! — Vypadol nám cestou, — vraví smutne Tobiáš. — Vypadol! Zájdu   k prameňu, prilahnú si k vode. Uspokoja telo, ako sa dá. Dnes necítia   hlad pre radosť. — Ba čo robí náš kapitán? — Biie našich kamarátov   pre nás! — Chudáci! Na oblohu vychodia veľké jagavé hviezdy. 138
    </tei:p>
    <tei:p>
     ﻿Masnicius vystrie sa na pažiti a zdriemne. Simonides sedí, a   položiac si ruky na kolená, hľadí kamsi do tej sivej diaľky. Ta za   Monte Petroso … ta… ta… ta, kamsi na severovýchod, za mohutné Abruzy.   Pred jeho zrakom vystupuje zo šera príjemná tvárička peknej mladej   ženy. Žiaria očká drahého dieťaťa. I pohľady priateľov tam od brehov   Hrona šero prenikajú. — Ach! — zavzdychne zhlboka, — Katuša, Samko   môj, keby ste vedeli! Keby ste tušili! Modlili by ste sa dnes na   holých kolenách z vďačnosti — za milosť! Vtom začuť štekot psa. I   vravu ľudí nesie vetrík, a to dosť určito. — Tobiáš, — potrasie   Simonides druha. — Vstaň! — Čo je, čo? — skočí ten zo spánku. —   Gemannerovci sliedia za nami! Čo tu počať? Pustia sa do behu v inú   stranu, než zkade štekot čuť. Zapadnú do ohromného pichľavého krovia.   Tu tŕpnu a modlia sa. Zaspia len nad ránom. Keď sa prebudia, slniečko   už vysoko stojí nad Monte Petrosom a pevnou reťazou abruzských hôľ.   Zpočiatku nevedia, čo sa to deje? Kde sú? Ohliadajú sa po svojich   druhoch, na nich navykli už ani na údy svojho tela. O tých však ani   chýru. Okolo tŕnistá húšť, nad nimi široká belasá obloha. Posbierajú   sa so zeme, kde si vyležali miesto. Zťažka im to ide. Údy zoslabnuté.   Ani spánok nenahradil, čo mal. Vo vnútornostiach zaškvrčí im čosi. —   Počuj, Tobiáš, — vraví Janko, — mali by sme si niečo nájsť. — Zjesť?   — pozrie trpko. 139
    </tei:p>
    <tei:p>
     ﻿— Veru! Nie si hladný? — Hrozne som hladný, — prisvedčí. — Ale to   prejde, ako vždy, ked nám Gemanner nedá krajciara. Azda je tu nejaké   ovocie. Čerešne, višne o tomto čase mohly by už byť. — Mohly. Dolu   medzi krovím leskne sa tenký pás vody. Sídu k pomalému potoku. Napijú   sa i umyjú. V potočnom zrkadle uzrú, ako visia handry na ich   vycivenom tele. Jednako sa vzpriamia a vystrú smer úbočím neveľkého   kopca, rozhliadnuť sa krajom. Cestou postretnú kŕdeľ kôz. Tieto múdre   zvieratká pozrú obozretne na nich. Nikdy im neboly milšie ako práve   teraz. Obzerajú si ich rozumné hlávky a neplné vemiatka. Nepovedia   slova, ale sú jednej myšlienky. Pastiera nikde, kozy rozlezené. Keby   si odviedli takú kozičku niekam do húštia a nadojili mliečka, hoci do   priehrštia! Nebol by to hriech v ich ťažkom stave! — Na, na, na! —   privráva sa Tobiáš jednej. A tá aj ide za ním prítomne, domácky, ako   by ho znala. Niekoľko krokov a sú v kroví. Rektor Ján obdivuje   zručnosť druhovu. Myslí, jednako sa len posilnia niečím. Kozie mlieko   je zdravé a výživné. Tobiáš kývne mu rukou prísť k nemu. — Nadlož   priehršť, — povie mu, — stisnem vemiatko. A už si i prikľaknú ku   krotkému zvieratku. Len chvíľočku a mali by po starosti. Vtom ich   ovalí hrozný krik a divé oči akéhosi otrhanca, skoro ako oni —   vyrútia sa na nich. Kozička odskáče. I pastier ustane nadávať a   140
    </tei:p>
    <tei:p>
     ﻿ide ďalej. Len oni ostanú za krovím bez pomoci a zahanbení. Co   majú robiť?Keby hneď i vedeli prehovoriť s tým rozhnevaným človekom,   máme — pokazili si to uňho nacelkom. Posbierajú zbudnuté sily a   pustia sa hore kopcom, kam ich oči vedú. Hľadajú si šťavnaté lístky.   Tými koja hlad. S kopca je pekný výhľad na rovinu, tiahnucu sa na   Capuu k Neapolu. Na severovýchode zas zastierajú horizont mohutné   Abruzy. Najvyšším zdá sa Monte Petroso, keď je najbližšie. Vyššie za   ním sú — Salmona a Gran Sasso… — Tie sú azda vyššie než naše vrchy   tam doma, — poznamená Masnicius. — Možno! Slnko pripeká a oni   vysilení vlečú sa, vlečú. Kdesi v diaľke vidieť krovy Capracotty. Tu   im hrozí hlad, tam istý žalár. Pohnú, byť čím ďalej! Trochu sa im   však uľaví i na hlade. Jedno, prejde ich to, ako už býva. Druhé —   okrem šťavnatých lístkov nájdu aj iné niečo. Ako sa túlajú hore-dolu,   zrazu len vyletí z krovia akýsi väčší vták. Inštinktívne idú k tomu   miestu. Nájdu hniezdo a v ňom niekoľko bodkavých vtáčích vajec. — No,   Janko, — vykríkne Tobiáš, — nebojme sa hladu! Nech je tu ohňa a   nejaká panvica, upražíme si ich. — I tak nám budú dobré, aké sú, —   vytreští tento oči na pohľad. Vezme z hniezda vajce, naštrbí nechtom   a prevalí obsah na hlavu. Vajce mizne za vajcom. Napokon ostane len   jedno jediné. — To ty, — vraví Janko. — Si starší! — Nie, to ty, —   odvetí tento, — ty si ich našiel. 141
    </tei:p>
    <tei:p>
     ﻿Naštrbí ho kaplán a vypijú spolu. — Boh má starosť o nás ako o   Eliáša I — vzdychne si rektor. — Má! — doloží kamarát. — Nech je jeho   meno od nás pochváleno! Po zvláštnej hostine zalesknú sa oči.   Stratené sily počnú sa im vracať. Zamieria neďaleko k vyčnievajúcim   tmavým píniám a ľahnú si do trávy. Jest kedy, môžu si pohovieť podľa   vôle. Dlho neprevravia slova. Myslia však na jednu vec: ako ďalej? —   Kamarát, — sadne si Tobiáš zrazu a ukazuje na juhozápad, — tam musí   byť more. — Iste i je, — zdvihne sa a pricloní si oči. — Ten   tmavomodrý pruh, to je ono! — Ta by sme sa mali dostať. — Načo? — No,   sú tam rybári. Stali by sme medzi nich. — A ak nás chytia? — A tu ak   zhynieme hladom? — Veď to! — Tak pôjdeme k moru? — Pôjdeme, — odpovie   Ján. — Len si ešte pohovorme trochu. Tak je tu dobre. Ako som zahnal   hlad, obkľučuje ma spánok. — Ba povedz pravdu, — usmeje sa Masnicius   priateľsky, — chceš si zájsť niekam aspoň vo sne. — Keby Boh dal! Za   chvíľu usne Simonides. Jeho kamarát skoro za ním. Ukonané a   vyhladované telo hľadá náhradu. Iste i duch. V zapadnutom vonnom   zátiší dobre sa spí a sladko sníva. Ako si tam hovejú, zapraští čosi   nablízku. Nevyruší ich. Ani výstrel by ich nevyrušil. Z kro- 142
    </tei:p>
    <tei:p>
     ﻿via vynoria sa dvaja urastení chlapi, ozbrojení po zuby. Iste   zbojníci. — Pst, — položí prvý prst na ústa, a potrhnúc druhého za   ruku, podídu k spiacim. Uprene dívajú sa na hŕbku kostí, kože, handár   a rán. Neujdú im odreniny na nohách a rukách. — Vzbudiť ich? — povie   jeden. — Nechaj! — mrkne druh. — Sú biednejší než my! Po ich odchode   nastane pokoj. Len drobné vtáčatko sadne si na vrchol tmavej,   štíhlučkej pínie a spieva a spieva. Slniečko sa už nakláňa k moru,   keď sa preberú. Vstanú osviežení a dajú sa na cestu, ako. si   umienili. Na mori nájde sa i loď, čo ich vezme ako sluhov a odvezie   ďaleko s tohto nebezpečného miesta. Nájdu prameň, občerstvia sa a   vykročia za svojím cieľom. Obraznosť ich sa rozjarí. Vyprávajú si,   ako ľahko mohli by i do Janova a potom cez hory domov. — Áno, Tobiáš,   — mrkne trpko Simonides na priateľa, — či my však máme domova? Co by   spravil Kollonič, nech sa zjavíme — ty v Ilave a ja v Brezne? Co? —   No. dal by nás chytiť, — odvetí Masnicius rezignovane. — Tak to máš,   — skloní rektor hlavu. — Sme vyhnanci a bez vlasti! — Šli by sme do   Nemecka, — premýšľa mladík. — Do Wittenbergu… do Vratislavy, kde sú   Sextiusovci, Trusius, Milochovský, aj iní… — To už hej, — usmeje sa   rektor, — sišiel by som sa s kmotrovci a bola by radosť. Dozvedeli by   sme sa niečo o svojich. I o našej cirkvi, ako je. Tí sa tam musia   mať! 143
    </tei:p>
    <tei:p>
     ﻿— Myslíš, zahynie tá naša cirkev, keď ju Leopold a jeho   kolloničovci tak prenasledujú? — Nemyslím, Tobiáš, — zdôrazní Ján   presvedčivo. — Slzy a krv nevinných mučeníkov len zúrodňujú jej pôdu.   Tak to bolo i za prvých kresťanov. Cirkev začne kostnatieť a hynúť,   keď sa dostane do rúk veľkých pánov, kniežat a biskupov. Od čoho ráč   nás uchovať, milý náš Otec nebeský! — Mohlo by to azda byť i s našou   cirkvou? — Prečo nie? — pozrie naňho rektor ako človek vo svojom   elemente. — Duchovné prúdy sú ako láva pod Vezuvom. Najprv sú tekúce,   potom skamenejú. Ľudské sa usadí na božské. Tak je to i s   kresťanstvom. Preto bola potrebná reformácia. — Tá však mala tiež   svoje kniežatá, — nadpriada Tobiáš. — U nás v Uhrách nebude dobre,   kým sa nezjaví nejaký mohutný defensor fidei. Leopold a jeho   kolloničovci nedajú nič na dôkazy ducha, kým nepovstane proti nim   človek, ktorý má v ruke posekán. A povstane… — Koho myslíš? — No,   Imra Thôkôlyho, — zasvieti tvár Masniciusovi. — Azda ten zabudne na   Oravský zámok a na to hrozné krvipreliatie pod ním? Zabudne na svoje   majetky, zhabané cisárom a jeho ľuďmi? To, čo sa deje u nás, nebije   len farárov a rektorov. My sme len toho obeťami. Ale uráža a bije do   tváre uhorské zemianstvo, ktoré neodpúšťa! Veď je u nás horšie žiť   než pod Turkom. Turek pachtí len po tvojom striebre a zlate, ale   Leopold a jeho Kelio po tvojej duši. — Eh, slabí sú naši zemani, —   krúti Simonides hlavou, — neodvážni. Boja sa o svoje kúrie. Kým im   nehorí krov nad hlavou, nepohnú sa. 144
    </tei:p>
    <tei:p>
     ﻿— A ja myslím, pohnú! Uvidíš! — presviedča Tobiáš svojho druha. —   Leopold seje vietor — búrku bude žať. Povstane mocné knieža na obranu   našej náboženskej slobody. Bob vždy pošle niekoho, keď je s jeho   pravdou zle. Ani u nás nebudú cisárski generáli beztrestne   hospodáriť. A vtedy, Janíčko môj, — utkvie na rektorovej tvári s   nadšením, — vrátime sa i my do svojej rodnej vlasti. — Amen, amen! —   zdvihne rektor hlavu. — Hovoríš ako prorok. I ja z toho tuším niečo.   Mal som kedysi sen. Strhla sa veľká búrka a my so ženou a synkom boli   sme spolu v našom Drakšiari. Potom sa zasa pekne vyjasnilo. Ale tá   búrka bola hrozná! — Bude i táto! — zaostrí tmavé oči kamsi naďaleko   — Mnoho sĺz vyleje, mnoho krvi na čiernu zem. Tá krv i slzy však raz   azda prehovoria. Keď nie dnes, tak po storočiach — k svedomiu nášho   potomstva. — Len by porozumelo odkazu! — zamýšľa sa Simonides. —   Človek je zvláštny tvor. Potrebuje obete. Hľadá ich ako šelma raz   tam, zas inde. — História est magistra vitae, — neupustí Tobiáš z   optimizmu. — Ak sa nenaučia na biede nášho pokolenia, pochopia to na   svojej škode. Takto zabudnú na svoj hlad i na trápenie. Kráčajú   neznámym krajom cestou i necestou. Niekedy by chceli stretnúť   človeka. Keď ho zbadajú, skryjú sa pred ním ako divá zver. Pomaly   siahajú zasa po šťavnatých listoch a korienkoch. Keď sa šotmi, radi   by nocou ďalej. Naďabia však na pastierske koliby. Psiská i rozzúrení   valasi vrhnú sa na nich. Prenasledovaní ľahnú si do brázdy, kde   vyčkajú ráno. Na druhý deň blízko akéhosi mestečka stretnú 145 10   Sobrané sp. M. Rázusa sv. 19.
    </tei:p>
    <tei:p>
     ﻿mládenca. V uzlíku nesie kus chleba. Zdá sa im prístupný a   prívetivý. — Co je to? — ukážu mu na mestečko, sbierajúc svoje rečové   vedomosti. — Majorana! — odpovie ochotne. — A toho chleba by ste nám   nedali ? — dávajú mu posunkami znať, akí sú hladní. — Ale áno, —   zasmejú sa mu čierne oči. Rozlomi chlieb a polovicu dá im. To je prvý   človek, čo sa im dostal do cesty. Na tretí deň postretnú tuláka ako   oni. Predajú mu vrchný odev, dostať niečo groša na chlieb. — Kam   idete? — spýta sa ich z akéhosi tuláckeho súcitu. — K moru! K moru! —   ukazujú. — Ta nechoďte, — krúti hlavou a temperamentne posunkuje. —   Chytia vás. Ta choďte, — ukáže na sever. — Na Rím! Prikývnu mu, ale   nedôverujú. Ďalej idú len po svojom. Hlad sa po čase ozve znova.   Strcajú sa ani opití. Ak si kde sadnú, ledva sa odtrhnú od zeme.   Zpočiatku tešia sa slobode, riešia problémy a debatujú. Pomaly však   nevládzu jazykom hnúť. Idú, vlečú tie údy, nie ako ľudia, ako stroje.   Myšlienka, ak sa im zrodí v mozgoch, rozplynie sa prv, než by si ju   celkom uvedomili. Napokon nemajú nijakej myšlienky. Leu svaly pracujú   a túžba horí v nich: K moru! K moru! Predchodí im, je už dávno, čo   utiekli zo smutného húfu tých najnešťastnejších. Tí sú už iste v   Neapole a majú to najpotrebnejšie. Alebo aspoň niečo z toho. Kým oni   — iba nádej! Prebíjajú sa horami, lúkami, barinami. Ako tak putujú,   zrazu zastane Tobiáš, vytreští oči, trhne 146
    </tei:p>
    <tei:p>
     ﻿svojho druha za rameno, a ukážuc pravicou na čosi belasého medzi   stromami, zvolá podivným, hrdelným hlasom: more! more! — Kde? —   ohliada sa Ján rozrušené. — Tam! — hodí tento rukou smerom, kde tuší   rozliatu hladinu. — Sadneme na lod a pôjdeme do Janova… Z Janova cez   vrchy domov, domov … — Blúzniš, Tobiáš, — zachveje sa Ján, ktorý má   slabšiu obraznosť, ale tým silnejšiu myseľ. — Nestrácaj ducha! Tu   niet nijakého mora. Zato sme v ochrane božej. — Ale prečo nás Pán Boh   takto skúša ? Povedz! — utkvie na Simonidesovi zvláštnym zrakom. — To   je Jeho vec. — Keď už nedoliem nohy dvíhať. — Tak si sadnime, — nájdu   si miesto pod akýmsi suchým krom. — To je náš život, — ukáže na ker   Masnicius. — Nehreš, Tobiáš, nehreš! — Co nehrešiť? — vyšľahne mu   oheň z očú, žiar zranenej mladosti, boriacej sa o sebazachovanie. —   Janko, Janko, — lapí ho prudko za ruku, — čo sme my spravili Pánu   Bohu, keď nás takto tresce? Co Savonarola? Čo Hus? Tí zhoreli naraz!   My však zhárame toľkí — celé dni! Celučké týždne, ba mesiace… —   Tobiáš, nezúfaj! — objíme ho prudko a pozrie mu do zakalených očú. —   Čo to vravíš? — A povedal som niečo? — ozve sa naraz ako zo sna. Ako   tak sedia, akýsi človek, iste pastier, zastane pri nich. — Mare ?   Mare ? — posunkujúc ide k nemu Simonides. 10* 147
    </tei:p>
    <tei:p>
     ﻿— Nie, — pokrúti tento hlavou udivene. — Capracotta! — Capracotta?   — pozrú utečenci zúfalo jeden na druhého. — Tam sme, odkiaľ sme   vyšli! Chodíme okolo Capracotty! Posunkami prosia neznámeho, či by im   nedal niečo jesť. Ten sa však len usmeje a ukazuje,, že nič nemá. Ked   sa stratí, ponoria nešťastníci hlavy do dlaní. V suchom kroví zašuští   vetrík. V sluchu im zazneje príšerne. Ich dlane sú vlhké, celkom   vlhké … — No! Co teraz! — prevraví Tobiáš. — Pôjdeme do Capracotty   vypýtať si niečo,— mieni Ján, ktorého neopúšťa rozvaha ani v   najväčšom vyprobovaní. — Takto to nevydržíme ďalej. — Poznajú a   chytia nás. — Nech! Ak nechceš, pôjdem sám. Ty ma niekde počkaj! —   Nie, — lapí sa ho Tobiáš ako decko otca. — Pôjdem s tebou. Pred   večerom prikradnú sa do mesta. Stanú na ulici, a držiac otrhané   čiapky v rukách, oprú sa o nejaký starý, šedivý múr — udržať sa na   nohách. Ľudia si ich obzerajú. Niektorá pani i hodí im tam niečo. Ich   úbohý zjav jednako len vylúdi i súcit z ľudského srdca. Telo do   nemožnosti vycivené a na ňom handry, handry! — Azda to tu nebude   najhoršie, — mrkne Ján. — Azda! Vtom ide niekoľko vojakov. Žobrajúci   inštinktívne pritlačia sa o múr, nestáť im v ceste. Márne! Tí sa   pristavia a obzerajú si ich. — A sú toto nie tí vtáci, čo ulietli z   klietky rakúskemu kapitánovi? — hladia im do tvárí. — Ktože ste vy?   148
    </tei:p>
    <tei:p>
     ﻿Sotvaže otvoria ústa, vojaci sú hnecľ nacistom. Zoberú ich a   oddajú mestu, ktoré má Gemannerov príkaz tulákov lapiť a uväzniť.   Mestskí drábi postrkujú úbožiakov z kúta do kúta. Okujú ich do pút a   vrhnú do tmavého, vlhkého žalára. Zľutujúc sa nad ich biednym stavom,   dajú im niečo jesť. Potom ich strčia na noc do drevenej klady, takže   sa nemôžu hnúť. Ani len potrebu nemôžu si vybaviť. Tak ich týrajú   niekoľko týždňov. — Tobiáš, — vraví Simonides kamarátovi, — tá naša   sloboda nebola lepšia. A tí v Neapole možno vytrpia viac! — Nič to, —   odvetí tento. — Navykli sme na to! Jednako ich tu trápi čosi, na čo   ešte nenavykli celkom. Tu sú vši, čo sa v nečistote rozplienia do   nemožnosti. Vžierajú sa im do ranavého tela a strovily by azda i   poslednú kvapôčku ich krvi. — Janko, — zastone istej trápnej noci   Tobiáš, ako tam ležia sovretí v drevenej klade, — a spíš ? — Nespím,   — šepce tento ako z polosna, — myslím na Boha a svojich. — A nezdá sa   ti, tie vši nás zjedia?! — Byť mi se dostalo jíti preš údolí stínu   smrti, nebuduť se báti zlého, neboť Ty se mnau jsi… — spomenie rektor   odovzdane slová žalmistu a ukája si trpezlivo bolesti živou   predstavou na svoju ženu a dieťa. Nad ránom sadne úbožiakom tvrdý sen   na oči. Ked im otvoria kladu, ostanú nehnute ležať na zemi. Ich údy   sú dlho meravé a necitné ako z dreva. 149
    </tei:p>
   </tei:div>
   <tei:div type="chapter">
    <tei:head>
     ﻿XI.
    </tei:head>
    <tei:p>
     V prvej polovici mája roku 1675 istého večera prehrebá sa bohatý   neapolský obchodník, Juraj Weltz, na najvyššom poschodí svojho   veľkého domu v rozsiahlej knižnici. Je to starší, štíhly, prešedivený   pán, nápadne mäkkých očú. Vyberá knihu za knihou, listuje si v nich —   tu dlhšie, tu kratšie, a pohladiac, vkladá ich zpät do radu k   ostatným. Napokon vyberie si veľkú koženú knihu, tlačenú poriadnym   švabachom. Pritiahne olejovú lampu a začíta sa. Ani nezbadá, ako   vrznú dvere a do svetlice vstúpi človek jemu veľmi podobný. Len   trochu mladší a tmavších vlasov. — Si doma, Jurko? — vľúdne pozdraví   príchodzí. — Co robíš? — Ako vidíš, braček, — pohladí tento veľké,   potlačené strany Lutherovho prekladu Biblie.— Čítam a čakám na teba,   Filip. Kde si chodil ? Co nového v Neapole? — No, v tomto meste je   toho vždy dosť, — pohodí rukou a sadne si proti nemu k stolu. —   Miestokráľ, De los Velez, sháňa vojakov na pomoc Španielom. — Stará   vec, —- pozrie Jurko mäkko. — Áno, brat môj, — prisvedčí Filip, — ale   akých vojakov! Mal by si ich vidieť. Sú len kosť a koža. Už sú však   šťastlivé po tom. — Koho myslíš, hovor! — obráti sa prudkejšie k   nemu. — Asi pred týždňom priviedli rakúski vojaci tridsať väzňov z   Uhier v hroznom stave. Hroznejších si ani nemožno predstaviť. —   Nejakých zločincov? 150
    </tei:p>
    <tei:p>
     ﻿— Čoby, — stiahne Filip obočie. — Farárov a učiteľov, evanjelikov,   ako my. — Preboha, — ustrnie Juraj. — A čo vykonali? — Nič zlého.   Chcú vernými ostať svojmu náboženstvu. I povolaniu. — A vradili ich   medzi vojakov? — Oni vzdorovali, hoc od hladu a rán ledva stáli na   nohách. Včera ich však už zapísali do lajstra smrti, predajúc ich na   galeje po päťdesiat sudov. Dnes im železom vypálili na chrbát   znamenie. Ostrihali ich a oholili ako Turkov a prikovali na lavice k   veslám. — To je hrozné, — zamieňa sa mu v očiach úžas s nesmiernym   záujmom o vec. — Hovoril si s nimi na lodi? — Tam sa už nedá, —   pohodí rukou. — Ono je to veslovanie ťažké. Ked príde prudšia vlna,   dohre ruky nevytrhne z tela. Preto im oficieri dávajú rubík do úst,   nekričať. Oni ti iné nevedia vyriecť, len hu-hu-hu! Ten rubík   rozpukne sa im v ústach a rozšíri. Vyberú im ho len, keď majú jesť. —   A čo dostanú? — Napchajú im do úst vo víne alebo v octe namočených   suchárov, — vykladá Filip bratovi, ako je obyčajne na galejach. — Po   pätnásť-dvadsaťhodinovej hroznej práci v čas oddychu nasypú — či už   nalejú — do válova pred každých šesť veslárov niečo otrúb, fazule,   alebo nejakej kaše. — A koľko ich je, vravíš? — zbledne Juraj a   zamyslí sa. — Keď som bol s nimi predvčerom, hovorili tridsať. Ale v   Theate ich ostalo šesť. Pri Capracotte traja utiekli. Z týchto dvoch   lapili a držia ich v žalári. — To je úloha pre nás, — skloní Juraj   hlavu 151
    </tei:p>
    <tei:p>
     ﻿a pohladí si čelo. — Vieš, Filip, — zdvihne po chvíli pohľad,   žiariaci akýmsi pevným rozhodnutím, — práve čítam v Biblii o bohatom   mládencovi. Ako je ťažko vojsť bohatému do kráľovstva nebeského. A   tu, hľa, príležitosť dokázať niečo. Pozri, ja mám toho bohatstva a   okrem teba nemám nikoho. Tým nešťastníkom mohli by sme pomôcť. Dúfam,   súhlasíš! — S radosťou, Jurko, — objíme ten brata. — Len ako sa k   tomu dostať? — Ako? — hotový je s plánom o chvíľu. — Filip, — pozrie   mu významne do očú — vojaci vždy potrebujú peniaze. Pôjdeš k nim   zajtra, či by nám tých dvoch v Capracotte nepredali?! Týmto na   galejach pomôžeme, ako budeme vedieť. Pôjdeš? — Vďačne, — prisvedčí   ochotne. — Vykonáme niečo pre Krista. Na druhý deň zájde Filip k   vojakom, ktorí mu hneď zjavia, že sú s výsledkom a opaterou na svojej   ceste naskrze nie spokojní. Prepustiť tých v Capracotte za dobré   peniaze? Čoby nie! Ale kapitán Gemanner odišiel s kompániou vojska   proti povstalcom k Messine. Bez neho to nejde. Treba naňho počkať.   Keď sa však minie týždeň za týždňom a kapitán len nechodí, ba dôjde i   zpráva, že tam zahynul — zariadi sa vec i bez neho. Filip vyplatí   slušnú sumu oficierom a vojaci zájdu do Capracotty po väzňov, oddať   ich novému pánovi. Mladší Weltz čaká na nich v postrannom hostinci na   neapolskej ceste. Keď ich vojaci privedú vycivených, ostarnutých,   zarastených — srdce mu stisne nad ich stavom. V očiach ľad   ľahostajnosti, na rukách povrazy. Postavy nalomené, ledva stoja na   nohách. Hľadí na nich Fi- 152
    </tei:p>
    <tei:p>
     ﻿lip, hladí. Rád by ich hneď potešiť. Jednako musí byť k nim tvrdý.   — To sú vaši väzni? — vraví vojakom. — Akože tí budú na našej lodi   veslom zaťahovať? Veď je to len hŕba kostí a kože, čo som kúpil od   vás? — Hja, — stisnú títo plecami, — to nám povedali i v Neapole. Co   však my? Co máme, to dáme… — No, dobre, — pozdraví sa s vojakmi,   ktorí vykonali svoju úlohu. — A vy, — obráti sa tvrdo k privedeným, —   rušajte hen do izby! Obriadite sa… Tobiáš a rektor Ján sa pohnú ani   stroje. Vedia, nečaká ich nič dobrého. Im je už jedno. Ľahostajne   pozrú na nového pána, ktorý ide s nimi. Ako však vojdú do izby a   zavrú sa za nimi dvere, jeho tvár sa zmení. Miesto tvrdosti kmitne na   nej priateľský úsmev. — Lační ste, pravda?! — počne im snímať povrazy   a retiazky s údov. — Hneď vás opatria. Musíte však byť pozorní i pri   jedle — neprezradiť sa! — vraví im dobrou nemčinou. — Nemáme sa prečo   skrývať, — povie Simonides. — Sme otroci a vy ste naším pánom. —   Mýlite sa, dobrí ľudia, — stíši Filip hlas. — Oddnes je vaším pánom   iba Ten, ktorý je pánom všetkého na nebi i na zemi. Len poslúchnite,   čo vám poviem. Najprv si zajedzte, potom sa dáte ostrihať, oholiť a   preoblečiete sa do rúcha, čo vám prinesú. Na tieto slová miesto   radosti zjaví sa v ich očiach najhlbšia nedôvera. Ján a Tobiáš pozrú   významne na seba. Sväté sú presvedčení, tu je nové pokúšanie. V ich   duši vynorí sa Triest. 153
    </tei:p>
    <tei:p>
     ﻿Kapitán Gemanner, jeho holiči, vojenské šaty a ostatné. — Co   váhate? — vravi im vľúdne, vidiac ich hrozné rozpaky. — Nie ste viac   väzňami! Ide len o to, aby ste mohli so mnou do Neapola. Tam býva   Juraj Weltz, bohatý obchodník, ktorý je vlastne vaším dobrodincom. Ja   som jeho brat, Filip. Mám vás doviesť k nemu. Tak však, ako ste,   nemôžeme do mesta… Hneď by vás poznali. Poslúchnite a spravte, čo   treba. — Pane náš, my podobné reči nepočujeme prvý raz, — odvetí mu   Simonides odmerane. — Pravda, Tobiáš? — zasvieti mu tvár jasom   presvedčenia. — To sú praktiky našich nepriateľov, ktorí nás chcú   obrať o vieru a o náš duchovný stav! A my sa tej viery nezriekneme a   svojmu stavu za nijakú cenu na svete nespreneveríme. Vojakmi   nebudeme! — vraví rozhodne užasnutému Filipovi. — Ste naším pánom,   robte s nami, čo chcete. Najlepšie, zaveďte nás čím skorej za   ostatnými na galeje. Ci tak, Tobiáš? — obráti sa k priateľovi. — Tak!   — prisvedčí mu tento bez rozmýšľania. — Chápem vás, — usmieva sa   Weltz prekvapený. — Vytrpeli ste veľa. Nemôžete len tak dôverovať.   Ale pozrite, ja som nie vojak, — vytiahne akúsi knižku z bočného   vrecka a položí ju pred nich na stôl. — Som toho istého náboženstva   ako vy. Idem obstarať, čo treba. Zatiaľ si vec múdre rozmyslite! Keď   ostanú sami, inštinktívne siahnu za knižočkou na stole. — Arndtova   „Rajská záhrada”, — konštatuje Tobiáš, vezmúc knihu do ruky. — A   naozaj! — zadiví sa Ján. — Ale i v tom 154
    </tei:p>
    <tei:p>
     ﻿môže byť faloš. Oni nás obchodia v rúchu ovčom, zdnuky sú však   vlci hltaví. čo ty na to? — Vydržali sme, vydržíme! Filip, keď sa   vráti, nájde, ako ich nechal. Nevie si s nimi rady. Ostrihať, oholiť   a preobliecť sa musia, ináč ich do Neapola nedostane. — Tak.   priatelia, — vraví im mäkko, — keď mi ešte vždy nedôverujete, oblečte   si to rúcho na tie svoje handry. Keď budete u nás, môžlte ho zasa   shodiť so seba. — Ozaj môžeme? — zasvieti im v očiach. — Naozaj! —   prisvedčí tento. — Ale s vašimi bradami, fúzmi a povesnami na hlave   neviem si inak poradiť. Nebuďte deťmi. Teraz sa najedzte, v noci si   pospíte a ráno sa obriaďte. Nech nebudíme pozornosť zvedavcov, akých   je vždy dosť v Neapole. Dobrú noc! Keď ostanú nanovo sami, večera ich   už čaká na stole. Užasnutí hľadia si do očí a nevedia nájsť slova.   Veriť tomu, či neveriť? — mihá sa im v mozgu. Ani k jedlu nemajú   odvahy sadnúť. Hlad a dobrá vôňa jednako ich len prevládne. Keď sa   najedia, pomodlia sa skrúšene a ľahnú si spať. Po prvý raz od dlhého   času na prichystané a upravené lôžko. — Tak čo, Janko, — ozve sa ešte   Tobiáš. — čo to má znamenať? — V rukách božích sme, — odpovie tento   ako zo sna. — Nech Boh spraví s nami sám, čo ráči! Vyspia sa ani v   oleji. Ráno vstanú čerstvejší a spokojnejší na mysli. Zpočiatku   nevedia sa spamätať, kde sú. Keď však vidia na stole raňajky, na   stolcoch pripravenú bielizeň a odev, príde im všetko na myseľ.   Zaklope holič a oni nevzdorujú. Odovzdajú sa mu do rúk a ľahostaj-   155
    </tei:p>
    <tei:p>
     ﻿ne hľadia, ako im v chlpoch padajú na zem vlasy, brada i fúzy. —   Ako ste spali? — vojde Filip Weltz a osloví ich kamarátsky. —   Raňajkovali ste? — Raňajkovali. — A šaty sú vám dosť? — ohliada si   naobliekanýcb, keď si ponechali i svoje handry na sebe. — Dosť, —   dívajú sa na človeka, nevediac, čo počať. — No, vidíte, ste celkom   iní, — všimne si ich inteligentných tvárí. — Tak by sme mohli ísť.   Pred hostincom stojí zavretý voz. Sadnete si so mnou. Keď prídeme k   bratovi Jurkovi do Neapola, myslím, budete uspokojení. O chvíľu   švihne pohonič bičom ponad kone a oni opúšťajú šedivé múry   Capracotty. Idú nadol — nadol cez Capuu peknou úrodnou rovinou.   Stromy, vinič, kozy, somáriky a usmievavý pekný južný deň všade ich   stretajú. Cestou hovoria málo. Iba pán Weltz privraví sa niekedy k   nim a upozorní ich na zvláštnosti. Neskôr i na more, čo sa modravo   rozlieva do diaľky. Oni snažia sa ukázať vďačnú tvár. Odpovedajú však   len krátkymi slovami. Vhĺbení do seba uvažujú, čo sa to vlastne deje   s nimi? Je to prechod k novému utrpeniu, či radostná skutočnosť?   Človek normálneho života uveril by iste radšej to druhé. Oní, ktorí   už toľko podstúpili, neprestali veriť v Boha, prestali však dôverovať   ľuďom. Už sa im zdá. sú nerozdielnymi druhmi svojho majstra z   Nazaretu, ktorý kráča na Golgatu. Rektor Ján žije síce kúzelnej   predstave o svojich, Kate i Baníkovi. Ako však u Tobiáša, i v jeho   duši dozrela túžba — nech je už voľajaký koniec tomuto hroznému   divadlu! Keby i duch vydržal, to telo už dlho i tak nevydrží. Márne   sa Filip 156
    </tei:p>
    <tei:p>
     ﻿snaží chovať k nim čo najpriatelskejšie. I keby chceli, nemôžu mu   veriť. Nevedia … Vezú sa oni, vezú, bojujúc v hlbinách strápenej duše   so sebou. Na obzore vynorí sa ľovitý, dymiaci vrch, pod ním ohromný   belasý záliv, ovrúbený domami a domami. — Vezuv, — upozorní ich   Filip. — Skoro vojdeme do Neapola. A skutočne. Onedlho vhrčia do ulíc   rušného prístavného mesta. Kade idú — všade vojska a vojska. Vidieť   na prvý pohľad, miestokráľ don De los Velez má iste dosť starostí.   Pútnici si pritiahnu vrchné rúcho, aby ich neprezradily spodné handry   pri vyhliadnutí oknom. Zrazu len Tobiáš potrhne druha, mrknúc smerom   na ulicu. — Poznáš ho? — ukazuje na vojaka, stojaceho pred akýmsi   krámom. — To je on! — prisvedčí rektor. — Ten nás najviac bil a   trýznil, keď nás vliekli z Pescari cez Abruzy. Bože, odpusť mu, —   zavzdychne, — nevedel, čo činí! Voz napokon zastane pred vysokým   niekoľkoposchodovým domom v rušnej obchodnej ulici. — Doma sme, —   skočí Filip a pomáha tým dvom. — Nech sa ľúbi k nám! Vojdú na   prízemie, kde sú rozsiahle obchodné miestnosti, plné   najrozličnejšieho tovaru i ľudí. Tu ich pristaví svieži, usmiaty   starší pán. Juraj Weltz. — Boh vás pozdrav, priatelia! — privíta   došlých ochotne a ide s nimi na najvyššie poschodie. Vovedie ich do   svojej najmilšej svetlice, kde je knižnica. — Šťastne ste došli? —   spočinie na udivených mäkkým modrým pohľadom. Vyobjíma ich i   vybozkáva ako vlastných bratov. — 157
    </tei:p>
    <tei:p>
     ﻿Mám radosť, veľkú radosť, — utiera si zaslzené oči. — Viem, idete   z jamy levovej. Pán mi vás posiela a ja vás ako takých prijímam.   Cíťte sa tu ako vo svojom … — Len či sa ti budú, Jurko! — pozrie   naňho Filip významne. — A prečo by nie? — ponúka ich složiť sa. — Veď   sme deti jedného Otca, ktorý je v nebesiach! — Ale oni — po tom, čo   prežili — ešte vždy nechcú veriť, — vykladá bratovi. — Keby si bol   videl, čo som s nimi mal, kým sa dali ostrihať a oholiť! Odev vzali   len na svoje úbohé handry. Keď sem prídu, hneď ho vraj složia. Pozri,   — ukáže na hostí, ktorí v rozpakoch nevedia, čo robiť. — Pod vrchným   odevom majú svoje mučenícke rúcho. Mysleli si, chceme ich za vojakov   zverbovať. A radšej vraj pôjdu rovno na galeje, než zriecť sa svojej   viery a povolania. — To je krásne! To je krásne! — žasne Juraj nad   ich heroizmom a vyobjíma ich znovu.— Dúfam, bratia, presvedčíte sa   skoro, že ste na omyle. Ste u svojich, kde niet miesta pre nedôveru.   Dom môj je domom Pánovým a domom vaším. Ani neviete, aký som dnes   bohatý, keď vás mám za hostí… — prejavuje až detinskú radosť nad ich   príchodom a opatrí ich všetkým potrebným a dobrým. Hostia divia sa   jednej veci viac než druhej. Pomaly roztápa sa im na tvári nedôvera   ani ľad na slnku. Počnú sa konečne tešiť i oni. Večer, keď ostanú   sami, otvoria knižnicu a prezerajú knihy. Sú to dobre opatrené sväzky   v koženej väzbe a v peknom poriadku. Prvé, čo im napadne, je Heilige   Schrift, Lutherov preklad Bi- 158
    </tei:p>
    <tei:p>
     ﻿blie. Potom Concordia, evanjelické spevníky a postilv… — Janko, —   pozrie zrazu Masnicius so slzami v očiach na kamaráta, — to je divné!   — U Boha je všetko možné, Tobiáš, — odvetí rektor a strhne ho s   plačom do náručia. — Všetko! I naše vyslobodenie, vieš! Dlho tak   stoja rozcítení a šťastní. Nikto ich nemýli. Vezuv nesoptí a rušný   Neapol spí. Vo snách je celý Weltzov dom, keď oni padnú na kolená.   Pochopia konečne, čo sa stalo, a ďakujú vrúcne dobrému Pánu Bohu.   Simonides a Masnicius nehnú sa z pohostinného Weltzovho domu niekoľko   dní po tom. Jedno — aby ich niekto nepoznal. Druhé — nech sa trochu   posbierajú z útrap a nedostatku, ked sú len kosť a koža. A oni   predbežne ani netúžia po inom. Zahrebú sa do krásnej knižnice, žijú   spomienkam a radosti. — Rozprávajte mi dačo o svojej vlasti, — povie   im istého dňa hostiteľ, keď si prisadne k nim do svetlice. —   Najbližšie k vám bol som vo Viedni. A hostí, prichodiacich už pomaly   k sebe, netreba ponúkať. Tobiáš rozpráva o krásnom Považí. O prudkom,   striebropennom Váhu. O bielych kostolíkoch v hlbokých dolinách a o   pevných hradoch na skalnatých kopcoch. Rektor Ján zas zájde v reči na   mestá, plné hmotného i duchovného bohatstva. Spomenie i svoje Brezno,   ako si leží pri šumiacom Hrone pod vysočizným Ďumbierom medzi horami.   Vykladá o jeho udatnom richtárovi, kmotrovi Chmeliusovi, a rozumnom   notárovi Gronellovi. O pátrovi Housenkovi, ako odobral evanjelickým   mešťanom 159
    </tei:p>
    <tei:p>
     ﻿s pomocou Collaltovho vojska chrám a jeho potisol pred hrozný   prešporský súd … — A máte more? — zvedavý je Juraj. — Len more   Turkov, — pokračuje Ján, vdačný dobrodincovi za toľký záujem. —   Hranica Mohamedovho mocnárstva je na dva dni cesty od nás. Jeho   janičiari robia útoky na naše územie a berú, čo môžu — zlato,   striebro, dobytok i ženy. Ale kostoly neberú. Našich pre náboženstvo   ani na svojom území neprenasledujú. — Tak je cisár Leopold horší než   sultán Mohamed IV.? — Žiaľbohu, horší! —prisvedčí Tobiáš. — Alebo má   veľmi zlých radcov. Ved len čo sme nevinne prežili my! A ešte tí na   galejach! — A to je jediná vaša vina, že ste evanjelici? — Jediná! —   Tak viete čo? — zvážnie Weltz. — Musíme sa veci ujať. Napíšeme o tom   našim protestantským panovníkom do Nemecka a Holandska. Podám prosbu   na Jeho Jasnosť nášho miestokráľa, De los Veleza, preskúmať vec   nešťastníkov súdne. Dobre? — Veľmi dobre, — súhlasia ochotne. — Vy   ostanete mojimi hosťami, dokedy chcete. — Ste priláskavý, — ďakujú   obaja pohnute. — Konám si len svoju bratskú povinnosť, — zdôrazní   Weltz. — Máte nejakú žiadosť? — Radi by sme navštíviť našich na   galejach a uľaviť im. — Stane sa, — prikývne ochotne. — I ja pôjdem s   vami. Pravdepodobne i brat Filip. A čo ešte? — Nechceli by sme príliš   využívať vašej dobrotivosti, — poznamená rektor Ján. — Radi by   160
    </tei:p>
    <tei:p>
     ﻿sme bližšie k svojej vlasti. Do Nemecka, k našim vyhnancom… —   Dobre, — neodporuje hostiteľ. — Musíme však počkať na príležitosť.   Nemôžem dopustiť, prísť vám do nejakého nového nebezpečenstva. Ináč   myslím, tu máte všetko, čo potrebujete. A vaša vlasť je vám macochou.   Čo vás ťahá domov? — pozrie na Tobiáša. — Tí, ktorých sme zanechali,   — zvlhnú mu oči. — Rodina! A potom naše rodné kraje, hory, mestečká,   dedinky. Náš pekný ľud, ktorému sme pastiermi. Oň by sme sa mali   starať. — Na tú prácu neprišiel ešte čas, — zachveje sa Jurajov hlas.   — A čo zve, brat môj, v rodné kraje vás? — obráti sa k zamyslenému   Jánovi. — Mám doma ženu i dieťa, — odpovie, chvejúc sa ako štep vo   vánku. — Rozumiem, — prikývne Weltz. — Rád by som, — tlmí svoje   vzrušenie Simonides, — vidieť aspoň z diale vrchy, pod ktorými oni   žijú. Aspoň oblaky, ktoré sa nesú v ich stranu. A keby som im mohol   hoc len slovíčko napísať! — To môžete, brat môj, — zjasnie   hostiteľova tvár. — Postarám sa dostať váš list do Viedne. Odtiaľ už   dôjde do vášho domova. — Ale ozaj? — zažiari rektorovi tvár, na nej   sú ešte hlboké stopy utrpenia. Dostáva však už svoju niekdajšiu   farbu. —• Môžem svojej Katuši napísať, čo sa stalo s nami? — zalejú   ho slzy od radosti. — Môžete! — usmeje sa dobrácky Juraj, šťastný,   keď im môže vykonať takú maličkosť. — Napíšte si svojim obaja.   Napíšte aj iným. Tam je papier, všetko. Cernidla i husích pier jest.   Zastrúham vám … 161 11 Sobrané sp. M. Rázusa sv. 19,
    </tei:p>
    <tei:p>
     ﻿— Ó, nie! — bránia sa oni. — My si to už spravíme. Predsa sme od   toho?! Večer, keď ostanú sami, položia si lampu naprostred stola a   píšu. Vo svetle, padajúcom na ich črty, zjaví sa pokoj a šťastie.   Tobiáš píše svojej počernej Alžbete, ktorá ho už iste dávno oplakala   na krásnom Považí. Rektor Ján zas svojej drahej Kate a kmotrovi   Danielovi Chmeliusovi do Brezna. V poslednom poznamená — akže žena   odišla do Prešova k rodičom, poslať ta list za ňou! Na druhý deň   Juraj Weltz zapečatí listy svojím veľkým prsteňom. Pošle ich   obchodnou poštou na Rím, Triest do Viedne a tak do Uhier.,
    </tei:p>
   </tei:div>
   <tei:div type="chapter">
    <tei:head>
     XII.
    </tei:head>
    <tei:p>
     Na dobrej strave pri všestrannom pohodlí Weltzovie hostia rýchlo   prichodia k sebe. Pomaly by nik neuveril, že im len nedávno hrozná   búrka prehrmela ponad hlavu. Zpočiatku sú len doma, študujú v bohatej   knižnici a naučia sa čo-to i miestnej reči. Neskôr sa už nevedia   zdržať a vyjdú nenápadne do rušných ulíc, plných domácimi, ale, ako v   prístavnom meste, i príslušníkmi najrozličnejších národov, Španielov,   Francúzov, Grékov a Afričanov. Pre zovňajšok naši môžu sa slobodne   pohybovať. Ak by ich niekto pristavil, kto sú — v najhoršom prípade   povedia, Nemci! Tak si oni poobzerajú chrámy a bohaté obchody pekného   mesta. To je však všetko len naoko. Kam ich tiahne, to je prístav a   morský breh. Srdce im prudkejšie bije, ked uzrú na modrastých vlnách   stožiare vojenských i obchodných plachetníc. Niektoré sú celé koráby,   iné menšie, ako veľké tekvice. Ešte prudkejšie udrie 162
    </tei:p>
    <tei:p>
     ﻿im krv do tváre, keď vidia vchodiť do prístavu loď s dlhými   veslami po oboch bokoch. — To je galej, — ukazuje Tobiáš. — Tam budú   naši. Poďme na jej stanovište, vidíme ich! Pozorne sa priblížia. Aké   však sklamanie! Loď je nákladná a po pristaní okov zbavení veslári   vynášajú ťažké debny tovaru na ohnutých chrbtoch. Vyholení,   vystríhaní bedári. Len na vrchhlave majú ponechané niečo vlasov ako   copf. Prihovoria sa im, tí však nič. Slovka nerozumejú. Sú to Turci,   predaní na galeje. Keď niektorý z nich klesá pod bremenom alebo ho   nevládze zdvihnúť, hneď je tam vojak. Zatne ho býkovcom, až mu krv   vymokne z preťatej kože. — To sú galeje! — hrozí sa rektor Ján. — Tak   bijú i našich? — A ako inak ?! Rýchlo sa poponáhľajú s miesta. Všimnú   si však druhej veslárky, šinúcej sa po hladine ako korytnačka.   Niekoľko holých hláv žltie sa zpod krytu, kde hýbu veslami. — Azda tu   budú! — myslia si priatelia, pristúpiac bližšie ku brehu. Loďka   pristane, ale i tu len neznáme, cudzie tváre. Idú teda ďalej do   prístavu. Obzerajú sa vpravo-vľavo, či by kde jednako len nezhliadli   nejaký známy obličaj. Dobrodinec dal im niečo groša. Aspoň to by   nechali. bratom. — Počuj, kamarát, — vraví rektor Ján. — My tých azda   ani nepoznáme! — Prečo ? — No, iste sú zas vyholení a ostrihaní ako v   Trieste. Oni nás tiež nepoznajú, — mieni Simonides. — A azda už i   zabudli hovoriť. Pri istom novom skladišti však vidia skľúčené,   biedne postavy, ktoré sa im zdajú známe. Mlčky n* 163
    </tei:p>
    <tei:p>
     ﻿vláčia s lode ohromné bremená a padajú pod nimi ako Ježiš pod   krížom. — Chudáci! — To sú oni! — uisťuje Tobiáš. — Ja mám dobré oči.   — Poďme teda k nim! Pristúpia bližšie a zastanú ako by sa podivovali   práci. Oni však vlastne poznávajú tváre mlkvych, shrbených otrokov.   Vo svojej duši necítia radosť. Skôr výčitka sa im ozýva, keď sú nie   medzi nimi. Akým právom sa majú oni lepšie než títo nešťastníci?   Hľadia na nich, hladia a váhajú: — upozorniť ich na seba? Pri lodi i   pri skladišti stoja vojaci s býkovcami. A ten býkovec neraz zasviští.   Chrbát sa ohne, hoc sinavé pery i nevydajú hlasu. — Baránok, vedený   na smrť bez slova, — poznamená Masnicius. — Desné, čo sa to tu deje,   — šepce rektor Ján. — Kým sme boli v tom, ani smie to nepoňali! Ako   si to povedal pri Capracotte? Majster Ján Hus zhorel na Rýne, ale   zhorel naraz. Naši svedkovia pravdy božej zhárajú po kuse a za dni a   dni. Až sa telo navráti do zeme, z nej vzaté, a duch k Otcovi   nebeskému, ktorý ho dal. Martýrium za presvedčenie, a to vo veľkom …   Vtom priblížia sa k nim dvaja galejníci. Tobiáš využije príležitosť.   Pristaví ich ako náhodou a strčí jednému do ruky peniaze. — Vezmi si   pre Krista, — povie mu nemecky, aby ich prekvapený neprezradil.   Človek splašene pozrie naňho. Odtisne mu ruku. Potom však prijme. —   Korody, — blysne Simonidesovi. Pozná ho hneď po tmavej pleti. Nepovie   však slova. 164
    </tei:p>
    <tei:p>
     ﻿— Dánke, — poďakuje shrbený väzeň. Ide s druhom na loď, snášať   ďalšie debny. Prečo však Korody zprvu odtískal dar a hľadel splašeno   — zaraz pochopil. Sotva sa nešťastníci priblížia k lodi, skočí na   nich ohromný, surový vojak s krikom a počne ich sekať býkovcom, vydať   mu, čo dostali. Oni mu i dajú. To ho však neuspokojí. Zazerá,   vykrikujúc i na dobrodincov, a býkovcom šľahá preúbohé telá. Prestane   len, keď sa Korody zrúti na zem k jeho nohám… — Poďme, — potrhne   Tobiáš druha. — To je ohavné miesto. Kráčajú dlho, dlho mlkvo,   zamyslene po morskom pobreží. Slnko rastie a pomaly skláňa sa k   nesmiernej morskej hladine vždy nižšie a nižšie. Biele lodné plachty   zružovejú a na vlnách zahýri tisíce jagavých farieb. Čajky v kŕdľoch   poletujú veselo a škriekajú radosťou zo života. Neďaleko opravujú   rybári siete a do diaľky nesie sa plnučkým, skvelým tenorom: „O dolce   Napoli, o sol beato .. Iba more hučí neprestajne svoju mohutnú   pieseň, presýtenú večným tajomstvom o živote i smrti. Nech vie ľudsky   prehovoriť, povie rozcíteným pútnikom, ako včera o tomto čase vyvrhli   s ga~ leje úbohé, nahé telo býkovcom dosekaného veslára. Nikdy ten už   neuvidí svojho rodného kraja. Hlboko na dne dostalo sa mu odpočinku v   húšťave morského rastlinstva, v kruhu podivného vodného tvorstva. —   Requiescat! Ohromný zarudlý kruh slnka dotýka sa už dýchajúcej,   rozvírenej hladiny a stavia podivný pur- 165
    </tei:p>
    <tei:p>
     ﻿purový most od konca horizontu k ich nohám. Nádherná apoteóza dňa!   — Pekný je skon spravodlivého, keď neraz i hrozný! — poznamená ticho   rektor Ján. — Ale kým k tomu pride, —zavzdychne Masnicius. — I to sa   prenesie, kde nechýba viery, — všimnú si, ako i posledný pás slnka   včľupne do kovového mora a ostáva len rozprstená gloriola na znak   veľkosti a krásy. — Všetko sa zdolie. A po nádhere večera nasleduje   veleba večného rána … Nad mestom zošedivie kužeľovitý Vezuv. Na   oblohe však, vysoko nad morom, zaskveje sa krásna veľká hviezda.   Priatelia vracajú sa do ulíc a pohostinného domu svojho dobrodinca. —   Tak čo, už poznávate Neapol? — spýta sa Juraj Weltz svojich hostí   toho večera, keď sa i s bratom Filipom sídu v knižnici ako obyčajne.   — Pekné mesto, čo? A sotva kde krajšieho kraja. — Veru sotva, —   prikývnu mu. Len akosi smutne. — Stalo sa vám niečo? — vystihne   domáci nepokoj v ich očiach. — Pozri, Filip! Museli skúsiť i čosi   nemilého… — Boli sme s našimi, — ozve sa Simonides a rozpráva, čo sa   im prihodilo. —Hja, moji milí, — položí si Juraj ruku pod bradu, — to   sa musí inak. Galeje sú iste najhroznejším miestom, kde ľudský život   nemá ceny. Vravíte, vojak ich zbil a vzal im peniaze? — Áno, —   odvetia smutne. — Počkajte, priatelia, keď bude času, pôjdeme ta   spolu. Pôjdeš i ty, Filip? — S radosťou. — A poznali vás bratia ?   166
    </tei:p>
    <tei:p>
     ﻿— Nepoznali. — Musíme im nejako dať na vedomie, že ste tu a my   všetci chceme im pomáhať. Tak si i oni zariadia, ako sa stretnúť.   Prípadne i pohovoriť. Na druhý deň pred večerom dá Weltz zapriahnuť   do koča. Vezme hostí i brata Filipa a vyhrčia ulicami z mesta po   morskom pobreží. Večer je, ako včera, príjemný, vonný a teplý. Slaný   dych rozkolísaných modrastých vln a morský vánok — schládzajú   rozpálenú zem. Znova sa zjaví podivná hra a tisíc farieb. Kade ženú,   z očí mimoidúcich vyčítať, žiť sa sladí! — Pozrite, — ukazuje Juraj   rukou smer na mori, — tam je krásny ostrov Capri so svojou   ametystovou jaskyňou. Najbližšie prevezieme sa a potešíme sa v božej   prírode. Pekné čierne tátoše hrčia s nimi hlboko do kraja. Už je   šero, ked sa vracajú. Z rozhučaného mora nesie sa čerstvota. Veľký   bledý mesiac vystupuje z vln. Z rybárskych chát nesie sa spev a   rozcíti i srdcia na koči. Ako sa v prístave priblížia k miestu, kde   by mohli byť na noc galejníci, pošepne čosi Tobiáš svojmu druhovi.   Ten poprosí záprah pristaviť. — Co chcete? — zvedaví sú Weltzovci. —   Upozorniť našich, že sme nablízku. Prosíme počkať. Hostia sídu s   cesty. Podídu pomedzi staviská, kým Weltzovci čakajú pri koči. Tiché,   pokojné šero rozlieha sa vôkol, len hukot vln preruší ho s času na   čas. Odrazu ozve sa zvučnej pieseň, silná, prudkého rytmu: „Nezaufej,   stádečko malé, byť tvých neprátel ta vule byla konečne te shladiť ..   167
    </tei:p>
    <tei:p>
     ﻿vyšvihne sa Tobiášov tenor a Jánov barytón nad krovy pošmúrnych   skladíšť, vysoké stožiare zakotvených lodí a letí ponad široký záliv,   ožia-i rený zlatým mesačným svetlom. Letí rovno pred trón Hospodinov:   „Nechť v zlosti své, jak chtí beží, to však, co chtí, neobdrží. Bňh   vi, jak svých má ohradit.. Dojatí poznávajú bratia Weltzovci známu   pieseň švédskych vôjsk za Gustáva Adolfa. Nezdržia sa. Podídu za   spevom, až i uzrú svojich hostí stáť v mesačnom svite. Ešte viac ich   však prenikne velebnosť chvíle, keď s jednej zo zakotvených lodí ozve   sa slabunko, zakríknuté: „Amen, popŕejž to, Ježiši, jenžs’ náš   ochránce nejlepší. udrie im v sluch zrejmá odpoveď galejníkov. Pritom   nevedia sa už ďalej zdržať. Prídu za hlasom až k samej veslárskej   lodi, stojacej mlkvo na tichej tmavej hladine. Necítia obavy. Voľačo   mocného priťahuje ich vidieť a potešiť tie utrápené, rozspievané,   nájdené bratské duše. Akási nevysvetliteľná radosť prejíma ich   všetkých, že tí nešťastní už vedia a na spev odpovedajú: „Bychom vší   Isti, i chytrosti nepíátel našich ujíti mohli a v tvé ochrane žití po   vše dni k tvoji líbosti!” — Stoj! Kto tu? — ozve sa vtom vojenský   hlas. Blysnú oči, i zbraň. Nemilo prekvapených pristav! strážnik ako   hora. 168
    </tei:p>
    <tei:p>
     ﻿— Som Juraj Weltz, neapolský obchodník, — hlási hneď tento. — Tu   je môj brat, Filip. A to sú naši hostia. — Co tu chcete? — zneje   drsno ďalej. — Radi by sme vidieť tých, čo tamdnu spievajú. — To je   zakázané! — Ale, — strčí mu starší Weltz peniaze do hrsti, — veď len   na chvíľu! — No, — vystúpi sa im hneď z cesty, — nech sa páči! Nech   sa len páči! Oficieri zabávajú sa v meste. Vojak ich celkom ochotne   vyvedie na galeju. Zapáli i svetlo. Vo veslárskych kútoch zarazí ich   smrad. Z otrokov väčšia časť už leží na laviciach i pod lavicami ako   uťahané zvieratá. Len niekoľkí sú hore, ktorí prekvapene vyvaľujú   oči, nevediac, čo si myslieť o tejto návšteve. Ci ich predávajú na   inú lod, či čo? — Nepoznáte nás, bratia? — zašepce rektor Ján v   rodnej reči. Na to zabodne sa niekoľko podbehnutých, kalných očí do   jeho tváre. — Si-mo-ni-des, — zašepce v kúte hlas. — Mohlo by to byť?   — Tak je to, Baltazár, — rozpozná i v pološere črty dolnostrehovského   Nikleciusa. — A ako je s vami? — Pred večerom hodili s galeje do mora   mŕtvolu nešťastného Timkoviča, — vraví mu tlmene. — Nevydržal ďalej   šľahy býkovca a hlad. Ostatní čakáme, kedy príde rad na nás. —   Netraťte nádej! — povzbudzuje ho i s Tobiášom. — Pán Boh sa zmiloval   nad nami, ani vás neopustí! My tiež nezabúdame na vás. V týchto   pánoch, — ukáže na Weltzovcov, — našli sme svojich i vašich   dobrodincov. Rozpísali sme listy 169
    </tei:p>
    <tei:p>
     ﻿protestantským panovníkom — do Nemecka, Holandska, Anglicka i   Švédska. Celý svet sa dozvie o vašom utrpení. Pán Juraj Weltz zas   požiadal miestokráľa De los Veleza omilostiť vás. Len neklesať na   duchu! Deň božej milosti a vyslobodenia zasvitne i vám … — Pán Boh   uslyš! — vyhŕknu slzy z očú chatmučkého Nikleciusa. Weltzovci hladia   na úbohých ako prikovaní. Juraj nezdrží sa slz. Ked vidí, vojak   zavesil lampáš na klin a vyšiel, nechá Nikleciusovi niečo groša   preňho i pre bratov. Lúčia sa s uistením, najbližšie ich navštíviť   zas. — Príďte aj inokedy, — povie im siahodlhý vojak, keď schodia s   lode. — Proti takej návšteve nemajú nič ani páni oficieri. — Prídeme!   Mesiac je už vysoko nad morom. Zalieva ho striebrom ako ohromná   lampa. Na východe vyčnievajúci Vezuv však počína sa mračiť. Vietor sa   obrátil a nesie možno i búrku. Nad sopkou sa sucho zablysne. —   Nedivil by sa, — vraví Juraj, keď sadajú na koč, — keby z toho vrchu   vybuchol stĺp ohňa, vychrlila žeravá láva a pochovala všetko ako   niekedy Herculanum, Pompei a Stabie… Taký je človek zlý ku svojmu   bližnému, ku —- človeku! Od toho času Tobiáš a rektor Ján navštevujú   väzňov slobodne deň po deň. Poznajú už ich galeje. S pomocou Juraja   Weltza poznajú sa aj s ich dôstojníkmi, ktorým sa groš alebo pekný   dar vždy dobre zíde. Istého dňa vezú sa s nimi na ostrov Capri. Veslá   zaprú sa do vln, úbohé tkanivo vycive- 170
    </tei:p>
    <tei:p>
     ﻿ných svalov sa vzpruží a — šoú-čľap… a šoúčlap… razí si cestu k   ostrovu. Väzni zdajú sa necítiť. Oči vpadnuté, tváre vyžltnuté, okovy   ťažké a loď len musí ísť za svojím určením. Vojaci sú však k nim dnes   nie takí suroví, ako bývajú. Nenarábajú s býkovcami a nenadávajú im   ako vyvrheľom. Márne sa však smeje obloha a hladina belasie ani   ultramarín. Jednako len príšerne znej e nôta vesiel: šoúčľap …   šoú-čľap … Na Capri vyberú veslárom rubík z úst. Nasypú do válovcov   varenej fazule. Kým oni jedia, využijú Weltzovci chvíľu pohovoriť s   nimi. — Len vydržať, bratia, — zasvieti dobrotou ducha Jurajova tvár.   — Mnoho sa robí za vás, ešte viac sa bude. Priniesol som vám prosbu   pred nemeckých panovníkov. Tu je verne opísané, ako nevinne trpíte.   Podpíšete to? — Podpíšeme! — A viete, Holanďania idú španielskemu   kráľovi na pomoc proti Francúzom. Ich lode plavia sa už do   Stredozemného mora. Buďte istí, všetko spravíme: pomoc Španielsku   musí byť i vaším vyslobodením! — Pán Boh zaplať, — zalesknú sa väzňom   slzy v očiach. Predloženú prosbu trasúcou sa rukou podpíšu. Niektorí   splašeno pozrú, kde sú oficieri. Ci býkovce nezasvištia na ich úbohej   kostre? Ale nie! Tí sa ani neobzrú v tú stranu. Za dobrý groš —   všetko! Upíjajú si na palube ohnivé červené vínko. Kým sa Tobiáš   rozpráva s bedármi, rektor Ján hľadí na všetko ako vyjavený. Ostrov   Capri je iste krásny kút sveta a div boží. Ale vidieť Weltzovcov, a   najmä dobrácky pohľad Jurajov, 171
    </tei:p>
    <tei:p>
     ﻿i čo vie svojou štedrosťou a zanietením dosiahnuť, presahuje   zázrak. — Azda je to ani nie človek, — zamýšľa sa Simonides, — lež   anjel boží na zemi! Cím sme si len zaslúžili, že sa nám tak venuje? Z   citného dumania vyrušia ho len povely a trhnutie veslami. Vidí, zas   sú všetci na svojom mieste a nasleduje monotónne — šoú… šoú… čľap …   šoú-šoú-čľap … Ešte však len doma otvárajú hostia oči, čoho je   schopná láska, v Bohu pracujúca. Míňajú sa týždne, i mesiace sa   míňajú, ani nezbadajú ako. Všetci žijú v napätí za veľký plán —   vytrhnúť nevinných z pece ohnivej. Galejníci vyčkávajú v nádeji, kým   oni pracujú. Dušou všetkého je neúmorný Juraj Weltz. — Viete, čo   nového? — povie im istého večera, keď zasadnú v knižnici ako   obyčajne. — Kráľ pruský i kráľ švédsky písali do Viedne cisárovi   Leopoldovi zmilovať sa nad nevinnými väzňami. Naša vec nie je už len   našou. Vedia, o nej v Anglicku, i v Holandsku. Pomaly prenikne do   celej Európy. Môj advokát i ja — chodíme k miestokráľovi, dať ich vec   — ak nie inak — vyšetriť riadnemu súdu. Už nám to i sľúbil. — Ich a   tým i naša nevina iste sa dokáže, — poznamená Tobiáš. — To by bolo   dobre, — pokračuje Juraj. — Napokon zrevidoval by svoj súd i sám   Leopold. Nemohol by zavrieť oči pred faktom, čo uznal celý svet. —   Dal by Pán Boh! — A ešte vám poviem niečo, — usmeje sa 172
    </tei:p>
    <tei:p>
     ﻿domáci pán dobrácky. — Zajtra bude u nás hostina. — Ach, braček,   to je novina, — ozve sa Filip. — Kohože si pozval? — Rakúskych   generálov, — stíši hlas. — No, a z nich najvyššieho. Štaremberga. Oni   totiž hovoria, že sú galejníci ich väzňami. Mohli by ich teda za   dobrú odmenu prepustiť. — Mohli, ak do toho nepríde niečo, —   upozorňujú hostia. — A čo by mohlo prísť ? — Zákrok jezuitov. — No,   uvidíme! — nedá sa Juraj odstrašiť. — Všetko musíme skúsiť, čo je   poruke. Vy všetci, pravda, budete i tam mojimi hosťami. Ty, Filip,   postaraj sa o najlepšie víno. Nech sa tí páni cítia u nás čo   najlepšie. Druhého večera síde sa u Weltzov v priestrannej, pekne   prizdobenej obedovni čakaná spoločnosť. Generáli na čele so   Štarembergom štrngajú šabľami a chvália láskavosť domáceho pána.   Tobiáš a rektor Ján necítia sa v ich prítomnosti najlepšie. Pripomenú   si ich krvavých druhov tam pod Tatrami, ako v mene kráľovom pustošia   nešťastnú krajinu. Jednako, ako ich dobrodinec, Juraj, i oni sa   tvária veselo. Keď prinesú na stôl výborné jedlá i dobré vína, jedia   i oni. I štrngnú si s ostatnými. Na čo však najviac dávajú pozor, je   rozhovor hostiteľa s kráľovskými vojenskými hodnostármi. — Ozaj ste k   nám milý, Herr Weltz, — vraví zdvorilé Štaremberg, keď je už hostina   v plnom prúde. — Veľmi by nás tešilo, keby sme sa vám vedeli nejako   odslúžiť, — vykrúti si fúzy ä lá Leopold I. — Ale maličkosť, — bráni   sa hostiteľ. — Som 173
    </tei:p>
    <tei:p>
     ﻿šťastný, keď sa mi dostalo tejto cti od takých vysokých vojenských   hodnostárov Jeho cisársltokráľovského Veličenstva. Ak by vás, páni   moji, však smel o niečo prosiť, dovolil by som si… — Čujme! Čujme! —   ozve sa so všetkých strán. — Je tu v Neapole na galejach niekoľko   nešťastných ľudí, — načne vec Juraj v najvhodnejšiu chvíľu. — Sú to   bývalí farári a učitelia, odsúdení prešporským súdom. Títo ľudia, ak   i mali nejakú vinu, svoje si už vytrpeli. Sú kosť a koža. Niekoľkí z   nich zaplatili to životom.. Zaslúžili by už milosť Jeho Jasnosti. Ale   čo vám, páni, vykladám? Iste viete o nich! — Vieme, — prikyvujú   hostia v najlepšej nálade. — Ako by sme nevedeli?! — To sú naši   väzni, — vraví Štaremberg. — Vydáme vám ich, keď chcete. — Nechcem   darmo. Za každého z nich dám sto dukátov, — prisľúbi hneď Weltz,   zajasajúc v duši. — Co peniaze! — počuť od bohatého stola, až sa   veľký luster so sviecami pohne s miesta. — Dáme vám ich darmo. Robte   si s nimi, čo chcete! Hostina sa vydarí báječne. Generáli sa rozídu.   Weltz čaká deň, i dva. Navštívi galejníkov. Keď je však i na tretí   deň len všetko po starom, zájde za Štarembergom. — Tak čo, môj drahý   pane, — pokloní sa mu, — vydáte mi tých sľúbených väzňov? Povedal   som, dám sto dukátov za jedného a jedného. — Hm, môj milý Herr Weltz,   — prevráti tento oči s úškrnom, — čo je tu už z toho! Náš spovedný   otec prišiel hneď s tým na nás, to sú väzni Jeho Veličenstva cisára   Leopolda, a nie vaši! Z jeho vôle majú ostať na galejach. 174
    </tei:p>
    <tei:p>
     ﻿Co tu robiť? — stisne plecami. — On má pravdu. A my ešte dnes   ideme na Sicíliu proti, Francúzom. Ale prisahám, nezabudneme na vec.   Požiadam miestokráľa v Syrakúzach odpísať miestokráľovi v Neapole   nájsť spôsob prepustiť nešťastníkov. Juraj Weltz vráti sa domov   sklamaný. — Mali ste pravdu, — vraví svojim hosťom. — To niečo   prišlo. — A čo? — zachvejú sa títo, očakávajúci lepšej zvesti. —   Zákrok jezuitov, — svesí hostiteľ smutne hlavu. — No, nič! — zažiari   mu dobrácka, biela tvár, — veci už nedám zaspať, a čo by ma stála   celý môj majetok. Vydržím do konca. Chyba, tí miestokráli rýchlo sa   menia. Jedného nakloním, hned je tu druhý, a práca sa musí znova   počať. Dnes je tu už don Antonio Pedro Alvarez. Miesto neho má v   krátkom čase prísť miestokráľ Ferdinand. O ňom sa hovorí, je vraj   ľudský. S ním sa dá skôr vyjednávať než s týmito. Ináč dostal som   zprávu, vec má na starosti holandský vyslanec vo Viedni. Dnes-zajtra   priplaví sa s pomocným loďstvom do Neapola holandský viceadmirál Ján   de Haen. Potom má prísť sám admirál loďstva Adrián Ruyter. Už si len   s božou pomocou nejako poradíme. Cítim, úsvit vyslobodenia nevinne   zotročených blíži sa. Ale vy, — zadíva sa na nich ostrejšie, — ako   vidím, chcete mi niečo povedať. — Áno, dobrodinec náš, — odvetí   rektor Ján. — Už sme vám tu dlho na starosti. Dlhý čas, čo využívame   vášho dobrodenia. Radi by sme už ďalej. — A kam? — zmäkne mu pohľad.   — Do Nemecka, — sklopia hostia oči. — Tam 175
    </tei:p>
    <tei:p>
     ﻿sú mnohí z našich. Iste ta prídu i tunajší naši! bratia, keď im   svitne radostný deň oslobodenia. V Nemecku nás pritúlia všetkých, kým   časom môžeme do vlasti… — Darmo je, — zvážnie Juraj. — Vás tiahne   sila rodnej vašej hrudy. Aspoň bližšie sa dostať k svojeti. Verte mi,   nič nám tu s bratom nechybuje. Jednako i ja zatúžim neraz po svojom   rodnom Nemecku. Boh vás teda šťastne sprevoď! Pozajtre vypláva loď do   Ríma. Dám vám1 odporúčajúce listy na našich v Ríme, Siene, Florencii,   Pádové, až po Zurich. Všade sa postarajú o vás, ako ďalej. Tak   pôjdete. A… —* vystúpia mu slzy do očú, — pozdravte Wittenberg!   Lúčenie s bratmi Weltzovcami je ťažké. Ešte ťažšie s tými na   galejach. — Pozdravte našich, ak sa vrátite domov! — uprie na nich v   slzách vycivený Baltazár Niklecius čierne, smutné oči. — A povedzte   im, nás ani tu v tomto pekle nič neodlúči od lásky Kristovej. Ani   smrť, ani život, ani anjeli, ani! kniežatstvo, ani mocnosti, ani   nastávajúce veci, ani budúce! Nech sú i oni verní až do smrti!   Zaneste im tento náš odkaz a pozdravte ich! — Pozdravte! Pozdravte! —   rozplačú sa zrazu všetci, hoc im už slzy vyschlv a zabudli plakať. Na   Vezuve sedia mraky a 2 krátra vystupuje čierny ťažký dym, keď ich loď   vytiahne kotvy a plnými plachtami pohne sa z Neapola. — Co nás to len   ešte čaká! — vraví Tobiáš priateľovi. — A čo doma? Toľké hriechy   Leopolda a jeho radcov neostanú bez božieho trestu. — Na čo myslíš?   176
    </tei:p>
    <tei:p>
     ﻿— Na to, čo som ti neraz povedal, — odvetí tento. — Zemianstvo to   nevydrží. Vypukne povstanie. Ak už nevypuklo. — Tobiáš, ty rád   prorokuješ, — usmeje sa Ján zhovievavo. — No, nebol by div, keby sa   ti to splnilo. — Splní sa, pamätaj, — zasvietia mu hlboké oči. — U   nás je toľko krívd a neprávostí nahromadené, len vodcu treba. I ten   je! — Thôkôlyho myslíš … Imra Thôkôlyho ? — Áno, ak ho neposlali   dosiaľ za Nádasdym, Zrínyim a Frangepanom … — V rukách božích sme… —   zakľúči Ján ako obyčajne. Tak sa oni plavia, brázdiac rozčerené   modrasté vlny. Prejdú večné mesto Rím. Obzrú si i jeho pamiatky.   Odtiaľ idú rovno na Sienu, Florenciu, Bolognu, Feraru, Pádovú až po   Benátky, kde sú práve okázalé slávnosti pri úvode Hieronyma   Justiniána, novozvoleného dóžu Benátskej republiky. Odtiaľ vrátia sa   na Piačencu, Veronu, Bresciu — do Bergama. Potom na Mezolto cez   vysoké zasnežené Alpy. Priesmykom sv. Marka počiatkom októbra dorazia   do Zurichu, kde ich predíde Weltzov list. Tu ich prijmú ako poslov   božích, obdarujúc ich všetkým možným. Zdržiavajú ich pobudnúť. Oni   však pokračujú v ceste. Počiatkom roku 1676 sú už v stredisku   evanjelického sveta, Wittenbergu. V izbici kláštora, kde žil   Dr. Martin Luther, nájdu svoj nový, tichý domov. Zapíšu sa obaja za   poslucháčov univerzity. Pracujú, študujú a vyčkávajú svoj deň, keď sa   môžu do rodnej zeme vrátiť. Robia si plány, ako využiť svoje podivné   zažitia literárne. Píšu listy. Tobiáš svojim do Ilavy. Rektor 177 12   Sobrané sp. M. Rázusa sv. 19.
    </tei:p>
    <tei:p>
     ﻿Ján žene do Prešova, veď iste bude tam. Kmotrovi i bratovi   Baltazárovi do Brezna. Milochovskému do Vra tisla vy. Po odoslaní   listov žijú v jednostajnom očakávaní. — Dostali ich, či nedostali?   Žijú a sú zdraví?. Majú, čo im treba. Co sa robí doma? Odpíšu, či   neodpíšu? Čakanie, netrpezlivé, stále vyčkávanie! Istého večera počuť   klopať na dvere. — Voľno! Vstúpi vysoký, plecitý mužský v uhorskom   odeve. Pozrie na prekvapených a priateľsky podáva im niku. — Jurko, —   vykríkne Tobiáš, — Jurko Láni, kde sa tu berieš? — To je radosť, —   zvolá rektor a padnú si do náručia. — Nuž ako si sa dostal z tej jamy   levovej? — Usadia ho k práskajúcemu kozubu. — Hja, kamaráti, to je   dlhá história, — usmeje sa srdnatý Jurko. — Niekedy vám to všetko   porozprávam. Teraz len čo-to. Okolo Capracotty som sa nablúdil. Aj ma   chytili, aj ma pustili. Dňa 21. mája dostal som sa do Ríma. Tu som sa   pridal k istému pútnikovi. Šli sme z dediny na dedinu, z mesta do   mesta. Živili sme sa: on spieval na uliciach a predo dvermi, ja som   mu sekundoval. Tak sme prišli do Benátok, kde sme sa rozišli. Potom   som šiel sám na Ľubľanu, po horách, po vrchoch, kade nás vliekol   kapitán Gemanner. Na Jána bol som už na uhorskej pôde. Dobrí ľudia   pomohli mi všade. Istý človek opatril mi nielen uhorský odev, ale ma   i doviedol k Matejovi Langovi, kazateľovi v Šoprone. Tu som pobudol   14 dní. Medzitým tajne zašiel som i na Branč za človekom, ktorému som   178
    </tei:p>
    <tei:p>
     ﻿nechal svoje písma. Keď som videl, že mi vo vlasti hrozí   nebezpečenstvo, šiel som s istým kupcom do Viedne. Prešiel som do   Lipska. Počul som o vás, že ste vo Wittenbergu. Vyberiem sa ich,   reku, navštíviť. — Pekne od teba, Jurko, — objíme ho rektor znova, —   A povedz, ako je tam doma? Je to pre nás ozaj ešte také nebezpečné? —   No, je! — prisvedčí Láni. — Keby si si šiel pozrieť ženu, Kollonič by   ťa iste našiel a znova oddal katom. Ináč, ako mi vravel Lang, už je   dobrá pahreba pod popolom. Tyranstva a hrabivosti Leopoldových   generálov majú už naši po krky. Čaká sa vraj len na človeka, čo by   odporu stal na čelo. Potom to už pôjde a; azda my sa tiež vrátime   domov. — Dal by Pán Boh! — pomyslí si Simonides na svoju žienku i   synka a zvlhnú mu oči. — Dal by Pán Boh! Tak sa oni rozprávajú v   spomienkach i dúfaní dlho do noci.
    </tei:p>
   </tei:div>
   <tei:div type="chapter">
    <tei:head>
     XIII.
    </tei:head>
    <tei:p>
     Jurko Láni ostane za čas so svojimi kamarátmi vo Wittenbergu. V   kláštornej izbietke zmesti sa i on a dobre im je tak žiť vo troje.   Všetci pracujú na svojom. Tobiáš študuje, rektor Ján píše svoje   „Collegium apostolico-i lutheranum”, dišputáciu proti Keliovi. Jurko   si najradšej zájde do mesta za kupcami, ktorí chodia až do Prešova a   Levoče na jarmoky a prinesú odtiaľ najnovšie zvesti. Od nich sa   dozvedia naši vyhnanci, ako je v Uhorsku. Ako hospodária a trápia ľud   Leopoldovi generáli, krvilačný Cob, Špankau! Co najnovšie navaril 12*   179
    </tei:p>
    <tei:p>
     ﻿kancelár Jeho Veličenstva, surový Pavol Hocher a úskočný pán z   Lobkovicov, uhorskému zemianstvu, protestantom i poddanému ľudu! Co   nového vo Spiši, ale i v Sedmohradsku, kde pod tureckým protektorátom   panuje knieža Michal Apaffy. Kde a ako sa hýbu kuruci a aké boje majú   s cisárskymi labancami… — Tak čože nového, Jurko? — zvedaví sú vždy   kamaráti, keď sa vráti. — Co si počul? — Ej, hriech je na Uhriech! —   odpovedá tento. — Po toľkých vraždách a nevinne, vyliatej krvi hýbe   sa zem. Generál Cob vyslovil sa vraj, zbojníkovi šibenica, živáňovi   kôl. A viete, čo mu povedali kuruci? — Ozaj, čo? — Ak si vraj ty,   Farkaš Cob, myslíš, že zbojníkovi patrí šibenica a živáňovi kôl, tak   najprv sám seba daj obesiť a seba naraziť na kôl. Lebo ty si zo   zbojníkov a živáňov všetkých čias najväčší zbojník a živáfi! — Ide to   teda ozaj doostra, — poznamená rektor. — Ešte len pôjde, priatelia, —   zdôrazní Jurko, pevný v presvedčení. — Niet zločinu a krivdy, čo by   nepomstil spravodlivý Boh! Kuruci vraj hľadajú len vodcu. Keď ho   nájdu, pohne sa lavína. Ľud sa k nim pridá, i zemianstvo. Leopold je   zamestnaný vojnou s francúzskym kráľom Ľudovítom XIV. Len toho vodcu   nájsť! — I ten už dorastá, — ozve sa Tobiáš. — Koho myslíš? — Imra   Thókôlyho, — zamieša sa Simonides do reči. — Náš Tobiáš má akési   prorocké tušenie. Neraz mi hovorí o tom. — No, Thókóly je kežmarský   gróf a bohatý magnát, — zamýšľa sa Láni. — Narodil sa, tu- 180
    </tei:p>
    <tei:p>
     ﻿ším, roku 1657. Všimol som si, keď gróf Eszterházy obliehal   Oravský zámok. Otec umierajúc oddal mu svoj meč a on ako chlapec   ušiel na zámok Likavu. Je to dobrá krv i dobrý duch. Lenže sotva bude   mať viac než 20 rokov. — A jednak ten bude naším Gedeonom, — neupustí   Tobiáš. — Uvidíte! — Uvidíme! — snažia sa vyhnanci z rozličných   chýrov nazrieť do prázdnej, žičlivejšej budúcnosti. Tak si uľaviť   ťažkú prítomnosť. Pomáhajú im v tom i dobrí Wittenberčania. Starajú   sa o nich, mať aspoň to najpotrebnejšie.) Zvú ich do svojich   domácností i škôl. Pohostia ich a poprosia vždy i rozprávať o svojej   ujarmenej, nešťastnej vlasti. Ich veľká pozornosť stratený domov   jednako len nevynahradí. Najmä Simonidesovi nie, ktorý neraz stane vo   wittenberskom veľkom chráme pred oltárom, pri hroboch Dr. Martina   Luthera a Filipa Melanchtona. Postoji si tam v zadumaní so zvlhnutým   zrakom, prosiac Boha v skrúšenej modlitbe, navrátiť sa k svojim.   Domov, domov! V prvej polovici februára 1676 stihne ho radosť.   Dostane list z Vratislavy od spoluvyhnanca a kmotra, Jána   Milochovského. Ruky sa mu zachvejú, keď ho otvára v tichej kláštornej   cele. Veď je to prvý list, čo má od tých, ktorí v Brezne patrili   spolu. „.. .
     <tei:emph>
      ) Mužu výtečný a výborne učený pane kmotre a   priateľu vyprobovaný, — číta známe písmo svojho niekdajšieho farára.   — Tenže pozdrav so šťastným začiatkom a priebehom tohto 1676 a ešte   prajnejším ukončením mnohých liet prajem, plniac dielo ľudskosti a   pobožnosti. List
     </tei:emph>
     Výpis z lat.-slov. pôvodiny. 181
    </tei:p>
    <tei:p>
     ﻿písaný rukou cteného pána kmotra a priateľa, dávno vytúžený a   milý, dňa 26. januára som hneď ráno s veľkou radosťou obdržal. Z toho   som zvedel, že ctený pán kmotor po mnohonásobnom väzení, mnohých   nepríjemnostiach a prenasledovaní je konečne už na slobode. Buď za to   pochválený Pán Boh náš a požehnaný naveky! Lebo pripustil pred seba   vzdychy prenasledovaných a synov smrti vzkriesil k životu. Nech ešte   pridá v stave ťažkého vyhnanstva svätej trpezlivosti a nás v krátkom   čase vráti na naše miesta. Nech sa zmiluje aj nad ostatnými na   lodiach, galejach vzdychajúcimi, za oslobodenie ktorých neprestávame   ho prosiť. Nech navráti rozptýlených do ich otčiny! O domácich nech   nemá ctený pán kmotor trápenia a starosti. Počuť, sú zdraví a chýr o   príchode cteného pána kmotra do Nemecka spôsobil im iste veľkú   radosť. Bude im duševným liekom v macošskom stave. Pani kmotra i so   Samkom bavia sa vskutku v Prešove. Keby na vašu žiadosť ozaj mali do   Nemecka cestovať, boli by cestou do Vratislavy nielen opatrení, ale   mojím prostredníctvom i na cestu potrebnými vecami obdarení. Medzitým   dá Pán Boh, nebude treba pani kmotre k nám prísť, ale my sa vrátime k   nej. Shliadajúc sa na svojom prvom mieste, spolu s ňou poďakujeme sa   za vyslobodenie. Dôvera, složená v Bohu, nesklame nás. Môj a mojich   domácich údel je smutný a tvrdý. Ako takých, čo vyše dvoch rokov z   božieho dopustenia bývajú v cudzine. Ťažko je nám uživiť sa. Jednako,   keď ruka božia na plecia moje zvalila, musím to jarmo trpezlivo niesť   a šliapať po ceste vyhnanstva,, ktorú svojím vyhnanstvom posvätil i   náš Spa- 182
    </tei:p>
    <tei:p>
     ﻿siteľ… Skorej znesieme hocijaké ťažkosti v cudzine, než by sme v   slzách vzdychajúc mali hľadieť v domovine na žalostnú biedu našich   opustených veriacich… — číta rektor riadok po riadku, kým vládze. Keď   mu oči zájdu slzami, musí prestať chvíľu, utrieť zrak a utíšiť sa. O   breznianskych známych mnoho, ale tým menej mLého dostávame, —   pokračuje. — Na nový rok obnovila sa breznianska vrchnosť. Pozostáva   z richtára a štyroch katolíckych radných. Richtárom je z Hlohovca   prišlý Franciscus Padlicius. Vedľa neho katolícki radní sú — Johannes   Pelionis, Posch z Hronca, Czáki z Reňuša a Maretinský ako na to   zrodení senátori. Pán kmotor Chmelius šiel do Viedne. O ňom sa toto   píše: obávam sa, aby pán Chmelius nevrátil sa inakším človekom. Honor   es enim mutant mores … Apostata Vrbovský ostal rektorom školy a   veľkým nenávistníkom i prenasledovateľom svojich vlastných. Pán Srnka   pilne chodí do kostola na omše a kázne. Dňa 10. februára iste sa   vrátia naši kupci z prešovského jarmoku. Co prinesú, to čím skôr   odpíšem pánu kmotrovi. Moja Apolonia veľmi pekne ďakuje za pozdrav a   uisťuje pána kmotra o svojej úslužnosti. Počujúc o vašom väzení,   vyliala mnoho slz. Prijmúc chýr o vyslobodení, plakala od radosti.   Želá si z úprimného srdca s pánom kmotrom a milou pani kmotrou ako s   osvedčenými a drahými priateľmi čím najskorej sa shliadať. Mne sa   často sníva s pánom kmotrom, že sa spolu prechádzame vDrakšiari. Dá   Boh, ešte my spolu poslúžime cirkvi. Nech nám božská milosť umožní   tento rok 1676, ktorý sme z vôle božej začali pod cudzím nebom,   zakončiť v Uhorsku. Každému v svojom dome. Amen! Ináče do milosti   božskej a do 183
    </tei:p>
    <tei:p>
     ﻿ochrany jeho otcovskej porúčajúc cteného pána kmotra, ostáva verný   ctiteľ Ján Milochovský.” „P. s. Pani Cermáčka vydala sa za pána   Rostariusa, kde dietky sotva, podagru však iste bude pestovať. Náš   Jacobus stal sa P. Chmeliusovým zaťom. V rýchlosti vo Vratislave Anno   1676 d. 2. febr. Ak z Uhorska dačo počujem, bezodkladne vám to   oznámim do Wittenbergu.” Po prečítaní kmotrovho listu zavládne pokoj   na Simonidesovej tvári. Oči mu zažiaria ako po dobrej kázni v chráme   pod Dúbravkou. — Keď sa ozvala Vratislava, ozve sa i Prešov a Brezno,   — myslí si a pracuje si v tichu ďalej. Píše znova svojej žienke,   Kataríne, i kmotrovi Chmeliusovi. Z Prešova čaká niečo o rodinke. Z   Brezna o tamojších pomeroch. Pritom zamýšľa sa už na druhom svojom   dielci: Exul praedica-f mentalis — Povestné vyhnanstvo, — v ňom chce   zaznačiť niečo z utrpenia pre potomstvo. I vyrobí si niečo   odpisovaním na školách. A keď stretne kupca, čo sa strojí na   prešovský jarmok, pošle od neho svojim voľačo groša. V takomto   vyčkávaní míňajú sa mu týždne, ba mesiace. Svitne i máj a okrem od   Milochovského a od brata Baltazára Simonidesa — čo mu dá znať o biede   rodičov vo Spiši, niečo i o tých v Prešove — nedostane riadku   odnikiaľ. To ho počne mrzieť. Naplní až nedôverou. Zamýšľa sa a často   celý deň nepovie slovka. Najmä keď Masnicius dostane list od svojej   Betky, a on nič. — čože ti je,’Janíčko? — napadne už i Tobiášovi jeho   stav._— Keď sme prechodili cez Alpy, bol si veselší. Co ťa trápi? —   Nič, — odpovie mu krátko. — Aké nič, keď chodíš ani zarezaný? Nepíšu   ti z domu? — zadíva sa mu dôverne do hlbo- 184
    </tei:p>
    <tei:p>
     ﻿kých, precitlivených očú. — Len maj trpezlivosť! To je k nám nie   ako z Brezna do Bystrice. — Ale iba kúsok ďalej, ako z Ilavy do   Vratislavy, — svesí smutne hlavu. Masnicius poteší druha, ako vie.   Pomaly sa však začne oňho obávať. Vidí, píše svojej Kate znova a   znova. Poverí i kupca, idúceho v tie strany, dať jej 15 toliarov, z   nich 5 utrápeným rodičom. On mu potom svojím časom všetko vráti.   Pozor jeho je však pritom prísny. Až zlostný. Keby už prišlo niečo!   Už je i on nespokojný. Istého dňa koncom mája však vrúti sa k Jankovi   s radosťou v očiach. — List si dostal, — zamáva ním v ruke, — list! —   Odkiaľ? — skočí tento ako podstrelený. — Z domu. — Ukáž! — No, na! —   podá mu ho. — Aha, kmotor Chmelius, — i teší sa, i hľadí sklamane. —   Iba žena Kata mi nepíše… — Napísala ti možno hockoľlto listov, len si   ich nedostal, — prevráva ho Tobiáš. — Paciencia jest bylina   hojiteľná. Poteš sa s kmotrom, potešíš sa i so ženou. Azda ti píše   niečo i o nej. — Však už nejako ešte vydržím za čas, — zašomre   rektor. Otvorí list a číta najprv len očima sám pre seba. Tobiáš   stojí vedľa a čaká, či mu povie niečo. List z domova, to nie je   maličkosť. I keď nie je jeho, jednako vždy je v ňom niečo, čo patrí i   jemu. — No, Janko, čo nového? — vystúpi mu netrpezlivosť na počernú   tvár. — Už mi len povedz niečo! — Poviem, poviem, ty netrpezlivec, —   zadíva 185
    </tei:p>
    <tei:p>
     ﻿sa teraz už i on pokojnejšie naňho. — Len dočítam, no! List sa i   tak viac ráz číta. T a k počuj ! „ .. .Výborne učený milý a drahý pán   kmotor, — číta mu teraz už nahlas a s dôrazom. — Milostivý a   dobrotivý je Hospodin, ktorý činí divné veci. On vyslobodil malého   Dávida z rúk hrozného Goliáša. Tak isto i vás. Nech mu je za to česť   a chvála! Už vám tretí raz píšem a s podivom čítam, že od nás nič   nedostávate. I pani kmotra píše nám z Prešova, že jej vyčitujete to   isté. Pani Kata i so Samkom sú zdraví a čakajú vás s vrúcnosťou. My   tu u nás sme ešte ako u vôd babylonských. Nástroje hudobné zavesili   sme na vŕby a čakáme, čo nám prinesie budúcnosť. U nás sa tiež splnia   slová — bíti budou pastýŕe a rozprchnou se ovce stáda! Páter Hanacius   volá neraz i našich popredných na hostiny do kláštora. Tak si on   rozmnožuje čísla v matrike konvertitov. Za poslednej reštaurácie na   jeho žiadosť vyprostredkovala komora kráľovský mandát voliť magistrát   len z katolíkov. Keď sme mysleli, v meste na to súcich katolíkov ani   niet, oznámil si na naše veľké prekvapenie ako svojich — Tomáša   Padliciusa, Baltazára Taxnera, Juraja Závodského, Martina Gratzu a   iných. Tak ostal richtárom Padlicius, notárom komorský úradník   Eôrdôgh, senátormi Posch, Závodský, Pelionis, Taxner, Gratza a   Maretinský, ktorý je i kapitánom. Z nás starých, znajúcich dobre   pomery mesta, keď už nemali svojich, nechali — Staxa, Fašku a mňa.   Podnotárom ostal náš múdry Jakub Gronell, keď ho tiež niet kým   nahradiť. Taxnerovcov a Poscha, ako úradníkov, donútila komora   spraviť to. Čí vraj chlieb ješ, toho pieseň spievaj a ako on modli   sa! Ináč si rozumieme. Raz oni, raz zasa my chceme si svoje 186
    </tei:p>
    <tei:p>
     ﻿mesto brániť. Páni piaristi majú zato dosť ťažké časy u nás. Svoj   kostol nám máme nanucujú. O svoje potreby musia sa najčastejšie sami   starať. Mesto je jednako len naše. Pracujeme za vás a chceme vás mať   tu čim skôr. To sa i stane. Znaky časov sa ukazujú. Kuruci sa množia   a tí, kam prídu, vracajú evanjelikom odobraté chrámy, katolíckych   kňazov vyháňajú a bijú. Náš opatrný Hanacius vydobyl s pomocou   Kolloniča pre mesto osem kanónov a cisársku posádku. Strach je mrcha!   Dňa 15. mája t. r. napadli kuruci susednú Valaskú. Vyrabovali kostol,   faru i blízky Hámor. Plebána Štefana Višnóczyho, kantora a dvoch   spevákov chytili, sviazali a odvliekli. Pustili ich vraj len za 3000   toliarov., U nás sa búchalo z kanónov. Kuruci na ten huk utiekli. Náš   Hanacius napísal verš — Duma captivorum Valascensium ad Brezno A.   1676. — z neho podávam aspoň toto:
     <tei:emph>
      ) Zlé noviny od Levoče, od   Muráňa, i od Boce, ale jesce horši z Brezna, neni tam hodina rezná.   Rebeles často bivaji, rabujú, bijú, morduji, z Jelšavy, Hnušca,   Klenovce prez hori chodi z Tisovce. Veselem majú v mesici, patnacti   den po pulnoci, v den slávnej, svate Sofie ve Valasce se zle   deje.
     </tei:emph>
     Výpis 2 pôvodiny. 187
    </tei:p>
    <tei:p>
     ﻿Kuruci mnoji pribiehli, kostel i Faru oblehli, pana patra   valaského chitili jakobi sveho. Život bil jako na vlásku, však prece   obdrzel lásku, zie mu hlavičku nestiali. ale hrdlo darovali. Všecku   Faru zrabovali, konie z maštale pobrali a niceho nenechali. I   reverendu mu vzali. Z Fari do kostela prišli, tam nemieli dobre   misii, vzali kalichi, ornáty, i kostolne Aparati. Nevineho organistu   z parobkem, mate viec istú, i dvuch Šoltišuv poiali, jako barani   svazali. V ten den kdi vzali Farara z Hamra svazali Safara,   Cisárskeho služebnika, pisara i robotníka. Škodí Jasnosti cisárske   pocinili nekrestianske, bieda vam za to kuriči, varujte se   Bantovnici. Ešte je toho veľa, čo koluje u nás z, veršov pátra   Francisca. Nateraz nestačím viac písať, keď 188
    </tei:p>
    <tei:p>
     ﻿on má i celkom iné písmo ako my. Spieva sa to ako ,.Jesu dulcis   memoria”. To vám posielam, pán kmotor, poznať, ako Boh nikomu   nedaruje a vaša krivda vyvoláva odplatu. Chystá sa všeličo. Ja však   dúfam a dúfajte i vy, že sa skoro uvidime v Brezne. Tu rektor Ján   zastane. Ruka mu klesne a dlhým pohľadom zadíva sa na kamaráta. — Co   ty na to, Tobiáš ? — prehovorí k nemu, ako by sám mal už dojmov   priveľa a nevedel si to pousporiadať. — No, už sa to začína, —   zvážnie tento. — Ešte je z toho len ohník. Keď bude požiar, popáli   nielen našich hanaciusovcov, ale i szelepcsényovcov, i kolloniôovcov   a samého krvavého Leopolda. Kto vietor seje, búrku žne! Myslím,   Janko, i ty si spokojnejší. Dozvedel si sa voľačo o svojich. —   Voľačo, — vzdychne rektor. — Len mi je to málo. Niekoľko dní   trpezlivo čaká — príde čo od Katuše, či nepríde? Keď len nechodí,   osmutnie zas. Ani práca mu nejde od ruky. Mesiace sú už od tých čias,   čo jej písal. Koľko listov! I peniaze jej poslal. Nech vie, má o nich   starosť i vo svojom vyhnanstve. Doma nenájde si miesta. Vychodí sám   do prírody a díva sa smerom, kde myslí, pnú sa strmé končiare   Vysokých Tatier. Napokon hľadí ako do prázdna. Zjaví sa mu prešovské   kolégium, široká ulica s veľkým gotickým chrámom i Machnerovie dom.   Dnu sú však len rodičia a malý Samko. Kde je Katuša? Azda si našla   niekoho? Azda sa zabáva práve v spoločnosti šťastnejších, preto mu   nemá času napísať riadku ?! — Uh! 189
    </tei:p>
    <tei:p>
     ﻿Domov sa vráti otrávený. — Vieš, čo nového? — víta ho Masnicius s   netajenou radosťou v očiach. — Co? — Adrián Ruyter, holandský   admirál, vyslobodil našich galejníkov, — zvestuje mu, nevediac skoro   slov nájsť. — Počul som na univerzite. Previezol ich do Holandska. —   Naozaj? — zakmitne na chvíľku svetlo v očiach, tvár však ostane   chladná ako prv. — A ty sa ani netešíš? — Teším, brat môj, veľmi   teším, — pozrie naňho smutno. — Ale vieš, mám ťažkosť na srdci.   Pôjdem do Vratislavy, Tobiáš, — prekvapí ho naraz. — Tam sú   kmotrovci. Azda mi to nejako prejde. — Dobre, choď, — nezdržiava ho.   — Pani kmotra Apolonia ťa rozvraví. — Ak by mi však prišlo niečo z   Prešova, pošli to za mnou, — pohliadne naňho prosebne. — Pošlem, —   povie Tobiáš so súcitom. — A sa nevrátiš ? — Možno hej, — zamyslí sa.   — Možno i nie! Lúčenie je ťažké. Ak však pomôže?! A potom — nelúčia   sa naveky.
    </tei:p>
   </tei:div>
   <tei:div type="chapter">
    <tei:head>
     XIV.
    </tei:head>
    <tei:p>
     Rektor Ján, objímuc svojho verného druha, vysadne na poštový voz a   hio! Takto cestovať je mu už len hračka. Najmä keď ide k svojej   vlasti vždy bližšie a bližšie. Dôjduc do Vratislavy, prekvapí   kmotrovcov pri skromnom obede. Deti s oteckom sedia za stolom. Mama,   Apolonka, vyšla práve do kuchyne. — Ach, podívajme sa, — skočí pani   kmotra od 190
    </tei:p>
    <tei:p>
     ﻿sporáka. Poblednutá a krotká, len niečo pustenejšia ako prv. Na   prívetivej tvári poznať vrývané brázdy starostí. — Však je to náš pán   kmotor! Pán Boh vás priviedol, — víta ho srdečne a ponúka do izby k   ostatným. — Pane Bože, — skočí Milochovský, okrúhly a biely ako   vajíčko, od stola a objíme milého hosťa, kým Janko a Helenka hľadia   akosi nerozhodne. — Deti, krstný otec z Brezna! Poznáte ho… ? — Áno!   Áno! — osmelia sa už i ony, živé a podrastené napodiv. Pobehnú   pobozkať mu ruku. O chvíľu sú už ako v Brezne. Nevedia sa, pravda,   dosť naspytovať. Toľko je už toho za nimi, i v duši, čo sa nevideli!   Milochovskovci zmenili sa málo. Len tie deti! Najmä Helenka, Rodičia   sú ako prv. On, tichý filozof, ona, starostlivá gazdiná. Iba šedivých   vlasov pribudlo im obom. Rektor Ján je strhanejší. To, čo pretrpel,   otrhalo ho ani korunu pekného stromu sychravý jesenný víchor. I   sniežku má v bujných tmavých vlasoch. Jest od čoho! Nevedia sa dosť   nahľadieť na seba. Čítajú si z očí, i z obličaja. Zvedaví sú na   všetko. — Ťažko vám, kmotrovci? — spytuje sa Simonides. — Niečo viem   z listu. Máte, čo vám treba ? — To najpotrebnejšie, — usmeje sa   Milochovský. — Sme medzi dobrými ľuďmi. Ináč musíme pracovat. Niečo   si vypíšem a niečo vyhľadám … —■ Otecko píše knihu, — ozve sa   Helenka, s mandľovým zrakom na matku. — Vytlačia mu ju, keď bude s   ňou hotový,, v Drážďanoch, — doloží o niečo mladší Janík s hrdosťou v   očiach. — Ach, knihu? — prekvapí krstného milo. — I ja som sa pokúsil   o čo-to. Veď my máme o čom 191
    </tei:p>
    <tei:p>
     ﻿písať! A, — obráti sa k hostiteľovi, — ak sa smiem spýtať, na čom   pracujete, pán kmotor? — Na spise Ornamentum magistratus politici —   Ozdoba vrchnosti svetskej, — odpovie tento skromne, keď Janko už vec   vykričal. — Viete, pán kmotor, mne sa zdá, na svete sú len dve   nationes alebo národy. Jeden, z neho sú verní, pobožní, úprimní,   statoční a tak dobrí ľudia. Druhý, kam patria ľudia neverní a zlí. —   Hlboká pravda! — zažnú sa silné rektorove oči. — Len to spracujte,   pán kmotor. Zíde sa o tom niečo vedieť i našej vrchnosti tam doma. —   A pani kmotra ako sa má? — zamieša sa, prívetivo Apolonka do reči. —   Co píše? — Nič, — osmutnie kmotor. — Nič veru. — Naozaj? — zjaví sa   jej údiv na tvári. — Čože je s ňou? — Však som preto prišiel do   Vratislavy, — snaží sa skryť výraz bolesti na tvári. — Vo Wittenbergu   nemohol som už ďalej čakať. — Ach — ach, — kývne Apolonka   prešedivenou hlavou. — Nebude to azda nič zlého? Len je nie nemocná!?   — Neviem, — zanemie kmotor, ako by odťal. — Nič to, — pochopí zrazu   farárka svoju úlohu. — Len nezúfať! Túžba za domovom a svojimi je   exulantská nemoc — vraví môj muž. Listy sa i nám tratia. Dnes-zajtra   vyjaví sa všetko a bude dobre. Simonides vynájde sa hneď vo   Vratislave. Dostane byt, i prácu si nájde. Obznámi sa s vyhnaneckou   slovenskou kolóniou — so Sinapiom, bratmi Sextiusovci, Hiobom   Trusiosom a inými. Chodí za kmotrovcami, kde mu najskôr prejde   chvíľa. Vyprávajú si a majú vždy o čom. Tu o galejach, tu o   vyslobodení väzňov admirálom 192
    </tei:p>
    <tei:p>
     ﻿Ruyterom z otroctva, tu o pátrovi Franciscovi Hanaciusovi a jeho   starostiach v Brezne. Iba o Katuši hovoria vždy menej. Simonides   pritom zanemie a nepovie viac slova, hoci za celý deň. — Pán kmotor,   vy akosi marniete. Čo vám je? — pozrie mu Apolonka sústrastne do očú.   — Však ste pomaly ani ti na galejach. Co by ste ostali u nás.   Potrebujete opateru. — Eh, prejde to, — pohodí ľahostajne rukou.   Istého dňa však víta ho kmotra so žiariacim zrakom. — Pán kmotor,   voľačo máte tam v izbe na stole, — dobre ho nevyobjíma od radosti. —   Choďte si to vziať. Simonides myslí, nejaký milodar, čo dostávajú   vyhnanci od miestnej cirkvi. Rezignovane vojde dnu. Ako však zastane   pri stole, dobre nespadne s nôh. Na stole je list a ňž z kmotriných   očú vie, od koho. Siahne po ňom a trasúcimi rukami otvorí ho. Srdce   mu prudko zatlčie. Jemné písmo svojej ženy pozná na prvý pohľad. —   Konečne! — vydýchne si, ako by spadlo s neho ohromné bremeno, čo ho   už išlo pridusiť… „Dobrého zdravia, v smútku a prenasledovaní   Potešiteľa D. Sv. vám, ako milému a vždy úprimnému manželovi a pánovi   svojmu, vinšujem a svoje manželské, vždy hotové služby oferujem, —   prechodí Simonides zvlhnutým zrakom so slova na slovo.
     <tei:emph>
      ) — Toto   je už siedmy list, čo som prijala. Na každý, ako teraz na tento,   odpoveď, ako ste mi kázali dať, som sa usilovala, Však že ste   žiadneho nedostali, s veľkou bolesťou srdca svojho z vášho terajšieho   listu musela
     </tei:emph>
     Prepísané z pôvodiny. 193 13 Sobrané sp. M.   Rázusa sv. 19.
    </tei:p>
    <tei:p>
     ﻿som vyrozumieť. Kde tie moje listy zostaly, sám Boh Všemohúci   najlepšie bude vedieť. Mňa za omlúvenú majte. Píšete, že mi niečo   peňazí posielate. Neprijala som nič. I ja som vám bola niektorý   kremnický dukát (ako ste si žiadali) odoslala. Či ste to prijali,   rada by vedela. Čo sa mňa a stavu môjho týka, ešte zostávam u   svojich rodičov. Nášho synáčka podľa najväčšej možnosti v bázni Božej   a v ctnostiach kresťanských podľa napomenutia vášho vychovávam. I   naďalej, keď pre náboženstvo nijakého nemám prenasledovania, u týchže   svojich rodičov chcem zostávať. Jestli by Pán Boh niečo   protivnejšieho na nás dopustil, hotová som všetko zanechať a ísť za   vami, akožto za svojím úprimným a milým manželom a Pánom. Len sa   príliš odo mňa nevzďaľujte. Tej som však nádeje, i to Pán Boh môže   dať, že nie ja k vám, ale vy k nám pousilujete sa prísť, čoho ráč nám   Boh Všemohúci popriať a daj sa nám zhliadať veselo v krátkom čase.   Eperjesini 3. Júni A. 1676. Manželka vaša úprimná Catharina   Simonideska.” Dočíta list a složí na stôl. Díva sa naň a hladká   písmená očima. čo písmená? Ju, svoju Katušu, čo mu už siedmy raz   odpovedá a dostáva to len teraz. Ju, i so synáčikom, Samuelkom.   Vynoria sa mu ako z hmly a zdá sa, sú vo svetlici na dosah ruky. Ona   biela, zazorená mladá mamička a ono decko ako decko. Veľkooké,   zlatovlasé, štebotavé. Nech sa nechveje, že je hneď po všetkom,   vstane a zobjíma ich. Vybozkáva. Lepšie však povoliť duši, nech sa   pokochá v najmilšom zjavení. — A ja som ti tak prísne písal, — utkvie   mu zrak v diaľke a prosí odpustiť. — Nevedel som sa dočkať tvojich   slov. Myslel som, si mladá, 194
    </tei:p>
    <tei:p>
     ﻿krásna a opustená. Červ žiarlivosti zavŕtal mi do duše, kým mi ty   posielaš posledné dukáty. Eh! — zakryje si tvár rukami a zaplače. Keď   zdvihne hlavu, list je celý mokrý. — No, pán kmotor, — otvorí vtom   Apolonka dvere, — už vám je srdce na mieste? Čože píše pani kmotra? —   Dobre! Všetko dobre, — podá jej list prečítať. — Chuderka, dobrá,   verná duša, ako to ona všetko znáša trpezlivo! A ja som už i zle!   myslel o nej. — Veď ste vy, chlapi, takí! — počne hneď ona káravým   hlasom. — Myslíte si, žena je len na to — pochabiť sa! Katuša je   pekná, ale má dosť trápenia, nedať sa na daromnice. Má chutného   synka. Co jej treba viac? A len ste jej to, pán kmotor, nenapísali ?!   — Ba napísal, —- prizná sa Simonides hanblivo. — Napísal ja veru! Keď   som odchodil z Wittenbergu. — To ste jej priliali blenu do pohára, —   zvážnie Apolonia. — Nemali ste, kým sa neprezviete, oo je vo veci.   Teraz jej len rýchlo napíšte! Nech sa zbytočne netrápi pre chlapské   vrtochy. — Napíšem, pani kmotra, napíšem, — neodkladá rektor Ján   chvíľočky. Vezme papier, ostrúha husie brko a do obeda napráva a   napráva, čo tá mužská netrpezlivosť pokazila. O niekoľko dní príde   istý wittenberský obchodník a prinesie mu tri kremnické dukáty od   pani Simonidesky z Prešova. Hľadal ho vo Wittenbergu. Sem do   Vratislavy mohol to len príležitostne priniesť. Preto sa oneskoril.   Skoro nato ohlási sa uňho známy obchodník vratislavský a prinesie mu   pozdrav od pani manželky i s listom. V ňom číta medziiným: „…Som   zdravá 13* 195
    </tei:p>
    <tei:p>
     ﻿i so synáčkom. Buď Pánu Bohu chvála
     <tei:emph>
      ..slieva sa mu jemné   písmo pred očima. „Veľmi sa z toho radujem, že i Vy ste zdravý. Ako   by sa ja mala spravovať — z Vášho poučenia, môj milý drahý Pane, a z   rozkazu božieho — usilujem sa s pomocou božou každú hodinu. Obcovanie   moje je spokojné podľa duše i tela, každodennej živnosti, i v   zachovaní dobrých vecí, sverených nám od Pána Boha. Takže   nepotrebujete preto zarmucovať sa a vystarávať. Vašu veľkú pozornosť,   môj milý drahý Pane, poznávam v tom, keď mi kážete od vratislavského   kupca vziať 15 toliarov a dať z nich 5 zarmúteným rodičom. Z   požehnania božieho ja však mám pri svojej poctivej práci toľko, čo   každodenne potrebujem. Preto Vás prosím, o to sa nestarajte. Ja Pánu   Otcovi radšej dám zo svojho a dlžoby Vám nenarobím. A tak vedzte, môj   milý Pane, nevzala som ani peniaze od toho kupca. Zčiastky mám   radosť, zčiastky však zármutok. Ale poznávam, že je to božia próba   ako na Vás, tak i na mňa. Na Vás, keď ste ešte nijakého listu   neprijali odo mňa. Na mne zas, keď ste ma teraz priveľmi a nad mieru   zarmútili svojím odchodom a prísnym domlúvaním, pripisujúc mi   nedbanlivosť. No, utešujem sa tým, že milý Pán Boh nenaloží na mňa   viacej okrem toho, čo vie, že môžem zniesť. Veď on dobre vie o našej   krehkosti. Pre potechu Vašu i moju máme každodenne príklady pred   očami. V ktorúkoľvek príležitosť môžte sa u nás pristaviť. V tom   všetkom verím a dúfanlivo verím, náš zármutok obráti sa za krátky čas   v radosť. Lebo spravodlivé je slovo božie. Vaša úprimná a vždy verná   manželka Catharina Machner.
     </tei:emph>
     Z pôvodiny. 196
    </tei:p>
    <tei:p>
     ﻿P. S. Naši spoloční rodičia sú zarmútení. Pozdravujú Vás na   stotisíckrát, so mnou, i so Samuelkom.” — Vidíš, Johan Simonides, —   uškrnie sa sám na seba, — čo si hľadal, našiel si! Ty si už-už na ňu   skalím, a ona — na teba chlebom, — díva sa chvíľu do prázdna, ako by   ju zas mal pred sebou tichú, pokornú a milujúcu. — Ach, Katuša moja,   Katušaí — otvorí náruč sovrieť ju. — Seba som ponížil, nie teba! Ty   si čistá ako madona. Oči tvoje dožiaria až sem ku mne. Cítim ich   dotyk kdesi na dne duše svojej. Prosím ťa, odpusť mi! — No čo, pán   kmotor, — vyruší ho Milochovský, — nešli by ste sa prejsť k Odre?   Človek nemôže vždy pri knihách vysedávať. Krv by sa mu obrátila na   cmar. Šli by ste? — Prečo nie? — odkladá rektor list uspokojené. — A   čože to za list? — usmeje sa naňho dobrácky. — Len nie zas od pani   kmotry?! — Ba! — zjasá mu radosť na tvári. — I tri kremnické dukáty   mi poslala. — No, počujte, pán kmotor, — doberá ho, — to je už ozaj   zlatá žena. A čo píše? Sú zdraví? — Sú, chvalabohu. — A majú, čo im   treba? — Musia mať, — pregíga slová, — keď nevzala ani tie toliare,   čo som jej ponúkol kupcom vratislavským. — To je žena! — diví sa   farár. — Takej azda ani niet viac. To ja mojej Apolonii ani nepoviem.   — Pani kmotra dala by vám tiež i to najposlednejšie. — Povedzme, —   idú ulicami na nábrežie. — 197
    </tei:p>
    <tei:p>
     ﻿Tu je však hotový fakt. A je rada, že sme takto spolu? Neprišla by   za nami? — Prišla, — zvážnie tento. — Na všetko je hotová. I sa teší   — a keď vám mám pravdu zjaviť — aj ma hreší! — Hja, pre tú   netrpezlivosť, — vyhrnie bledé obočie. — Dúfam, slová jej nie sú   pritvrdé … — Čoby, — prihladí si vlasy, rozcuchané vetrom. — Nie sú   tvrdé vôbec. Tým však horšie pre mňa. — Nič to, pán kmotor, — teší bo   druh. — Zaslúžili ste si to. Zaslúžili. Naše ženy nevedia, čo je   nevernosť. No, nič — len keď je už dobre. Príjemný jesenný večer   zadíva sa na nich, ako idú raz pri rozprave a zas mlkvo hore tokom.   Niekedy zastanú a zahľadia sa v priezračnú dial’. Kamsi na   juhovýchod. Vratislavské krovy a veže už sú za nimi. Na západe   zapaľuje sa obloha a slnko primaľúva bielučké oblaky. — Tam asi je   Oderberg, — ukazuje po chvíli Milochovský. — Odtiaľ ďalej na   juhovýchod — Tatry. Hen bude Prešov. O niečo hlbšie na západ —   Brezno. — Brezno, — vzdychne si rektor Ján. — Ci ťa len kedy   uvidíme!? Dlho tam stoja na nábreží s obnaženými hlavami. Postavy ich   odrážajú sa v blednúcej hladine, čo preberá farby chladnej, lesklej   ocele. Vody šumia tajom. Jesenný vetrík pohadzuje im k nohám   žltkasté, šuštiace lístie s neďalekej lipy. Zachváti ich melanchólia.   Pozrú na seba a zaplačú. — To je naša exulantská nemoc, — utrúc si   oči, zamrzí sa farár na svojej precitlivelosti. — Človeku ani nevyjsť   do božej prírody. Hneď ho tá zem volá. Tá rodná, drahá zem… 198
    </tei:p>
    <tei:p>
     ﻿Vrátia sa do mesta. KecT sa majú rozísť, klopne si Milochovský   prstom na vysoké čelo. — Skoro by som zabudol na čosi, — zastane   kmotrovi cestu. — Ved ma moja poslala za vami. Nech sa vám, pán   kmotor, páči večeri k nám! Sídeme sa u nás. -Kto? — Nuž bratia, —   lapí ho za ruku, ako by mu nechcel dať ujsť. — Sextiusovci, Sinapius,   Trusius. Celá rodina! Poslúžime Pánu Bohu a potešíme sa. — Príde i   niekto cudzí? — zvedavý je rektor. — Keď som ja dnes akýsi rozcítený.   Nechcel by kaziť spoločnosť. — Budeme len svoji, — upokojuje farár   kmotra. — Iba Peter Sextius mi vravel niečo. Tu je vraj istý brat z   galejníkov, ktorí šli s Ruyterom na Holandsko. — A kto je to? — ožije   hneď Simonides. — Neviem, pán kmotor, — stisne plecami. — Ak príde,   uvidíte. Poďte! — No, tak už musím, hoc o jednej nohe, — usmeje sa a   povolí. — Výborne! — potľapká ho po ramene. — Apolonka bude mať   radosť, — zajasá, a pojmúc kmotra pod rameno, vyjdú úzkymi schodmi do   bytu. Pani kmotra má prácu v kuchyni. V izbe — okrem detí — nikoho   ešte. Skoro však čuť kroky na vŕzgavých schodoch. Dvere sa otvoria a   do izby vstúpia… Sinapius s bradatým Hiobom Trusiusom. Zápäť za nimi   vojdú i veľmi si podobní bratia Sextiusovci, Peter i Ján. S nimi i   neznámy hosť, chatrný, vyholený, zato bystrých očú. Jediný, okrem   domáceho, čo nepúšťa bradu. 199
    </tei:p>
    <tei:p>
     ﻿— Dobrý večer, — pozdravia sa ticho, ako by sa obávali niekoho. —   Pán Boh daj, bratia, — privíta ich Milochovský radom. — A kohože tu   máme? — zastane pri novom hosťovi. — Baltazár Niklecius,   dolnostrehovský farár, — povie tento ticho. — Niklecius? Niklecius??   — skočí zrazu Simonides a sovrie ho do náručia. — Ach, Baltazár,   naozaj si to ty? — Ja, braček, živý a zdravý, — sadne si s úsmevom   medzi ostatných. — A zkade ideš? — Nuž z Holandska, — rozpráva   ochotne. — Bol som vo Švajčiarsku. Možno, ta sa i vrátim. Ale mi už   nedalo, — zmäkne mu hlas. — Chcel som sa s vami vidieť. A byť, oo i   len na čas, o niečo bližšie vlasti. — Tak i ty? — díva sa naňho   rektor Ján s hlbokým porozumením. — I ja, — prisvedčí prešedivenou   hlavou. — I my… i my, — opätujú ostatní. — Prišiel si ako na   zavolanie, — objíme ho domáci srdečne. — Vieš, o vašich biedach je   nám mnoho známe. Menej o vašom podivnom vyslobodení. Aspoň nám to   porozprávaš … Vojde Apolonka, a milá, prívetivá ku všetkým, hneď   začne prestierať. I pri toľkej biede a trápení nájde ešte vždy, čím   poctiť hostí. I vyhúknutá Helenka, tenká — ako šašina, pomáha jej   posnášať náčinie. Modlitba, skromnučká večera, pohľady sa stretnú,   rozviažu jazyky. Tu sú, ako najbližší, rôzni postavou i vekom. Ich   tváre majú však jednotnú, určitú črtu, v nej je vážnosť a stopa   utrpenia. I keď sa usmejú, tá trpkosť ostá- 200
    </tei:p>
    <tei:p>
     ﻿va. Akže spomenú na smutné veci, iba čo sa prehlbuje. Rozpráva sa   o chýroch, čo idú z vlasti. Aké hostiny vraj stroja vo viedenskom   Hofburgu a aké skvelé poľovnícke výpravy! Claudia Felicitas, druhá   žena Leopoldova, umrela ešte len v apríli. Teraz je už novomanželom   po tretie. Pojal si Eleonóru z Pfalz-Neuburgu. Všade ju vodí so   sebou. Jej najvrelšou túžbou je — stať sa čím najskôr korunovanou   uhorskou kráľovnou. A on jej to iste neodoprie. — Korunuje ten i Pána   nášho Ježiša Krista, — uškrnie sa Hiob ironicky. — Nechcel by byť na   súdny deň v jeho cisársko-kráľovskej koži, — ozve sa Daniel Sinapius.   — Skape, a čo zanechá? — To, čo i jeho slávna Eleonóra, — ponúka pani   Apolonka hostí. — Krv a kliatby na ich bezsrdcom rode. A kliatba je   zrno, ktoré raz dozreje. — Kde by také zrno nedozrelo?! — rozhorčuje   sa starší Sextius. — Keby jeho dvoranstvo usporiadalo poľovky len na   nás, biednych predikantov! Ale Cob, Špankau a ostatní ich generáli   prepadajú zemianstvo. Ba i magnátov a ich ženy. Uväznia ich alebo   povraždia. Potom už môžu skonfiškovať majetky pre kráľovskú komoru. Z   toho hýri dvor vo Viedni a žijú si v prostopaši i oni. Kde by to   mohol Boh strpieť? — Co však generáli? To sú ľudia na to. Martalúzi   vo veľkom, — vykladá Peter Sextius. — Ale služobníci Pánovi, —   uškľabí sa, — arcibiskupi, Szelepcsényi, a najmä Kollonič. Viete, aké   ten má heslo? — Aké? — pozrú naňho všetci zvedavo. 201
    </tei:p>
    <tei:p>
     ﻿— Uhorsko najprv ožobráčim, potom ho spravím sluhom, napokon —   pokatolíčim. — Ba čo by na to Kristus, nech by tak sostúpil medzi   nás? — Ukrižovali by ho, — volajú so všetkých strán. — Predali by ho   na galeje a tam by skonal. — Možno, — súhlasí Trusius. — Co je   však v tom, keď si tí ľudia myslia, konajú vraj tým len svoju   povinnosť? — To si azda mysleli i Anáš a Kajfáš, — ohlási sa   Sinapius. — A náš Spasiteľ modlil sa za nich na kríži, keď volal —   odpusť im, Bože! A že nás stíha prenasledovanie? Kristus to   predpovedal! Vypovédíť vás ze škôl. Ano prijdeť čas, že všeliký, kdož   vás mordovati bude, domnívati se bude, že tým Bohu slouží! Či nie,   Janko? — pozrie na Milochovského, veľkého znateľa Písma. — Tak je! —   prisvedčí tento. — Ja myslím, na svete sú len dve nationes,   náklonnosti dobrej a zlej. Jedna je pre kráľovstvo božie, druhá pre   pohoršenie. Obe prenikajú tvary ľudského organizmu v národe i v   cirkvi. Poddaných i vrchnosť. My tiež máme takých i onakých. A páter   Adam Zeiler, staručký jezuita, čo sa ujímal našich v Leopoldove, iste   nepatrí ta, kde Kelio, jeho predstavený… — spomínajú, čo príde na   myseľ. Zabudnú na chvíľu, že sú vo vyhnanstve, a cítia sa ako doma.   Iba Niklecius nepovie slova. Sedí a naslúcha. Z dumavých očú hľadí mu   únava. — Čo mlčíš, Baltazár ? —• zadrapí sa doňho Simonides. — Ty   vieš toho najviac. Povedzže nám, ako ste sa dostali z tých okov? —   Poviem, bratia, •— prebehne mu tieň bolesti po obličaji. — Čo sme   zažili, kým ste boli s najni 202
    </tei:p>
    <tei:p>
     ﻿s Masniciusom, — pozrie krotko na rektora, — iste si im, Janíčko,   rozpovedal. Keď ste odišli, raz sme dúfali, raz sme dreveneli a   ostávali ľahostajnými. Bratia Weltzovci — Boh im odplať —   navštevovali nás a zapaľovali v nás vieru. Naša bieda však   neprestávala a rany sa nám nehojily. Ked bolo s nami najhoršie, dňa   12. decembra lanského roku priplavilo sa do Neapola holandské   loďstvo, vedené viceadmirálom Jánom de Haen. Hneď vyslal k nám svojho   kazateľa, vypýtať sa nás všetko. Keď to zvedel, šiel i so svojimi k   vicekráľovi, ktorý ako spojencovi španielskeho kráľa proti Francúzom   prisľúbil mu prepustiť nás. Holandské loďstvo muselo však k Sicílii,   biť sa s nepriateľmi. Hneď zas bolo po všetkom. Holandský admirál   Adrián Ruyter poslal však svedectvo holandského vyslanca vo Viedni o   našej nevine. Juraj Weltz dal to preložiť do taliančiny. Potom   predložil to vicekráľovi, ktorý zas postúpil rozhodnúť o veci   krajinskému súdu. Súd nás uznal nevinnými a rozsudkom dňa 22. januára   t. r. nariadil nás prepustiť na slobodu. Môžte si myslieť, ako sme sa   tešili, keď nám to Juraj i Filip Weltz prišli na galeje zvestovať.   Ešte i ti vojenskí katani tak ukazovali, ako by sa radovali z nášho   šťastia. Vicekráľovi písal za nás i vicekráľ zo Sicílie. Jednako   prepustiť nás na slobodu odkladali so dňa na deň. Mysleli, holandské   loďstvo vráti sa domov a bude všetko, ako bolo. Tvrdili, väzni vraj   nemôžu byť vyložení na suchú zem pre slabosť tela. Neprepustia nás,   iba keď admirál Ruyter príde po nás do Neapola. A tu nás znova   ostrihali, oholili a počali s nami nakladať ako predtým. Konečne dňa   11. februára blížilo sa holandské loďstvo do neapolského prístavu.   Neapolské loďstvo vyšlo mu 203
    </tei:p>
    <tei:p>
     ﻿v ústrety so streľbou na poctu a s veľkou parádou. V ten deň o   druhej hodine popoludní sňali nám okovy a usadili nás na galeju. Keď   sme večer vystúpili na suchú zem, potackávali sme sa od slabosti a   vliekli údy, ako sme vedeli. Teraz nás už ponúkali rýchlejšie ísť,   ako niekedy Egypťania izraelských. Ako sa tak vlečieme, vidíme, idú   nám v ústrety. Prídeme bližšie a tu vítajú nás holandskí vojenskí   hodnostári a dvaja kazatelia, Teodor Westhof a Egidius Wyret. Slzy   radosti vyhŕknu nám všetkým. Ideme na holandskú loď so spevom žalmov   124, 125. Ozaj sa cítime ako vo snách. Na admirálskej lodi prijal nás   najprv viceadmirál Ján de Haen. Na druhý deň, 12. februára, prijal   nás všetkých i pán admirál Adrián Ruyter. Prijal s nami i bratov   Weltzovcov, z ich lásky dostali sme ešte všetci poriadne, slušné   rúcho… Tu sa Niklecius odmlčí, ako by bol na konci. — A potom? —   tkvejú všetky oči na ňom v nadšení zvedavo. — Potom? — usmeje sa   Baltazár. — No, viezli sme sa do Holandska, kde nás nosili na rukách.   Podobne vo Švajčiarsku. Prečo som doputoval až sem k Odre, povedal   som vám. Boh je dobrý, — zvýši hlas, — a všade dobre, ale doma…   Všetky hlavy sa sklonia nato, ako by oťažely. Z očí vynoria sa im   slzy radosti i bôľu. Pani Apolonia tíši rozcítenú Helenku a sama   narieka. Ťažké ticho leží na nich všetkých, prerývané tlmeným plačom   a fikaním. A tu stane sa niečo, čo zdvihne ducha a slzy osuší. — Když   zase vedl Hospodin zajaté Sionské, — zaintonuje plným, krásnym   barytónom rektor Ján žalm galejníkov, — zdálo se nám to, jako ve   204
    </tei:p>
    <tei:p>
     ﻿snách… — zazvučí z dobrých hrdiel mohutne ako na najkrajšom   organe. — Tehdážť byla plná radosti ústa naše, a jazyk náš plesání;   tehdáž pravili medzi národy: veliké veci s nimi učinil Hospodin. —   Učinilť jest s námi veliké veci Hospodin: a protož veselili sme se. —   Uvediž zase, ó Hospodine, zajaté naše, tak jako potoky na vyprahlau   krajinu. — Ty, kteríž se slzami rozsívali, s prospevovánim žíti   budau. — Sem i tam chodící lid s plačem rozsíva drahé sírne; ale   potom pŕijda s plesáním snášeti bude snopy své! — Sláva budiž Bohu   Otci, i Synu, i Duchu svätému, jakož byla na počátku, tak budiž i   nyni, i vždycky, i na veky veku! Amen. Žalm sa nesie posvätné,   mohutne. Naplní miestnosť. Rozleje sa otvoreným oknom do šerých   mestských ulíc. Vzlietne nad tmavú hladinu Odry a stúpa hore, hore k   hviezdnatej oblohe. A tým dnu zdá sa to všetko ako vo snách. — Wer   singt? — vystrkujú zvedavci hlavy v uliciach nablízku. — Kto to   spieva? — Die ungarischen Exulanten, — vysvetľuje hen pri lampe akýsi   územčistý kupec tvrdým, sonórnym hlasom. — Und was ist neues in   Ungarn? — ozve sa z viacerých úst otázka. — Was? — Revolution!!
    </tei:p>
   </tei:div>
   <tei:div type="chapter">
    <tei:head>
     XV.
    </tei:head>
    <tei:p>
     Príšera vojny a občianskeho povstania valí sa ozaj ako povodeň od   Sedmohradska k Tatrám. Leopold, obstatý svojimi radcami z duchovného   205
    </tei:p>
    <tei:p>
     ﻿i svetského stavu, žije si vo viedenskom Hofburgu v presvedčení,   že múdrejšie vládnuť, než on, nemožno. Hoc mu nepriatelstvo s   francúzskym kráľom Ľudovítom XIV. robí dosť starostí, pamätá i na   nepokojné Uhorsko. Pomaly vidí v ňom len svoju kolóniu, exponovať   bezcitných úradníkov a žoldnierov. Posiela sem generálov s úpravou,   ako mu odporúčajú Kollonič, Szelepcsényi, Lobkovitz alebo kancelár   Hocher. Sú to tvrdé rozkazy. Keď si to strasie s hlavy, venuje sa   poľovačke alebo svojej milej žienke, švárnej Eleonóre, ktorej sľubuje   vyplniť túžbu — korunovať ju na kráľovnú Uhorska. Hrozné výčiny   cisárskeho vojska, takzvaných labancov, vzbudia tvrdý vzdor a odpor,   pokračovanie bojov predošlých desaťročí. O náboženstvo, majetok i   slobodu obratí zemani, magnáti i pospolití za príkladom svojich   protestantských kňazov a učiteľov stanú sa exulantmi. Utiahnu sa do   Sedmohradska pod moc kniežaťa Apaffyho alebo na Turkom obsadené   územie. Hľadajú spôsob a príležitosť vydobyť stratené. Kuruci rastú   ani huby po daždi. Najprv ich je len asi osemtisíc, neskôr viac. Sú   to tvrdí, vyprobovaní vojaci, ktorým je už všetko jedno. Pred nimi,   za nimi tečie krv, vznáša sa oheň k oblohe. Večerom rozplače sa do   šíre — do diale zázračná fujara — poľnica — rozrýva srdcia, zapaľuje   duše a zve do boja za slobodu náboženstva, i rodu, i krajiny proti   vierolomnému cisár ovi. Rebelantský znej e pieseň v tábore i mimo   neho po kúriách a kaštieľoch: „Never, bratku, Nemčiskovi, hoc ti dušu   vydá slovy, i keď spíše čertov priateľ 206
    </tei:p>
    <tei:p>
     ﻿list, jak ten tvoj veľký xnanteľ, udrie pečať naň, i sopár,   mesiaca jak plný lopár … Niet v ňom virtu, nedbaj lhára, nech ho   Ježiš Kristus škára!!” Letí podivná pieseň, letí z úst do úst, od   duše k duši. Kam zasiahne, čiernu zem zafarbí krvou, šedivú oblohu   plameňom. Konské kopytá dupocú, kanóny hučia, šable rinčia a z   krásneho, urasteného chlapa ostáva neraz vecheť rozsekaný. Never,   bratku, Nemčiskovi! — volajú tisíce nešťastných, strýznených duší.   Hľadajú vodcu, ktorý by si im stal na čelo, miesto neveľmi schopného   Michala Telekyho. Kade prejdú, šibenice značia cestu, na nich visia   raz kuruci, raz labanci. Len dobrého vodcu, a túto ohnivú povodeň   nikto nezastaví! Vybuchuje ako zpod zeme, neskrotnou pomstou i za   utrpenie, rany a smrť nevinných galejných otrokov. Iba v Brezne je   ešte ticho. Na fare sedí si superior piaristov, páter Franciscus   Hanacius. Útok kurucov na susednú valaštiansku faru trochu ho   vyrušil. Ináč je so svojím úspechom v tomto banskom meste celkom   spokojný. Reštaurácia mestského magistrátu sa mu podarila. Richtár;   Padlicius, notár Eórdôgh a časť senátorov sú jeho ľudia. Do matriky   konvertitov pripisuje nové a nové mená. I na vidieku darí sa pátrom   piarum scolarum veľká práca za cirkev svätú. A čo najhlavnejšie,   generál Karol Strassoldo porazil kurucov pri Debrecíne. Azda bude s   nimi aspoň na čas pokoj! Tu doma páter Franciscus zriadil už i školu,   kde má niekoľkých rehoľných pomocníkov. Pre bezpečnosť poslal mu   Kollonič 8 kanónov na obranu mesta. Komora zas 100 vo- 207
    </tei:p>
    <tei:p>
     ﻿jakov. Ba ked šiel Strassoldo v júni cez mesto, zanechal tu z   deväť kompánií dve, ked vraj do šesťsto kurucov túla sa chotárom.   Načo však i to, keď je tento, hoc i cisársky, jednako len nezriadený   hyd obyvateľstvu iba na obtiaž? Ta ich poslal. Je pravda, Brezňania,   okrem tých niekoľko získaných, nechodia do kostola. Ani dobré obedy   na fare nepomáhajú. Azda však navyknú a poddajú sa! — Ťažko to pôjde,   reverendissime, — vraví fráter Lambertus, učiteľ parvistov, keď sú   spolu, svojmu predstavenému. — Brezňania sú zvláštni ľudia. I majú sa   k nám, ked vidia, za nami je komora, I nemajú nás radi. Myslíš, oni   si nerozumejú? Počul som, ako raz náš Padlicius vysvetľoval Danielovi   Chmeliusovi, prečo sa má magistrát skladať z ľudí, čo sú prudentes et   circumspecti — múdri a obozretní… — A ozaj, prečo? — zvedavý je   superior. — Keď je vraj vrchnosť katolícka, mesto bránia katolíci.   Ked zasa evanjelická, teda protestanti. Ale oni sú predovšetkým   Brezňania. — Múdre! Celkom múdre, — prikyvujú s Hanaciusom i ostatní   prítomní. — Veď tej protestantskej vrchnosti nedočkajú sa tak ľahko.   Generál Strassoldo porazil kurucov pri Debrecíne! —• Nebola to   porážka na hlavu, — namieta objemný páter Dominicus, jemu patria v   škole scriptura a principia. — Kuruci sa posbierajú ľahko, ked majú   všade spojencov. •—Azda i v našom Brezne? — Veru, reverendissime, —   ozve sa i učiteľ aritmetiky, bystrý Ondrej Bojar. — Máme my tým   zriaďujeme skvelé disputaciones. To sú hugenoti — hugáni! I prídu, i   pochvália, i toliare 208
    </tei:p>
    <tei:p>
     ﻿nám pošlú z magistrátu ad honorem. Zato hudú si len svoju pieseň.   Počúvajú na svojich tajných kazateľov, ktorí nám ich štvú za chrbtom.   Myslíte, — rozohňuje sa pri všeobecnej pozornosti celej rezidencie   vždy väčšmi, — azda tí zabudli pre nás na svojho farára Milochovského   a rektora Simonidesa? Čakajú ich zpät. A dobrá časť čaká i kurucov.   Ja by neveril z nich ani jednému … — Nono — no, — zdvihne ruky   Hanacius, — zveličuješ, priateľ. Veľmi zveličuješ! Už sme tu len   niečo vykonali medzi nimi, nie? Taký Padlicius, Pósch, Taxnerovci… —   No, tým by som veril najmenej, — stiahne obrvy nad ostrým zrakom   mladý aritmetík. — Padlicius má dve tváre, ako mesiac, jednu jasnú,   druhú tajnú. Pósch a Taxnerovci? — uškrnie sa. — To sú komorskí   úradníci. Keď je vrchnosť katolícka, pre chlieb sú katolíci. Keď bude   protestantská, i oni hudú protestanti. Naši konvertiti a Chmeliusovci   žrú sa medzi sebou, nás však rovnako nemajú radi. Najmä, keď sa im   staráme tu i tu do magistrátu. Ja som presvedčený, nech — nedaj, Bože   — prídu kuruci, nikto nás nebude brániť. Všetkých nás vyženú, ako ich   ľudí vyhnal Collalto … — Pričierny náhľad, — pohodí rukou Hanacius. —   Bol by som veľmi rád, reverendissime, keby tak holo, — ukloní sa vtom   i páter Dominicus. Ja však tiež mám isté obavy a príčinu nedôverovať.   Vieš, jeden z nich napomínal už našich dbať na kalichy a kostolné   náčinie. Keď sa vraj čo stratí, budú za to zodpovední. To už dal   pocítiť, že si oni na náš kostol ešte uplatnia svoj nárok. —   Daromnice! — uspokojuje svojich Hana- 209 14 Sobrané sp. M. ítázusa   sv. 19.
    </tei:p>
    <tei:p>
     ﻿cius. — Cisár je mocný pán, Cob, Karaffa, Strassoldo sú poruke.   Aké tu obavy? Len sa treba pričiniť a naša spravodlivá, pre spasenie   aj ich duší užitočná práca prinesie svoje ovocie. Vydržať! Keď sme   presvedčení, že pracujeme v záujme tohto poblúdeného ľudu i ohrozenej   krajiny — vydržíme. Viete niečo o pokútnom kazateľovi? Kedy má prísť?   — V nedeľu večer, — ohlási sa fráter Lambertus. — Kapitán mesta   Maretínsky mi vravel: z Prešova príde sem pani Simonideska na   návštevu ku švagrovi. Večer má byť veľké shromaždenie. Len ešte   neviem, kde. — Prezveď sa, — nakladá páter Franciscus vážne. — O   ostatné sa postarám. Teraz vám však ja vyjavím niečo. Nech vidíte,   ako pracovať. Počuli ste o Fintokovi? — O tom sukničkárovi ? — pozrie   posmešne Bojar. — O tom, — prisvedčí Hanacius. — Tento človek chodil   za Uľou Čermáčkou, ešte slúžila u Chmeliusov. Vtedy ho nechcela. Ako   sa však vydala za starého Rostariusa, oddala sa mu. Rostarius ich   však prichytil v stodole a milého Ondreja Fintoka proste udal   magistrátu pre cudzoložstvo. Tento človek sedí v mestskom krimináli.   Čaká na svoj ortiel, čo je smrť. Tak je to v paragrafoch mestského   trestného práva. A zajtra má byť súd… — A čo ty teraz,   reverendissime? — hľadia naňho všetci zvedave, tušiac, ako vždy, i   teraz prekvapí ich niečím. — Uvidíte, — vstane s tichým úsmevom na   perách. — I také niečo musí sa pre našu vec zužitkovať. Dokážeme i   Fintokovi, i celému ma- 210
    </tei:p>
    <tei:p>
     ﻿gistrátu, naše náboženstvo je viac než ich paragrafy. Laudetur, —   pozdraví sa a ide. — Ten chce Fintoka získať, — poznamená, keď zavrie   dvere, páter Dominicus. — Len aby mu tým nepokazil, — ozve sa   aritmetik Bojar. — On vie, čo robí, — zažiari obdiv a úcta k tomuto   mužovi v očiach Lambertových. — Ten vie pracovať za cirkev o hlade a   smäde, v Poľsku, v Uhorsku, i v žalárnej kutici. Hanacius skutočne   ide rovno do mestskej väznice. Drábi si ho obzrú podozrivo. Keď však   povie, že chce navštíviť nešťastného Fintoka, úctivé ho vpustia dnu k   nemu. I tak vedia, richtár Padlicius je len tieňom tohto pátra.   Opravdivým richtárom mesta je dnes páter Franciscus Hanacius. Keď   vojde do väzenia, nájde obžalovaného v okovách. Je z neho len hŕbka   nešťastia. Ako by i nie.’1 Stalo sa, čo sa stalo, a on vie, čo je   mestská spravodlivosť. Dopálený Rostarius bude nástojiť na paragrafe   a jemu nepomôže, že má ženu, deti, gazdovstvo … — Tak čo, priateľ, —   osloví ho, ako iných ľudí, Hanacius. — Zle sa máte, zle? — Zle veru,   — pozrie tento na prišlého prekvapene. — A ako ste do toho prišli? —   Či ja viem?! — vraví Fintok, ako by sa hneval sám na seba. — Neviem.   Uľa mi azda porobila, keď bola ešte u Chmeliusov. Zajedol som sa do   nej očima ani do chleba. — A čo ona teraz? — Bráni sa, že som ju   prepadol, — stisne väzeň plecami. — Iné však ani nemôže. Napichli by   ju na kôl. Mne by to nepomohlo. A jej? 14* 211
    </tei:p>
    <tei:p>
     ﻿— Tak sa nemáte čím brániť? — Mám, — stiahne pery trpko. — Starým   Rostariusom! Načo si taký človek v rokoch a s podagrou vezme ženu ani   pahreba? — To môže byť pravda, — uškrnie sa Hanacius. — Lenže pred   zákonom je to nie dôvod. A čo vaši priatelia? — Ved im odkazujem, —   svesí hlavu. — Aj ich prosím zastať ma u sudcov a senátorov! Oni vraj   spravia, čo sa dá. Ked sa ma však! stránia ako prašivého. Niet pre   mňa — zdá sa — pomoci. — Čoby len nie, Fintok, — potľapká ho   piarista. — Je u Boha. Ak chcete, i u mňa! — Mohlo by to byť? —   pozrie naňho teplejšie. — Pod jednou podmienkou… — A tá je? — Stanete   sa katolíkom, — díva sa mu priateľsky do očú. — Neľakajte sa, nemusí   to byť hneď. Len mi sľúbte, ostatné ja zariadim. Ak nie, nič ste   nestratili. Ak áno, poznáte, kto je vaším opravdivým priateľom.   Fintok nepovie dlho slova, ako by uvažoval — voliť smrť, či   konvertovať a žiť teraz už sporiadaným životom ďalej ? Napokon však   ako ’vzbudený zo sna zdvihne podbehnuté oči, uprie ich na piaristu.   Prikývne hlavou na znak, že — áno! Hanacius, vyjdúc z väzenia, teraz   sa už chytí do práce. Najprv zájde za Padliciusom a rozpovie mu vec.   Ale len toľko, že si u Fintoka želá zmeniť prípadný trest smrti za   peňažitú pokutu. Tá, prirodzene, pripadne cirkvi. Ak sa to stane,   cinz — čo patrí komore — vymôže obrátiť na opravu mestského   opevnenia. Padlicius to pochopí. Ešte v ten večer svolá si všetkých   katolíckych senátorov. Len s chmeliusov- 212
    </tei:p>
    <tei:p>
     ﻿cami, najmä s Faškom, musí si už zajtra páter Hanacius sám   poradiť. Na druhý deň je súd. Síde sa magistrát, i radní a sudcovia.   Tváre sú prísne a vážne. Žalobcom je na cti poškodený starý, nahrbený   Rostarius. Keď drábi privedú zlomeného Fintoka, len sa mu tak   zablysne v očiach. Všetci tušia, tu môže byť len jediný ortiel: smrť,   a to ukrátením o hlavu. Rokovanie je už v prúde, keď sa otvoria dvere   a vstúpi dôstojne páter Hanacius. Všetky oči obrátia sa naňho. Na   prvý pohľad vidieť, to je nielen superior miestnej piaristickej   rezidencie, ale i skutočný pán mesta. Pri jeho príchode za richtárom   Padliciusom a katolíckymi senátormi povstanú i evanjelici, hrdý   Chmelius, i jeho zať Jakub Gronell, podnotár mesta. Iba zarytý orátor   Faško i vstane, i nevstane. Ondrej Fintok na lavici obžalovaných   ožije za chvíľu. Vie, ten mních nejde sem darmo. Nemrzia ho už   natoľko tí dvaja drábi, čo mu stoja za chrbtom. Spokojne vypočuje   tvrdú obžalobu z úst starého, šedivého Rostariusa, ktorý si tu bráni   svoju česť a pokoj svojej rodiny. Vypočuje i ortiel smrti nad sebou.   Len sa trochu zachveje a poobzerá po prítomných. Napokon uprie oči na   Hanaciusa. — Slávny súd! Slávny magistrát, — vstane tento, prosiac si   slovo. Keď mu ho dajú, pokračuje: — Váš výrok, páni, je správny v   smysle mestského trestného práva. Kto prestúpi zákon, musí niesť   následky. Jednako orodujem u vás za tohto nešťastného človeka. Je   právo litery a je právo srdca. Keby nás Boh súdil podľa litery,   zavrhol by nás všetkých. On nás však súdi podľa svojho otcovského   srdca, a tak podľa milosti. Preto ako sám odsúdenec, i ja vás týmto   213
    </tei:p>
    <tei:p>
     ﻿prosím — nech mu je rozsudok smrti zmenený na peňažitý trest… —   Hodný je smrti, — zaškripí ostrý hlas orátora Fašku do hrobového   ticha. — Kde by potom boly právo a spravodlivosť? — protestuje proti   návrhu Rostarius. — Právo? — neuhne Hanacius. — Magistrátny súd má   právo zmeniť trest smrti na peňažitú pokutu. Použije teda len svojho   práva, keď to vykoná. Ináč, ak sa to stane, osvedčujem sa u   kráľovskej komory vymôcť, nech by jej patriaci cinzový poplatok ostal   pre mesto a obrátený bol na opravu mestských múrov. Hrobové ticho. Na   mnohých tvárach badať, ako im odľahlo. Hlavy klonia sa k hlavám. Iba   Faško a žalobca Rostarius nechcú ustúpiť. A tu použije páter ešte   posledného prostriedku. — Páni, dovoľte, — narovná sa a zmeria zrakom   protestujúcich. — S mojím návrhom — tak vidím — katolícki členovia   magistrátu súhlasia. Ktorí ste evanjelici a nesúhlasíte, otvorte si   Bibliu, o nej tvrdíte, je pravidlom vašej viery i života. Prečítajte   si teda, čo povedal Ježiš farizejom vo VIII. kapitole ev. svätého   Jána, keď chceli ženu hriešnicu podľa zákona ukameňovať. Kto je z vás   bez hriechu, najprv hod na ňu kameňom! Farizeji ticho sa rozišli na   tieto slová., A vy, Brezňania, boli by ste horší ako oni? Účinok   týchto slov nevystane. Najmä Gronellovi veľmi sa pozdajú. Nakloní sa   k tesťovi, Chmeliusovi. Keď i ten prikývne, vec je vyhratá. Napokon   súd vypovie: Ondrej Fintok, pre cudzoložstvo na smrť odsúdený,   zaplatí pro redemptione capitis 50 zl. in Aeclae muros convertenda —   čo sa má na opravu kostolnej ohrady vynaložiť! 214
    </tei:p>
    <tei:p>
     ﻿— No, už ho má! — poznamená Faško zlostne pri rozchode. — Ale,   Maco, — tíši ho Gronell s úsmevom. — Druhí nás mordujú, máme sa i my?   Výsledok súdu, pravdaže, rozruší celé mesto. Jedni to schvaľujú,   druhí, a najmä ženy, protestujú. Hanacius nerobí si však z toho ani   zbly. V rezidencii prijme blahoželanie svojich verných a ešte toho   dňa zapíše nové meno do matriky konvertitov. Sotva však skončí jednu   vec, stará sa o druhú. V nedeľu má dôjsť tajný kazateľ do Brezna.   Porobí teda potrebné poriadky. Nech sa mu odnechce viacej sem prísť.   Nedeľný deň uplynie pokojne. Ľudia nadchodia do Simonidesov, kde u   švagra Baltazára hosťom je pani Katarína so Samuelkom z Prešova. Sídu   sa panie, Zuzanna Chmeliuska s dcérou, Gronellovou. Poschodia aj iné,   počuť, čo je s nešťastnými vyhnancami. Do kostola veru nejde, len   tých niekoľko konvertitov. Ani z tých nie všetci. U Simonidesov je to   rušnejšie. Jedni! prídu, druhí odídu. I mužskí sa tu obrátia.   Vyprávajú sa a potešujú do samého večera., Márne chodia prestrojení   vojaci po meste i okolo mesta. O nejakom náboženskom shromaždení   nevedia do rezidencie nič priniesť. Zato, keď sa zmrkne, vychodia   ľudia dvormi a prikrádajú sa ako tiene k ohromnému Futasovie humnu.   Tu sa oni sídu v šere a nabijú sa do humna hlava ku hlave. Svetla   niet. Iba na konci holohumnice je stolík s dvoma sviecami a Bibliou.   Za ním stojí ešte človek mladý v luteráku, s bielymi tabličkami pod   bradou. Káže, modlí sa a prisluhuje večeru Pánovu… Vôkol je hrobové   ticho. Okrem kazateľa nikto ani nehlesne. 215
    </tei:p>
    <tei:p>
     ﻿Zástup kľačí na kolenách. Medzi kľačiacimi tam je i Katarína   Simonideska. Miesto nej rozpovie všetko kazateľ. Kto príde, ide na   oferu, čo sa’ má poslať do Vratislavy pánu farárovi a rektorovi. Nech   si pomôžu! Neraz cvengne i ťažký toliar na tanier, prikrytý bielym,   medzi ostatné. — Kto je ten farár? — spytuje sa Zuzanka matky šeptom.   — A ho nepoznáš? — nakloní sa k nej. — Miško Srnka. — Veď on podpísal   reverz! — Podpísal, keď musel, — šepce Katarína. — Nedalo mu to.   Prišiel. Ja som už dnes bola s ním. Ľutuje to, veľmi ľutuje … Ľudia   pristupujú tichí, pokorní. Ponechanou medzierkou odchodia. Prijímajú   chlieb a víno. Kalich zablysne v rukách prisluhujúceho v podobe kríža   nad sklonenými hlavami. Ozve sa tlmený plač. — Vojaci sú tu, vojaci!   — počuť naraz zvonku. — Nebojte sa, ľudia! — tíši splašených   Chmelius, ktorý je v zlých časoch i duchovnou hlavou mesta. — Slúžime   Bohu, čo sa nám môže stať? „Hrad pžepevný jest Pán Bňh náš, zbroj   výborná i sila,” ozve sa smelo z mnohých hrdiel a nesie sa po lúkach.   Pieseň sa rozlieha. Zato je zmätok úplný. Niektorí chcú ujsť. —   Obstatí sme so všetkých strán! — volajú tí, čo sa vracajú. Vtom sa už   vojaci pretískajú pomedzi ľudí ku stolíku, kde je Michal Srnka,   obstatý staršími. 216
    </tei:p>
    <tei:p>
     ﻿— Co tu chcete? — spýta sa ich prísne Daniel Chmelius. — Hľadáme   kazateľa tohto shromaždenia, ■— odvetí komandant. — Tu som, — postaví   sa Srnka smelo, ako by to čakal. — V mene Jeho kráľovskej Jasnosti   zatýkam vás, — zmeria ho, odseknúc. — Idete s nami. — Kam ? — zastane   im cestu Chmelius. — Do rezidencie, — odvetia, poznajúc hneď   najvážnejšieho mešťana, o niečo tichšie. — A potom? Uvidíme! — Co to   robíte s nami, mešťanmi ? — okrikujú ich ľudia. — Kde sú naše práva?   Za kráľa sa modlíme, a vy nás rozháňate!? — počuť zo zástupu,   ožiareného vojenskými fakľami. Pohoršenie lapá sa od srdca k srdcu.   Niektorí plačú. Iní nábožne spievajú. Chmeliuska zoberie dcéru i   Katarínu Simonidesku a idú domov. — No, pani kmotra, — vraví cestou.   — Už máte čo našim do Vratislavy napísať. — Oni z toho budú mať len   radosť… Chmelius so zaťom Jakubom nenechajú Srnku na seba. Idú za   vojakmi do rezidencie. Táto, ako vidia, celá je vysvietená. Vo fare   nájdu ľudí a ľudí. Superior má dnes i hostí okolo seba. Okrem   domácich tu sú, a to v najlepšej vôli, i vidiecki — lopejský páter   Mikuláš Housenka, dubovský Michal Bajmóczy, z Predajnej páter   Mattheus a fráter Emericus. Keď vojaci predvedú Hanaciusovi kazateľa   Srnku, všetci sa shŕknu okolo nich. — Tak ste to vy?! —- pozrie na   zatknutého superior vyčítavo. — Podpísali ste reverz v Prešporku! U   nás videl som vás zas neraz na omši svätej. Co to má znamenať?   217
    </tei:p>
    <tei:p>
     ﻿— Nemal som spraviť ani jedno, ani druhé, — zdvihne kazateľ   odhodlane hlavu. — Od tých čias svedomie nedalo mi pokoja. Musel som   prísť a poslúžiť osirelým Brezňanom. — A viete, čo vás čaká za to? —   Nech čaká, čo chce, — narovná sa mladík. — Nemohol som vzdorovať   ďalej tomu vnútornému hlasu. — Viete, mám právo poslať vás do   svätokrížskej biskupskej väznice, kde mladosť vaša môže zhniť ? —   Nech! — Pán komandant, — zatne nato ostro, mrknúc na oficiera, — tak   ho ta zavediete! — Pán superior, — vystúpi vtom zpoza vojakov   Chmelius, — vy to nespravíte! Moc je nateraz vo vašich rukách, —   hovorí mu odmerane, vyvolajúc údiv prítomných piaristov. — Ak chcete   s nami, Brezňanmi, v pokoji nažívať, nespravíte to! — A čo mi chodí   ako vlk do košiara? — očervenie Hanacius. — Proti takým je   cisárskokráľovský reškript a biskupská väznica! — Odpusťte, páni, —   ohliadne sa Daniel po piaristoch, — my sme nie vaším košiarom. My sme   protestanti! — Ja som však farár mesta Brezna, — pokračuje superior   povedome. — Nechcem vás mať po humnách, ale v chráme. Či vám ja kážem   zle robiť? Nekážem vám evanjelium? Aká je to škoda takto cirkev   krušiť! Čo si potom pomyslia Turci, ktorí sa dívajú na to? —   Žiaľbohu, pán môj, my to tu nerozriešime! — stíši hlas Chmelius. — To   veru nie! — pokývajú si i piaristi, z nich niektorým zdá sa výjav   zbytočný a trápny. Gro- 218
    </tei:p>
    <tei:p>
     ﻿nell hľadí raz na tesťa, raz zasa na nich. Znovu mu prídu na myseľ   dve obrovské vlny, rozbehnuté zo šíreho sveta, čo sa tu stretajú,   hukocú a penia. — Tak čo spraviť? — pozrie Hanacius nerozhodne raz na   kolegov a zas na Chmeliusa a Gronella, k nim cíti úctu i rešpekt. —   Nechajte Srnku voľne odísť, — navrhuje Cbmelius. — On neprišiel k nám   zo svojej vôle. My sme si ho zavolali poslúžiť našim duševným   potrebám. Vinníkmi sme teda vlastne my! — Dobre, páni, — podíde   Hanacius k Srnkovým obrancom. — Vám kvôli to spravím. Ale mi musí dať   na písme, že sa tu viac neukáže. Lebo ak ho ešte raz tu dostanem,   nebude zmilovania! Srnka sa zdráha čokoľvek podpisovať. Radšej nech   ho vraj odvedú do Sv. Kríža. Chmeliusovi sa to i páči. Napokon však   prehovorí ho múdry Jakub. Podpíše a aféra skončí sa pokojne. Páter   Franciscus takto bdie nad Breznom. Jeho ruky zasahujú všelikde. Jeho   oči vidia všetko. Neraz sa ide utrápiť, keď sa mu práca nedarí. On v   nej žije a hlboko je presvedčený, úlohe na tejto háklivej pozícii   svojho poslania musí víťazne dostáť. — Co sa toľko trápiš, — pozrie   mu raz do ustarostených očú okrúhlučký páter Pominicus. — To je   starosť pre mnohých, a nie pre jedného. — Eh, pohodí on rukou, — ty   to nevieš! Pozri, keď sa mi to nedarí, vždy sa cítim ako človek, pod   ním sa prepadá most, po ktorom ide. 219
    </tei:p>
    <tei:p>
     ﻿Pri starostiach v drobných mestských bojoch míňajú sa časy. A   kurucké povstanie zatiaľ plazí sa zo Sedmohradska a zpoza Tisy ako   had. I keď on, Hanacius, priviera pred ním oči. O tomto čase zavíta   do Brezna s dvoma Poliakmi fráter Ladislaus, ktorý v Tepličke vo   Spiši dostal sa do rúk kurucom. Podarilo sa mu však ujsť. O krutosti   boja rozpráva hrozné veci. Košický kapitán Farkaš Cob odsúdil na smrť   šesťdesiatdva zajatých kurucov. Rozkázal im stáť na košickom rínku.   Prizeral sa, ako ich jedného za druhým štvrtia, narážajú na koly,   vešajú. Čakať, kým príde na nich rad. — Bolo by to možné? — zakryje   si oči Hanacius. — To je pravda, — pokračuje skleslý Ladislaus. —   Odvtedy kuruci každého labanca, i katolíckeho kňaza, ak im padne do   rúk, proste zabijú. A čo len to! Keď však nedávno kurucké vojsko   grófa Bohama nabilo cisárskych pri Ňalábe a v Satmári, z tisícpäťsto   zajatých skoro šesťsto z pomsty za svojich druhov odpravili tým istým   spôsobom, ako to spravil v Košiciach Farkaš’ Cob s ich kamarátmi. —   Hrozné! — zbledne superior. — To je už nie viac boj. To je vraždenie   národa. Dúfajme, po nás to nepríde! V ten večer modlí sa Hanacius   dlho-dlho s hosťami i so svojimi za odvrátenie hrôz a nebezpečenstva.   V noci nemôže zohnúť oka. Tretej noci nad ránom počuje netrpezlivo   búchať na farskú bránu. Domáci spia ako zarezaní a buchot je vždy   netrpezlivejší. Napokon vstane sám, zažne sviecu a vyjde na širokú   chodbu. 220
    </tei:p>
    <tei:p>
     ﻿— Kto je? — zavolá, mysliac, niekto je zle. Idú pre posledné   pomazanie. — Fráter Emericus z Predajnej, — zneje odpoveď. — Otvor,   reverendissime! Kľúč zaškripí, dvere zavŕzgajú. Do fary však vstúpi   miesto frátra — sedliak, vykrpcovaný a v halene. — Kto si? — zasvieti   mu do tváre prekvapený Hanacius. — Neľakaj sa, reverendissime, —   hovorí prišlý udychčané. — Som vskutku Emericus. Idem z Predajnej,   kde sa zle robí. Kuruci prepadli Dubovú. Na Michala Bajmóczyho, ako   šiel od nás, strelili. Možno, je už mŕtvy. Prepadli i Predajnú.   Hľadali nás na smrť. Naši ľudia nás však ukryli. Páter Mattheus   preobliekol sa tiež do sedliackeho. Ostal na svojom mieste potešovať   našich. Ja som tu… — Desné! Rebélia — zdá sa — blíži sa i k nám! Poď,   Emericus, — pojme ho popod rameno, — slož a vy spi sa! — Co je? Co   je? — zjavujú sa na chodbách ospanlivé tváre piaristov. — Co sa deje?   — Nič! — upokojuje ich superior. — Alebo ešte nič. Keby sa však dialo   čokoľvek — neustúpime, iba presile! Choďte, bratia, a vyspite sa   pokojne! V rukách božích sme. Uvidíme, čo nám prinesie   zajtrajšok!
    </tei:p>
   </tei:div>
   <tei:div type="chapter">
    <tei:head>
     XVI.
    </tei:head>
    <tei:p>
     Hanacíus zájde navštíviť pátra Štefana Bajmóczyho do Dubovej.   Nájde ho na lôžku medzi životom a smrťou. Keď sa vráti do rezidencie,   kolegovia vidia, chodí zadumaný. — Čo ti je, reverendissime? — osloví   ho dob- 221
    </tei:p>
    <tei:p>
     ﻿rácky páter Dominicus, rodený optimista. — Chodíš zamyslený a   slovka nepovieš. — Čo mám hovoriť? — uprie naňho prenikavé oči. —   Vidíš, čo sa robí. Kuruckí zbojníci prepadujú naše fary. Tu vo   Valaskej, tu v Predajnej. Dubovského farára bezmála zabili. Katolícky   kňaz nie si je istý životom. — A nie je to pomsta pre cisárskych? —   podotkne ticho mních. — Aká pomsta? — pozrie naňho skoro urazene. —   Cisárski, pravda, odstránili z fár a škôl protestantských kazateľov a   učiteľov. Ale ich aspoň nevraždili. — Odpusť, domine superior, —   skloní Dominicus pokorne hlavu, — po Brezne sa však roznáša, na   galejach vraj len z jedného transportu do Neapola zahynulo dvanásť   protestantských predikantov. Veľký počet ich je vo vyhnanstve. — To   je iné! To je iné! — pohodí rukou. — Keby to však hneď i pravda bolo   všetko. Dominicus, — položí mu ruku na plece, nazrúc sa mu bôľno do   očú, — či jeden omyl a zločin ospravedlňuje druhý? Prenasledovať   niekoho pre náboženstvo ja som nikdy neodobroval. Pozri, pamätáš sa,   keď som mal toho kazateľa v rukách. Prepustil som ho na reverz, o ňom   viem — nedodrží ho. Keď však Cob popraví 62 kuruckých rebelantov, oni   popravia tým istým spôsobom skoro šesťsto cisárskych, brániacich   legitimné právo panovníka. Nie je to už úplná zdivenosť? — Iste, —   zdvihne mních hlavu. — Farkaš Cob však nemal to tiež spraviť. Či ten   človek nechápe, ako zle robí i Jeho Jasnosti, i nám? — Ak on i nie,   náš Leopold to chápe, — pokračuje Hanacius. — Kráľ vidí, národ takto   vykrváca, a to pred očami pohanských Turkov. 222
    </tei:p>
    <tei:p>
     ﻿Nedávno už Coba odvolal. Veliteľom cisárskych je Strassoldo, s   ktorým sa dá hovoriť. Na kráľovskú žiadosť povolal kancelár Hocher   predných ľudí do Prešporka poradiť sa o uhorskej otázke a riešiť ju   pokojne. Miesto štvanie vel’kovaradínskeho biskupa, Bársonya, prijal   radu Jána Gubasóczyho, vacovského biskupa, ktorý odporúča slušne   pokračovať. Pán Boh však vie, čo je v tom! Na porade, kde sa mala   nájsť cesta k vyrovnaniu, musel Tomáš Pálffy, nitriansky biskup,   povstať na obranu cti shromaždených proti urážajúcemu, surovému   Hocherovi. Schôdzku, čo mala priniesť nešťastnej krajine pokoj,   rozbil kancelár sám! — Co robiť ? — skloní Dominicus hlavu ešte   nižšie, na nej mu lisue už rozšírená tonzúra. — Obloha je chmúrna a   vždy chmúrnejšia. Niet však čo zúfať. Bude, ako bude! — Vidím a   nezúfam, — poznamená superior a zadumaný, ako prv, ide si po svojom.   Hanacius dohliadne teda ďaleko a dobre, zato neupustí od svojej   úlohy. Naopak! Rastúce nebezpečenstvo ešte ho pobáda k väčšej   húževnatosti — získať a zachrániť, čo sa dá. On vie, Brezňania   spravia všetko dostať zpät svojich vyhnancov, farára Milochovského,   rektora Simonidesa. Potom i faru a všetko ostatné. Zato pri   najbližšej výročitej reštaurácii s pomocou kráľovskej komory postará   sa o potvrdenie Padliciusa a jeho ľudí v mestskom magistráte. Svoj   vplyv, s roka na rok rastúci, snaží sa upevniť v meste i v rodinách.   Dňa 7. júla 1678 odsúdil magistrát Annu Sobotskúpre zavraždenie   svojho nezákonného dieťaťa na smrť kolom. Páter Franciscus, ako   niekedy za Ondrejom Fintokom, ide do väzenia i za touto nešťastnicou.   Navštívi ju, 223
    </tei:p>
    <tei:p>
     ﻿poteší. Keď mu sľúbi prestúpiť, ide na magistrát. Sľubuje, prosí,   oroduje za ňu. Nepodarí sa mu viac, len že odsúdenú nenarazia na kôl.   Sotnú jej hlavu na Viselniciach. Mrzí ho, keď sa mu nepodarilo   zachrániť ju. On si však vykonal povinnosť a do matriky konvertitov   zavedie si spokojne nové meno. Obloha sa však mračí a vždy silnejšie   mračí. I ohnivý blesk sa zhadí a tupo zahrmí zďaleka. Hanacius tým   tvrdšie stíska päste, ako by chcel celé mesto na uzde držať. Chýry sa   valia Pohroním. Nosia ich kupci a furmani, od nich nesú sa z dom’ na   dom. Sú ľudia, čo si posedia v mestskom hostinci. Nikto nevie, za čie   pijú. Zato vídať z nich raz toho, raz zasa onoho zájsť si do   rezidencie za pánom superiorom. — Co nového, pán Závadský ? — privíta   páter Franciscus došlého hosťa. — Čakajú Brezňania kurucov ? — To by   ani netvrdil, — upíja si starý, plešivý Ďuro vínka z farskej pivnice.   — Niektorí i možno. Taký krvnatý Matej Faško, orátor ľudu… — A Daniel   Chmelius ? Jakub Gronell ? — snaží sa hostiteľ vybrať z neho, čo sa   dá. , — Ani tí veru, reverendissime, — odkašle si preštvaný mešťan. —   Ak vám mám pravdu povedať, poviem vám. — Povedzte! — hľadí naňho   superior zvedavo. — Nuž viete, — otvorí oči naširoko, potrhnúc ústa   ironicky, — my, Brezňania, bojíme sa rovnako i cisárskych, i kurucov.   S nami je to ako s líškou: byť za psa, či za poľovníka? Vždy je   strach o kožu. — Ale niektorí sú za tých kurucov! — prižmúri Hanacius   oči. 224
    </tei:p>
    <tei:p>
     ﻿— Sú, pravdaže sú, — uškrnie sa Ďuro. — Tí však proste nenumerujú.   — A pani Simonideska je ešte tu? — Ach, tá už dávno odišla do   Prešova, i so synkom, — diví sa na otázke, čo to môže pána superiora   zaujímať?! — Pekná žena, — usmeje sa tento. — Keby bola naša,   prizdobila by nám chrám. Iste písala tu i listy. Vo Vratislave asi   všetko vedia o nás. — Ako by nevedeli, reverendissime? — mrdne starý   plecom. — Píše kmotor Chmelius, píše podnotár Jakub, píše žena. Musia   všetko vedieť. — Tak vlastne neviete mi nič nového povedať, — pichne   ho hostiteľ. — Akože by nie! —- zamrzí sa Ďuro. — Azda darmo   vysedávam v hostinci? Prišiel som vám zvestovať, kuruci majú vraj   nového kráľa, slovenského kráľa.. .* — Ba kieho? — skočí Hanacius a   počne sa smiať, tak od žalúdka. — Ozaj kráľa? Hahaha! A koho, prosím   vás ? — Akéhosi Imra Thôkôlyho … — Thôkôlyho Imra? —■ zdvihne ruku k   čelu, ako by si ho chcel lepšie predstaviť. — To je predsa kežmarský   gróf. Jeho zubatý zámok ’znám. Ale je to ešte len chlapčisko. Neviem,   či má dvadsaťjeden rokov! — No. a ten chlapčisko má vraj už do   dvadsaťtisíc vojska okolo seba a bije cisárskych ako žito. — To sú   chýry, čo sa ešte len majú stať, —• uspokojuje Závadského, i sám   seba. — Strassoldo má vojska dosť. Ten mu ukáže, — prechodí sa s   rukami na chrbte dlhým krokom po izbe. — * Thôkôlyho volali Maďari —   tót király-om, slovenským kráľom. 15 Sob rané sp. M. Rázusa sv. 19.   225
    </tei:p>
    <tei:p>
     ﻿Ale jednak, — zastane naraz a pozrie vážne starému do očú, —   povedzte Padliciusovi, i mladému Maretínskemu, treba ísť medzi ľud.   Informovať mešťanov. Kuruci nie sú ochrancami slobody a náboženstva.   To je zbojnič, ktorá — kde môže — vraždí, rabuje a páli. Nech sa   Brezňania zbytočnými nádejami neotravujú daromné. Poviete to,   Závadský? — Poviem, — prevráti tento pohár na hlavu. — Čoby   nepovedal? Za Ďurom príde Padlicius. Príde i Maretínsky, mladý a   snaživý kapitán mesta. Fintok, ktorý od toho súdu je pánu superiorovi   veľmi vdačný a hotový na služby, prikvitne tiež. Hanacius je teda   informovaný o všetkom. Pozná i háklivé veci po domoch, hoci   evanjelici nechodia k nemu na ušnú spoveď. Takto vie vplývať na   jednotlivé meštianske rodiny. Ináč popri svojej úradnej povinnosti   skoro denne sadne zamyslený vo svojej pracovni. Vezme brko a píše   listy kráľovskej komore v Banskej Bystrici, generálovi Strassoldovi a   iným potentátom, s ich mocou tu vlastne hospodári. Zlá zvesť o   kurucoch, pustená po meste, nesie sa z mestského hostinca po krčmách   i po domácnostiach. Kto im verí, kto zas nie. Niekde sú ľudia   splašení, či im neodoženú statok a dobytok s hôľ a so salašov. Inde   sa z toho len vysmejú. — Je to pravda, čo hovoria o tých kurucoch? —   uprie mladé žieňa u Gronellov krásne belasé oči na svojho Jakuba. —   Ale, duša, — ovije jej muž ruku okolo hrdla, pritiahnuc ju k sebe. —   Len sa mi nebojíš? Vojaci ako vojaci! Keď prídu cisárski — 226
    </tei:p>
    <tei:p>
     ﻿berú, keď prídu kuruci — berú. A kde si to počula? — pohladí ju po   gaštanových vlasoch. — Bola som u našich, — stiahne plné červené   pery. — Tam to vedia od Maretínskych. — No, pravda, Hanaciusovi   pošli, — usmeje sa Jakub. — Neboj sa, nedám si ťa im! — vtisne jej   bozk na rumenné ústa. — Nie veru. Thôkôlyho čaty zpoza Tisy víťazne   prenikajú. Nieto dňa, že by neprišiel, nový chýr do Brezna o kurucoch   a ich úspechoch. — Thôkôly vraj zaujal Tornu, — zvestuje Padlicius v   rezidencii. — Kuruci sú už v Putnoku, — prinesie zas kapitán   Maretínsky. — Vypálili košické predmestie a zaujali mesto. — Vo Spiši   sú, — koná si verne svoju úlohu iĎuro Závadský. — Oravu zaujali. Idú   na banské mestá, — príde Fintok, celý zmätený. — Pri Banskej Bystrici   je ich veľký tábor. Už razia i svoje peniaze! Piaristov to, pravda,   poriadne vyruší. Vedia, ich moc v Brezne závislá je od úspechov   cisárskych. Pozerajú na seba, snažiac sa vyčítať si z tvári, čo   nového ? Zlé, či dobré… ? — Zle je to, zle! — vraví fráter Lambertus   vzrušeným pátrom. — Z Bystrice je k nám už len skok. — Musíme azda   niekam do Podolína, — potešuje druhov aritmetík Bojar. — Na to ešte   jest času, — neustúpi len tak ľahko Hanacius. — Opustiť pozíciu   znamená skoro — stratiť ju! — V rukách božích sme, — svesiac hlavu,   zašepce pokorne Dominicus. A rozliate vlny kurucov nedajú dlho na   seba 227 15*
    </tei:p>
    <tei:p>
     ﻿čakať. Istého októbrového popoludnia r. 1678 len keď sa   bleskurýchle rozletí chýr mestom: kuruci sú tu, kuruci! — Zavrieť   brány a nepustiť ich! — rozkáže hneď drábom Chmelius, ktorý, hoc je   len senátor, v rozhodných chvíľach vždy je vlastne richtárom mesta.   Tu je už i Hanacius bezradný a pošle k nemu posla — zariadiť to   nejak. V domoch je zmätku a zmätku. Padliciusa nevidieť. Ktovie, kde   sa skryl. Poplašné zvesti, roznášané z rezidencie, nesú ovocie.   Mešťania myslia najviac, ako si uchrániť najcennejšie. Na lúkach niže   mesta skutočne koní a koní. Vojakov fúzatých, počerných, tmavého   pozoru. Vyšujtášovaných, v pestrej rovnošate — v operených kalpakoch   alebo kučmách a ozbrojených po zuby. Na nohách čižmy s vykrojenými   sárami. Na čižmách ostrohy, len im tak brinkocú. Dajedni sú i   žltastí. s vystavenými lícnymi kosťami. Hovoria slovensky, maďarsky,   i akousi podivnou rečou. Vodia svoje hladké, pekné kone k Hronu   napojiť a hľadia, čo bude. Ich vodcovia, Fabián Farkaš a Ondrej   Géczy, junáci pri sile, čakajú na príchod mestského posolstva, s ním   vyjednajú, čo treba. Mestské brány sú zavreté. Keby sa však   neotvorily, kuruci a Tatári udrú na ne a vylámu ich rukami. Osem   kanónov síce ponuro hľadí s múrov na nevítaných hostí. Co je to však   oproti trom práporom vojenskej sily, odhodlanej na všetko ? Dolná   brána sa však otvorí. Niekoľko starších senátorov na čele s Danielom   Chmeliusom a Jakubom Gronellom kráča k hlavnému stanú. Za nimi,   pravda, hneď i niekoľko vozov, na nich chlieb, maslo, syr, údenina,   súdky piva i vína a čo všetko. 228
    </tei:p>
    <tei:p>
     ﻿Kuruci a Tatári vedia, čo to značí, a sú spokojnejší. V hlavnom   stane prijmú ich priateľsky. — Vidíme, Brezňania, viete, čo sa patri,   — víta ich Farkaš, vzpriamený vojensky. — A čo treba nám vojakom, —   doloží Géczy, spokojne sa usmejúc. — Vy ste tu evanjelici. — Sme,   páni, — odpovie vážne Chmelius. — Preto vás i prosíme, majte ohľad na   nás. My vám dáme, čo len môžme. Vašich ľudí opatríme ako priateľov.   Vám nech sa páči na noc k nám. Ale vojsko nevpúšťajte nám do mesta!   Komandanti, najmä keď im múdry Jakub oddá pekné lišacie kože do daru,   pristanú. I pohostia posolstvo dobrým vínom. Iba vyčitujú, prečo sa   Brezno nepridá hneď k Thókôlymu, ktorý bojuje za ústavu a náboženskú   slobodu? Chce im vrátiť chrám i školy a osadiť v nich vyhnancov,   Milochovského a Simonidesa… — Prečo? — prehovorí Jakub za všetkých   úprimne. — Viete, páni, my sme srdcom s vami. Co však také mesto ako   naše? Dnes ste tu, zajtra odídete a príde Strassoldo so svojimi   cisárskymi. — No, tým my už stúpime na krky, — poznamená Géczy   povedome. — Ale majú pravdu, — zastane sa ich Farkaš. — Biť sa musíme   my, a nie oni. Tak sa pri sklenke skamarátia. Vojsko dostane prísny   rozkaz nocovať na lúkach. Komandanti potom idú s posolstvom do mesta   na nejakú večeru a na pokojnejší nocľah. Nezbadajú pritom, ako najmä   Tatárom — turecký sultán Mohamed dal ich na pomoc Thôkólymu — nezdá   sa dosť proviantu. Od Ďumbiera pofukuje chladom. Na lúkach nocovať   nie im je po vôli. 229
    </tei:p>
    <tei:p>
     ﻿— Skúsili oni už i horšie veci! — uškrnie sa Géczy, keď ho   upozorňuje na to strážmajster. Ako spríjemniť v meste večer vzácnemu   komandu, do toho sa už rozumie i Padlicius. Pani Andráška, okrúhla,   buclatá, najlepšia kuchárka na okolí, navarí a napečie, čo treba.   Maco Faško, temperamentný orátor ľudu, postará sa o dobré víno. Zo   senátorov prídu tiež mnohí. Jedni zo zvedavosti, akí sú to ľudia, tí   kuruci, druhí zo sympatie. Tu sú i Chmelius a Gronell, ktorí sa vedia   s hosťami najlepšie porozprávať. Mesto je v tme. Mešťania utiahli sa   pokojne na odpočinok. I rezidencia je v tme. Zato pri jednom z okien,   keby zablyslo, bolo by vidieť napnutý, prenikavý pohľad Hanaciusov.   Tento človek nemôže spať. Čaká čosi. Vyčakáva, kým sa v hostinci   ozýva huk i spev a je veselo, veselo. „Vojakovi dobre je, nič nerobí,   len pije.. počnú mladší od komanda. Nájdu sa hneď i Cigáni a spustia   melódie: „Štyri groše na deň má, ešte z toho milej dá. Ale sedliak   chudobný každému je poddaný.. halačí už i Fabián Farkaš, až mu nôta   srší zočú, Géczy sa len furtácky usmieva, či by tu nebolo nejakej   švárnej kamarátky? Ale niet. No, tak vpadne i on do spevu: „Príde   vojak, príde pán, slúžnodvorský, vicišpán… Ichuchú!” 230
    </tei:p>
    <tei:p>
     ﻿Ked je nálada na najvyššom stupni, vhupne zrazu medzi   rozzabávaných kuruc. Zastane pred Géczym, hrkne opätkami, brinkne   ostrohami, a zasalutujúc, spustí: — Pán kapitán, poslušne hlásim, —   hľadí ako hrom, — v tábore je nepokoj! Vojaci sú okolo vatier. Nie sú   spokojní s proviantom. — Ale, syn môj, — vstane Géczy a potľapká ho   po pleci, — vypiješ si pohár vína. Potom pôjdeš a povieš im: dostali   rozkaz, nech sa toho držia! Ráno ideme dalej. Kuruc vyprázdni pohár   na dúšok, hrkne ostrohami a ide. „Never, bratku, Nemčiskovi, hoc ti   dušu vydá slovy —” vykrámi zas Fabián a už i hučí slávna rebelantská.   Kuruci výskajú, kým Brezňania dívajú sa pokradme jeden na druhého,   ako Gronellna Chmeliusa, či by tomu nemohlo už koniec byť. Vtom   vhupne do izby nový kurucký posol: — Pán kapitán, — odsekne rezko, —   Tatári chcú do mesta a idú proti Dolnej bráne. Čo sa má robiť? — Vypi   si, braček, pohár vína, — vraví mu Farkaš. — Potom chod a povedz tej   tatárskej sberbe: ak sa opovážia do mesta, korbáčom ich vyženiem… Tu   sme nie vojaci. Tu sme hostia. — Na rozkaz! — brinkne ostrohami a   zmizne. Brezňania už tŕpnu, blednú a jeden po druhom tratia sa z   hostinca. Najmä ked o chvíľu vhupne i tretí posol a úsečne oznamuje:   — Poslušne hlásim, — iskria mu čierne oči a pichajú namastené fúzy, —   vojaci vylámali bránu, vrhli sa do mesta… jedia, pijú, rabujú…   231
    </tei:p>
    <tei:p>
     ﻿— A Krisztusát nekik! — skočia kapitáni, opášu si šable a o chvíľu   sú v meste. Chmelius’ a Gronell s nimi. Svetlá sa zažíhajú po domoch.   Zdola počuť krik i spev. Vidieť, nie je dobre. Pohnú nadol —brána   dosekaná, vylámaná a otvorená dokorán. Posledné čiastky kurucov tisnú   sa ešte dnu. — čo to robíte, blázni? — okríkne ich Farkaš. —   Nedostali ste rozkaz? — Dostali, pán kapitán, — zneje odpoveď. —   Tatári to vykonali. Zima je i hladní sme. Čo máme len my ostať von z   mesta? — Jakub, — potrhne Daniel zaťa za kabát, — bež domov, čo je u   nás! Ja ešte v záujme mesta ostanem s nimi chvíľu. — Dobre, — porúča   sa tento, hnaný najmä túžbou zaviesť si svoju mladú žienku do   bezpečia. — čo ten už ide ? — mrknú komandanti na Chmeliusa. —   Vidíte, čo sa robí, — stisne tento bezradne plecami. — Máme svojich   doma. — No, nebojte sa, — uisťujú ho obaja. — Naši kuruci nie sú zlí   ľudia. Len si už s nimi neporadíme. Zato nič. Dajú sa pohostiť,   zaspievajú si a ráno ideme. — čo sa tu však všetko porobí do rána?! A   veru! Vojaci splašia gazdov. Zasadnú si po niekoľkí do zľakaných   domácností. Dajú sa hostiť. Vyžiadajú si to i to — na pamiatku. Ešte   dobre, keď si, ako Tatári, čo vidia, nezoberú sami. Niekde si i   zaspievajú a zatancujú. U starého Rostariusa gazda musí do pivnice po   víno. Uľa, žena ani pahreba, tá zas obsluhovať vojakov. Tancovať s   nimi a vyhovieť im, čo si zažiadajú. A dnes už ani starý nedbá. Veď   by mu ináč vyrabovali majetok. 232
    </tei:p>
    <tei:p>
     ﻿— Ako si mohla ísť za takého starého? — objíma ju svedčný mladý   kuruc a dobre nezje očima. — Keď ma iný nechcel, — vynájde sa žena. —   čoby len nie, — udrie ju po chrbte. — A ja ťa chcem. „Ponižej   Fričoviec vykvitnul jedlovec, počekaj ma dzivče, však ja z Bertanovec   spustí, za ním i kamaráti, kvaterkujúci za stolom, a Uľa už letí   naokolo. „Kedz ti z Bertanovec, ja zos Širokého, budzeme še ľubic do   rana bileho. Do soboti večer, do ňedzeľi rana, keď še ci zachciva   teho ľubovania duní v izbe. Kamaráti tlieskajú do taktu a pár sa   zvŕta a zvŕta. „Jaki ti parobek, taká i ja dzivka, podzme še poľubic   do hušeho chlivka. Kedz sme še ľúbili, ta husi gagali. Bodaj tote   huši šicke pozdichali ide Uľa z rúk do rúk. Starý Rostarius bledne.   Raz musí po to, raz po oné. Čo však robiť? Majetok je majetok a žena   je len žena! Kto tým dnes rozkáže nerobiť, čo chcú? A tak je to v   nejednom dome tejto bláznivej noci. Vojsko je vojsko! Hospodári   hľadia vyjsť 233
    </tei:p>
    <tei:p>
     ﻿s ním ako najmúdrejšie. Neskrblia najmä nápojom. Keď sa požerú,   zaspia! V rezidencii je všetko pevne pozamykané. Piaristi sú všetci   hore. Môže sa stať všeličo a ujsť niet veľmi kam. Všetci sú spolu na   poschodí, čakajúc, čo bude. Prišli im i dvaja noví pátri, staručký   Thomas a Stephanus, čo je ešte chlap pri sile. — Vidíte, ako dobre,   že sú tu kuruci, — vraví Hanacius so zadosťučinením. — Evanjelici   čakali ich ako osloboditeľov, a tu ich majú. Dobre im — tak! Aspoň si   zapamätajú, akí sú to rebelanti! — Len by z toho nebolo horšie, —   složí ruky Thomas, ako by sa modlil! V tú chvíľu ožiari sa tmavá   obloha. Všetci sa vidia v izbe ako vo dne. Z rínku vniká huk veľkého   zmätku. — Horí! Horí! — vrhnú sa do okien. — Ešte i to? — Áno, i to,   — ozve sa Hanacius vážne, hľadiac, ako ľudia pobehujú po rínku. —   Aspoň pochopia v Brezne, čo hovorím, je pravda! — A ak to príde i k   nám? — začuť udierať na zvon. — Ak príde, príde, — obráti páter   Mattheus oči k červenej oblohe. — V rukách božích sme! Do rána je v   hanbe niekoľko domácností, v rumoch 11 domov, 12 koní na uhoľ, i   dvaja kuruci, ktorí nápojom dorezaní — nevládali už vyjsť z horiaceho   domu. Vojaci sadnú na kone a rýchlo sa stratia. Zanechajú po sebe   smútku, trápenia, no i smiechu. Najviac si podávajú v meste starého   Rostariusa. Jeho Uľa je vraj ako vecheť. Ba či si starý len pôjde   pred magistrát znovu česť ratovať? 234
    </tei:p>
    <tei:p>
     ﻿Hanaciusova autorita zvýši sa o niekoľko stupňov. On si ju však   chce i udržať. Uistí mešťanov o cisárskej pomoci, ktorá príde na jeho   slovo. Aj hneď sadne a píše komore i generálovi Strassoldovi. Od neho   dostane uistenie, ak Brezno ostane verné cisárovi, postará sa oň.
    </tei:p>
   </tei:div>
   <tei:div type="chapter">
    <tei:head>
     XVII.
    </tei:head>
    <tei:p>
     Páter Hanacius zaumieni si takto brániť svoju pozíciu, ako sa dá.   Nielen v chráme a na magistráte, ale i využitím cisárskej vojenskej   moci proti divým nájazdom na mesto. Chrániť majetky a životy   Brezňanov, myslí, tým si najistejšie získa ich srdcia. Azda zabudnú i   vratislavských vyhnancov, s ktorými stoja v stálom spojení. Preto   dobre nevyskočí z kože, keď istého dňa pred obedom zazrie zo svojej   rezidencie do 150 dragúnov na koňoch, mieriacich z Valaštianskej   ulice rovno k jeho fare. — Strassoldo, — svitne mu v hlave. Schytí   klobúk a beží privítať vojakov. — Ach, pán generál, pán generál! —   nevie nájsť slova od radosti, poznajúc ho hneď, urasteného, plecitého   chlapa. — Aké šťastie, že sa k nám uponížite. — Chcem si obzrieť   opevnenia mesta, — ide so superiorom do fary. — A potom okolie,   okolie! — vykladá ako skúsený vojak. — Kuruci nás môžu napadnúť od   juhu. Pozriem, či by sa tu nedala na ceste z Tisovca nejaká pevnôstka   vystaviť … — Môžem i ja s vami? — Ale nech sa páči… nech sa páči,   reverendissime! — usmeje sa, vypnutý po vojensky. — Lenže my ideme na   koňoch. 235
    </tei:p>
    <tei:p>
     ﻿— Ja si už nájdem spôsob, Vaša Eminencia, — dá hned pocítiť   vysokému hosťovi, že mu nechce robiť nijaké starosti. Naopak, ak   dovolí, postará sa i oňho. Po krátkom obede sa pohnú. Na rínku zaznej   e ostrý povel a konské kopytá počnú svoj trapový rytmus. Hanacius   usadí Strassoldu do koča a prisadne si k nemu. Nech Brezňania vidia,   kto im je ochrancom! Vyjdú hronskou bránou na tisovskú cestu. Kde len   pozrú, všade hory, husté jedľové hory. Iba biela stuha cesty z Gemera   delí ich na dve strany. Touto cestou vezú sa na koči, vezú. Za nimi   150 dragúnov na koňoch v trape. Na „Čiernom blate” rozkáže generál   zastaviť. — No, tu, — rozhliada sa Strassoldo, keď sídu, — tu treba   vystaviť pevnôstku! Na východe bráni prechod Muránsky zámok. Juh   zasekáme tu a na západe sme my pánmi. — Aké šťastie bude to pre   Brezno, Vaša Eminencia! — ukloní sa mních. — Aké šťastie! — Treba to   vystaviť čím skôr, — zdôrazní generál, pozrúc na Brezňanov, čo sú   tiež prítomní i s richtárom. — A neodkladať! Časy sú zlé. I ja vám   pošlem pomoc z Bystrice. Generál dostane od mesta krásneho koňa do   daru. On zas o niekoľko dní pošle poručíka s 22 dragúnmi dohliadať na   stavbu. Hanacius prijme i tých a pobáda, len starostlivo vystaviť, čo   treba. Richtár ich počastuje za mesto. Hneď nato niekoľko mešťanov s   tesármi a robotníkmi už s chuťou pracuje. Zarubujú cestu, kopú zákopy   a krešú brvná na pevnôstku. Poručík je tiež k nim na ceste. Príde mu   však na myseľ, tam sú jeho dragúni a dosť múdrych majstrov — vráti sa   z polcesty. Lepšie bude kva- 236
    </tei:p>
    <tei:p>
     ﻿terkovať si v mestskom hostinci. Čakať, kým pani Andraška navarí   dobrý obed a ešte lepšiu večeru. — A vy ste už zpät ? — diví sa   okrúhla, bystrá kuchárka, keď ho vidí pred sebou. — Pred polhodinou   ste šli na koni, — zmeria si ho od päty po hlavu. — Štramák! — Počkám   si na obed, pani, — hrkne ostrohami. — Bude dobrý? — Dobrý, — usmeje   sa táto. — Aspoň vám ho nemusíme posielať. — A večera? — Ešte lepšia,   — otočí sa Andraška ako vreteno. — Len aby to nebolo ako v tej   rozprávke, viete? Varíš tú kašu, varíš? Ale ju jesť nebudeš! — Prečo   ? — Keď sú časy také neisté, — berie varechu do buclatej ruky. —   Človek nevie, na čo vstane, na čo ľahne. — No, len vy pokojne   navarte, pani Andraška, — pohodí poručík rukou povedome. Sadne si do   hosťovskej, rozkáže si holbu vína a baví sa s hostinského dcérou. Po   dobrom obede zdriemne si vo svojej izbici. Keď sa zobudí, príde mu na   myseľ, večera pre tých na „Čiernom blate” mohla by sa poslať a oni   nech tam prenocujú. Co majú toľkou cestou čas strácať ? Zariadi, čo   treba, a pošle hajdúcha oznámiť im ’to. Potom si zas spokojne sadne   do hosťovskej a kvaterkuje. Nazrie i do kuchyne, pohodiac: — Teda   bude dobrá večera ? — Bude, pán poručík, bude, — čistí pani Andraška   moriaka. Ako si tak dragún diškuruje, len sa dvere otvoria a vhupne   hajdúch, čo šiel na „Čierne blato”, bledý ako smrť, trasúc sa na   celom tele, 237
    </tei:p>
    <tei:p>
     ﻿— Zle — zle — zle je, po-poslušne hlásim, pánpán poručík, — ledva   vyjaktá, čo chce povedať. — Ku-ku-kuruci napadli… ve-veľká streľba …   za-zabili.. na-naši utekajú… — Čože? — skočí dragún na rovné nohy.   Keď však vidí, z hajdúcha je nič, sadne na koňa a pohne cvalom cestou   na „Čierne blato”. Nemusí však ísť ďaleko. Skoro stretne robotníkov s   kopáčmi, s lopatami. I dragúnov, kde jedného, kde druhého. — Co sa   stalo, preboha? — spytuje sa ich. — Pán poručík, poslušne hlásim, —   oznamuje mu desiatnik, — kým sme my všetci boli zamestnaní, kuruci   nebadane pretiahli sa horou a udreli na nás. Mešťana, Ondreja   Dolňana, nám zabili. Bránili sme sa proti presile, kým sme mohli. Keď   sme však zbadali, kuruci valia sa na nás horami so všetkých strán, za   múdrejšie sme považovali ustúpiť. — A ste všetci? — nevie prísť na   iné poručík. — Všetci. — Tak za mnou! Na mrku je už celé mesto   splašené. Na lúkach pred hronskou bránou kurucov a kurucov. Vraj až   sedem zástav. Vykrikujú zpoza Hrona, vyhrážajú sa šabľami a kopijami.   Vypália, vyplienia a rozsekajú všetko! Magistrát zasadá. Čo spraviť?   Sprotiviť sa im? Ani Hanacius, ktorý je bledý ako smrť, neradí to.   Zas len vyjde na to ako minule: — nech páni Daniel Chmelius a Jakub   Gronell vyjednávajú s nimi! Idú teda do tábora za komandantmi —   Adamom Ráczom, Michalom Zetényim, Michalom Kassaym a Pavlom Nagyom,   ináč i Bemátom menovaným. Jednajú sa o výkupné, vysoko jednajú, až sa   rozhodnú — dojednať to nejako 238
    </tei:p>
    <tei:p>
     ﻿v mestskom hostinci. Zatiaľ pani Andraška pečie a varí, len sa tak   kúri v kuchyni. — Pán lajtnant! Pán lajtnant! — volá na dragúna,   ktorý so svojimi je už hotový na cestu. Kone osedlané, dragúni pri   nich hľadia vôkol. — Pán lajtnant, — volá dobrosrdečne kuchárka, —   zavolajte pána richtára Padliciusa! Môžte sa navečerať. Polievka,   ryby, moriak, všetko je hotové! Miesto odpovede však začuť z rínku   dupot konských kopýt. Do hosťovskej vstupujú kuruckí dôstojníci s   Chmeliusom a Gronellom. — Pani Andraška, — zavolá Jakub do kuchyne, —   nejakú večeru. Ale nás je viac! — Ježišmária, kuruci? — spľasne   kuchárka rukami, keď sa rozhliadne. — No, nedarmo som tušila, ten   dragúnisko nezje tej večere! Mne je však jedno, — stisne plecami. —   Keď sú také časy! Kuruci sadajú si k dobrej hostine a dvadsať-1 dva   labancov na čele s poručíkom Hornou bránou vyrazí k Banskej Bystrici.   V hostinci to nechýba. Veselo sa je a pije. Vojaci sa rozspievajú a   príde hneď i Cigán, ako pri takej príležitosti. „Never, bratku,   Nemčiskovi, hoc ti dušu vydá slovy …” zaštmgajú poháriky a zahučí   spev ako obyčajne. Je to, zdá sa, hymna, čo ani pri jednej slávnosti   nesmie chýbať. Dôstojníci spievajú ju od žalúdka. Najmä jej záver:   „Niet v ňom virtu, nedbaj lhára, nech ho Ježiš Kristus škára!” Príde   i richtár Padlicius. Prisadne a tvári sa, 239
    </tei:p>
    <tei:p>
     ﻿ako by sa nič nestalo. Zato jednostaj žmurká na Chmeliusa. — Tak,   páni, — obráti sa tento už niekoľký raz k dôstojníkom, — čo žiadate   od nás za výkupné? Povedzte! — A však sme sa ešte ani neohriali u   vás, — vraví Zetényi, vykrútiac si fúzky. — Dosť ešte času na to, —   hrknú si ostatní. — Musíme u vás i niečo užiť, nie? Nech vieme, akí   ste ľudia! — A zaspievať si musíme, — skríkne Kassay, ktorému vínko   ženie krv do hlavy. — Počkajte! Hej! Cigán, — obráti sa k mordošovi,   — túto iste neznáš: „A ti, Cigán, a ti, Cigán, dobre hraj, na   nevešti, na nevešti pozor daj, — ’ spustí z plného hrdla: „na   nevešti, na nevešti, na šumné, naj nechodza, naj nechodza po humne!—’   vpadnú i ostatní, ktorí, i keď sú Maďari, peknú slovenskú pesničku   vedia zaspievať. ,,A ti, Cigán, a ti, Cigán, šalení, čerajme še,   čerajme še na ženi! Tvoja čarna, tvoja čarna — kaňdrata — moja bjela,   moja bjela — bohata .. Kuruci dvíhajú poháriky. Pochytajú sa okolo   krku a spievajú, halačia. — No, pán richtár, — nakloní sa Gronell k   Padliciusovi, — tí sa vedia zabávať! — Za naše peniaze, — pošepne mu   tento. — Drahá to bude pre nás muzika! 240
    </tei:p>
    <tei:p>
     ﻿— Co to? — nahne sa Zetényi zvedavo. — No, vravíme si, akej ste   dobrej vôle, — vynájde sa Jakub. — Však sme medzi svojimi, — ozve sa   Kassay. — Vy ste tu protestanti! — Sme… sme, — prisvedčí Chmelius. —   A prečo ste nie za Thôkôlyho? — Keď máme na krku Strassoldu. — No,   dobre, — zaiskria oči Ráczovi. — A pátrov tu máte? — Prečo? — stŕpne   Chmelius, kým Padlicius zrovná ozelenie. — Vieme, zobrali vám kostol,   vyhnali farára i rektora, — pokračuje Adam, dosť už nachmelený. —   Pomohli by sme vám od nich! Chcete? — Ach, — pozrie obozretný Daniel   na svojich druhov, — naši pátri sú pátri ako pátri. Ale sa ešte dosť   snášame… — To ste vy tu divní ľudia, — krúti kapitán hlavou. —   Bránite pátrov? Tak ste labanci. Nuž a keď ste labanci, zaplatíte nám   za ustávame sedemtisíc toliarov! — Sedemtisíc! — zhíknu Brezňania,   vytrezvejúc vo chvíli, ak mali niečo v hlave. — Azda ste nie bodni   toľko? — smejú sa im kuruci. — Nestoja viac vaše kone, kravy, svine,   dobytok? Nestoja vaše domy a čo máte v nich až po dievky a ženy? Keď   pustíme tých sedem zástav na vaše mesto, nič je nie vaše. A peniaze   oddáme pánu Thôkôlymu i na vaše oslobodenie … — Veď-veď, — premôže sa   Chmelius, — len kde vám ich vezmeme? — To je vaša vec, — smraští čelo   Adam Rácz. — Ak nepristanete, povedzte! Nájdeme si ich sami. 241 16   Sobrané sp. M. Bázusa sv. 19.
    </tei:p>
    <tei:p>
     ﻿— Vyjdeme sa poradiť, — utiera si sperlené čelo rukávom richtár   Padlicius. — A priveďte nám i nejaké dievčice! — volá za nimi Kassay,   horiac už ako fakľa. — Zabavíme sa — nič sa im nestane! Idú z   hostinca a tu vidia, kurucká stráž stojí na všetky strany a niekoľkí   dôstojníci tisnú sa za komandom. Krásna májová noc. Na rínku je   ticho, ale v domoch všade sa svieti, hoc je už polnoc. Za Hronom   žiare a žiare. Vojaci sedia, vyčkávajúc svojich — pri táborových   vatrách. Tancujú tak — chlap oproti chlapovi. Spievajú a hrajú.   Prenikavý hlas poľnice nesie sa ponad mesto do nočného ticha:   trarara-trarara … V rezidencii je tma. V temnom okne však svietia   čiesi hlboké oči. Nedôverčivé, bdelé oči pátra Francisca. — Tak čo? —   pozrie Chmelius na svojich druhov. — Máme pristať, alebo … — Poďme do   rezidencie, — radí Padlicius. — Nejaký spôsob len nájdeme. Hanacius   je skutočne hore. Trápi ho, čo teraz Brezňania? Nezvalia to naňho pre   pevnôstku na „Čiernom blate”? Pozdnú návštevu prijme bledý a   rozochvený. Jednako sa prevládne. Keď mu zjavia žiadosť kurucov,   odporúča hneď — neodporovať. — Kde my tu však dnes shrnieme toľké   peniaze, reverendissime? — zalomí Padlicius rukami. — Pôjdem do   Bystrice za Strassoldom. Vymôžem vám pôžičku. — Lež dotiaľ? — Dáte,   čo máte… — Na ostatné ponúkneme im dlžobný úpis, — 242
    </tei:p>
    <tei:p>
     ﻿hľadá múdry Jakub nejaké východisko. — Azda pristanú! Kým   Padlicius s Chmeliusom sháňajú v mestskej pokladnici i po   jednotlivcoch nejaké tie toliare, zatiaľ Jakub zájde do Rostariusov.   Zaklope na okno. — Co je? — ozve sa starý, ktorému i tak nejde sen na   oči. — Ujec, — vykladá mu Gronell opatrne, — pusťte Ulianu!   Potrebujeme ju pre mesto. —Aha, — zdvihne hlas, — azda pre kurucov,   nie? To si, Jakubko, ta daj svoju Zinku,. Nepôjde ani na krok! — Tak   vám podpália dom! — Podpália? — splaší sa hned gazda a skočí z   postele. — Uľa, Uľa! — budí ženu. — Nože vstaň! Potrebná si   magistrátu. Chod! Uľa je raz-dva von. Keď vidí pred sebou podnotára,   prejde ju všetka nedôvera. — A kamže to mám ísť? — Do mestského   hostinca zatancovať si so švárnymi vojakmi. — A ak nepôjdem? — počne   váhať. — Vyrabujú a vypália nám mesto, — lapí ju za ruku. — Pod! —   Veď keby nás šlo viac! — Zavoláme ešte so dve, — uspokojí ju Gronell.   — Také, vieš, čo sa neboja. Nemudruj! Toto musí byť. Ináč môže sa   stať všeličo. — No, — poddá sa Uľa, — ked sa vám už len i ja zídem na   voľačo! Svedčná Rostariuska vyberie si kamarátky sama. Také k sebe —   na veľkú radosť Jakubovu, ktorý si svoju plachú žienku nemusí búriť.   Ked vojdú do hostinca, tam je už všetko hore nohami. Cigáni hrajú.   Hostinského dcéra vykrúca sa 16* 243
    </tei:p>
    <tei:p>
     ﻿s kurucmi. I pani Andraška musí do tanca. Keď sa ukáže Uľa a jej   kamarátky, schytia ich ani verbunkoši a ide čardáš, až sa zem   otriasa. „Činom Paľko, činom Janko, sladkým s karabínom …” hafrí sa i   spieva, až kožovka padá so stien. Najmä keď to spustia všetci: „Ta   sa, dobrí vojendoši, napime sa v zdraví! Nech sa každý s milou svojou   vy tanci a baví!!” Brezňania sedia v kúte ako spražení. I Chmelius má   dosť. A ten vie toho uniesť. Oddajú kurucom 800 toliarov, ktoré   horko-ťažko našli a vypožičali. Podpíšu dlžobný úpis na celú   požadovanú sumu. A nie im je dosť, potvorám! Ešte žiadajú i dvoch   rukojemníkov, ktorí by stáli životom za mesto. — Povedal som, —   chmúri sa Padlicius, — draho nám príde táto muzika! —Ba tá pevnôstka   na „Čiernom blate”, — poznamená Gronell ironicky. A zábava zúri   veselo ďalej. Hudba sa leje, piesne sypú. Kuruci výskajú, dubasia   nohami. Rozlietané ženské sukne robia vietor a prach. „Za hurami, za   lesami — tancovala Marijana s husarami,” vyspevuje svedčný   vyšujtášovaný vojak, krešúc nohami a tlieskajúc si do dlani proti   rozohnenej Uliane Rostariuske. 244
    </tei:p>
    <tei:p>
     ﻿„Prišli po ňu ocec i mac, Marijanko, moja dzivko, poc domu spac!”   vpadnú do toho i ostatní. „Ja ňeidzem — ice sami, bo ja budzem   tancovala s husarami. Bo husare šumné chlapci, budzem s nima   tancovala do pulnoci. Od pulnoci do svitaňa zarekla še Marijanka   tancovaňa —” Cha-cha-cha!… Ichuchú! — otriasa to celým stavaním.   Kuruci sa vyzabávajú. Uľa Rostariuska vráti sa nad ránom spokojne   domov. I záručníci sa nájdu, ľudia obetaví a odvážni. Sú to mladí   mäsiarski majstri — Ján Štefanko a Ondrej Fašang. Do večera ostanú   len v srdciach stopy po zbojníckych kurucoch, ktorí idúcky zpät k   Jelšave natrafia na čriedu mestských koní. I tie zoberú so sebou.   Hanacius cíti, musí za mesto čosi spraviť. Celá jeho autorita letí   nadol. Jeho ľudia prinesú mu skoro, ako ho všade obviňujú, že   pevnôstkou len vyprovokoval kuruoov. Preto hneď na druhý deň s   richtárom a dvoma mešťanmi ide do Banskej Bystrice za Strassoldom   oznámiť, čo sa stalo. I pôžičku u tamojších bohatých mešťanov   vyprostredkovať. Aj sa mu to podarí. A keď kuruci súria závislosť   vyplatiť, mesto si dobrú časť vyrovná. Koncom júla Fašang dostane sa   už domov za výmenu. Štefanko zas kuruoom s pomocou božou utečie … —   Ako sa ti to podarilo? — spytujú sa doma. 245
    </tei:p>
    <tei:p>
     ﻿— Utiecť ľahko, — vraví s úsmevom, — ale domov sa dostať! — Prečo?   — spovedajú ho senátori. — Jaj, viete, — siahne si Štefanko rukou na   zadok, — zatratená vec. Idem od Jelšavy, — natiahne ustaranú tvár, —   prídem ja do prvej dediny. — Kto si? — pristavia ma chlapi. — Kuruc a   či labanc? Myslím si, tu asi budú kuruci. Kuruc, — poviem, — kuruc! A   tu tí mňa stiahnu na dereš a vylepia mi päťadvadsať. Idem na druhú   dedinu. I tu ma pristavia, čo si? Kuruc a či labanc? Labanc, —   poviem, — labanc! Labanc? — zgánia na mňa. — Dolu s ním! Znova   dostanem päťadvadsať. Na tretej dedine zas len — čo si? Kuruc a či   labanc? Vravím im: ani sa nespytujte, len bite! — Nič sa neboj, —   potešia ho prední mešťania. — Však sa ti odmeníme! A slávny magistrát   uváži obetivosť svojich najvernejších. Odhlasuje — ako bolestné —   Fašangovi 5, Stefankovi 10 zl. v striebre z mestskej pokladnice   vyplatiť. — Časy sú zlé, — vzdychajú Brezňania, neodvážia sa z   mestského chotára. Ani dobytok nevyženú na hole. Pasie sa len bližšie   mesta, Pri reštaurácii r. 1679 vyvolia si za richtára svojho Daniela   Chmeliusa ako človeka pevnej ruky. Eôrdôgh sa vzdiali a notárom je   múdry Jacobus. Páter Hanacius by i protestoval, ale vidí, Padlicius   je slabý a časy sú zlé. Zato on neupustí zo svojho a usiluje sa svoju   pošramotenú autoritu upevniť. Je to kňaz, ale i vojak, ktorý je s   cisárskym vojskom v stálom spojení. V meštianstve budí dojem, ako by   ho on sám sem komandoval. Lenže dojem tento je nie bez   nebezpečenstva. 246
    </tei:p>
    <tei:p>
     ﻿Pátrovu vážnosť vo chvíli stavia, vo chvíli zas rumí. Cisárske   vojská prevláčajú sa mestom ako ťažké mraky po Ďumbieri. Mraky, z   nich raz prší, raz zasa hromy bijú. 1. júna 1679 dorazí Strassoldo s   peším plukom Tyrheimovým do Brezna. Vojsko rozloží sa na neskosených   lúkach pod Cachovom. Za tri dni žije na útraty mesta, čo ich opatrí   potravou i pivom. Po odchode vojska ostane v meste posádka, pravda,   na jeho útraty. V júli tiahne vojsko pod generálom Kufflandom na   Horehronie a, pravdaže, usalaší sa v meste na čas. Títo obrancovia   proti kurucom ubytujú sa zčiastky na nepokosených lúkach, zčiastky po   10—30 v meštianskych domácnostiach. Mestský účtovník má čo značiť —   výdavky do mestských lajstrov. Nebyť silného richtára, gazdovia nie   sú pánmi vo svojich domoch. Chmelius vždy rázne zakročí na komande   proti akýmkoľvek vojenským prechmatom. Starý Rostarius však i tak má   dosť trápenia s tou nezriadenou vojenskou čeliadkou. Jeho Uľa, ako s   kurucmi, i teraz musí prinášať obete za mesto. Ešte dobre, nepadne   jej to veľmi na ťarchu. Nikdy si tak nevyberala v gavalieroch ako   teraz… — Vojaci a zasa vojaci! — zalomí rukami i statná pani Zuzanna   Chmeliusová, keď sa jej všelijakí dôstojníci hrnú na dom za pánom   richtárom. — Povedzte, pán manžel, — volá za Danielom, — kedy bude   tomu už dáky koniec?! — Bude, bude, moja drahá, — upokojuje ju ako i   mešťanov. — Len trpezlivosť! — Pán richtár, — vchodí pred žatvou   niekoľko ináč dobrých gazdov do Chmeliusov deň po deň. — Požičajte   nám groša z mestskej pokladnice! Nech si kúpime múky na chlieb. Deti   247
    </tei:p>
    <tei:p>
     ﻿nemajú čo do úst vložiť. Vyžrali nás tí obrancovia prašiví…! —   Dám… dám, — pomáha hneď Daniel. — Len majte trpezlivosť! — A vo   Venecii* za Hronom šíri sa akási hrozná choroba, — zvestujú zas. —   Ľudia chorejú a mrú. Vravia, je to mor. Umieráčik ozýva sa s veže   každú chvíľu … — Prosme Boha o zmilovanie, — upravuje zúfalých   richtár, ktorý je dnes i duchovnou hlavou oviec bez pastiera. —   Pomodlime sa k Nemu! — Kde? Keď nám vzali kostol? — Doma! — nepohne   obrvami, ako tvrdý kapitán na tonúcej lodi. — Každý čeľadný otec nech   je kňazom vo svojej domácnosti! — A čo naši v Nemecku? — Dúfajú, —   pobledne trochu od rozcítenia. — Dúfajte i vy! Pod Dúbravkou   zahlaholia zvony. I pátri piaristi prosia Boha odvrátiť všetky   pokuty, skrúšeno sa modliac. I Hanacius prosí, pozrúc niekedy do   prázdnych skoro lavíc, kto je tam. V jeho duši tiež buráca. Vidí   chyby, čo robia cisárski. Chápe ten chlad meštianstva k nemu, a tak i   k veci, ktorej slúži. Pri pozdvihovaní sviatosti zatmí sa mu v   očiach. Zdá sa, na chóre vedľa organa vystupujú z hmly dve postavy,   dve tváre, dvoje podivných očú. Nikdy ich nevidel, nikdy nepoznal.   Čosi mu však šepce, to sú Milochovský a Simonides! Čo tu chcú? —   prebleskuje mu mysľou — kým si ako stroj koná svoju povinnosť. Ach,   tak mu je ťažko v duši! Čo sa jeho. práca, jeho svedomitá práca nemá   dariť? To klenutie ako by sa malo sosuť. Nech nehľadí, * Časť mesta   Brezna. 248
    </tei:p>
    <tei:p>
     ﻿pretrhne obrad. Vrhne sa na schodík oltára a zaplače. Kto je   toľkému trápeniu na vine? Páter noster, qui es in coelis,   sanctificetur nomen tuum … adveniat regnum tuum… fiat voluntas tua… A   po domácnostiach všade otec, matka, deti okolo stola s hrubým   obíjaným Tranosciom. Spievajú litánie: „Od moru a hladu, Od boje a   mordu, Od rozbroje a ošemetnosti — zachovej nás, Pane! Te prosíme,   uslyš nás! Abys nepíífcele, Turka, daleko od nás zahnati ráčil, Aby s   za dní našich pokoj dáti ráčil, Abys nevinne zajaté verne vysvoboditi   ráčil, Te prosíme, uslyš nás!” A všetky tieto spevy i modlitby z   katolíckeho chrámu i z evanjelických domácností vznášajú sa, ako dym   obetný, k nohám jediného Boha. Generáli a ich vojská maširujú ďalej   po doline —• hore-dolu, hore-dolu. Najmä na jar r. 1680. V máji baví   sa v Brezne generál Aeneas Caprara. Počiatkom júla Ludvik   Schewerelli. V septembri povestný plukovník Antonio Caraffa, ktorého   hordy nedbajú na mestské ochranné listy a drancujú, kde môžu. Richtár   im dá zabiť desať volov. Im sa to však máli. Prepadnú proste ľudí,   pracujúcich na jesenných poľných prácach. Odoberú im deväť volov a   zabijú v tábore. — Akí obrancovia? Ochrancovia sú to! — vravia si   Brezňania rozhorčene. — Veď ani chlieb, ani dobytok, ani šatstvo a   odev, ani žena — nič nie je isté pred nimi! Te prosíme, uslyš nás!   249
    </tei:p>
    <tei:p>
     ﻿— Ba tí kuruci by boli azda lepší, — počne sa znovu povrávať. —   Keby len prišli! A ono nedajú na seba dlho čakať. V meste je stála   posádka cisárskych, čo má brániť s mestskou strážou Brezno i   pevnôstky, vystavené na okolí. Takou je i pevnôstka vyše Mýta. 10.   nov. 1680 dostane veliteľ chorvátskej pechoty Arnold Wolf zprávu,   kuruci vraj z liptovských hôr chcú na Brezno udrieť. Na to on odvolá   odtiaľ svojich a nechá len občiansku stráž. Kuruci sa zjavia, napadnú   pevnôstku. Deviatich Brezňanov porúbu. Desiaty — Matej Porubský,   zranený preťažko, ostane na pažiti ležať. Smutný je to pohreb v   Brezne, keď pochovávajú svojich junákov. Žalostne zakvília zvony pod   Dúbravkou. Ale kuruci neodvážia sa ďalej na mesto. Kto sa však   odváži, je Mikuláš Vukovitš, kráľovský komisár. Tento príde vykonať   reštauráciu. Prečíta shromaždeným mešťanom kráľovský mandát, vydaný v   Linci dňa 19. dec. 1680. V smysle tohto majú sa voliť richtár,   senátori, úradskí mesta zas len z katolíkov, ktorých je už dosť.   Chmelius a jeho druhovia v prítomnosti ustrnutého meštianstva ďakujú.   Richtárom sa stane drobný, chatrný človiečik, Ján Ochrnial. V meste,   kde sa mnohým zdalo, pri toľkom súžení bude mať už aspoň kráľ nejaký   ten ohľad, vybuchne vlna nespokojnosti. Ani sám Hanacius neteší sa   novému úspechu. Chodí, ako by si nevedel nájsť miesta. Vie, sympatia   ku kurucom rastie a po stodolách odvážnejší spievajú: „Never, bratku,   Nemčiskovi, hoc ti dušu vydá slovy… Niet v ňom virtu — nedbaj Ihára,   nech ho Ježiš Kristus škára!” 250
    </tei:p>
    <tei:p>
     ﻿Tak sa živorí so dňa na deň, týždne, mesiace. Nikto nevie, čo je   ozaj jeho, a najmä — čo prinesie zajtrajšok. Nikto nevie napokon   smyslu týmto hrozným neľudským bojom. Imro Thôkôly postupuje od   úspechu k úspechu a stáva sa obdivovaným vodcom. Opravdivým   slovenským kráľom, ako ho menujú jeho ctitelia. Kde sa len obráti v   operenom kalpaku, v mentieke a čižmách na svojom vraníku tento   vzdelaný, kvitnúci mladík, zrak jeho raní ženské srdcia. Mužské   zažíha ohňom žiť alebo mrieť! Jemné črty na jeho tvári, neveľké fúzy,   jamôčka na brade a v duši odvaha. Hovorí sa všeličo o ňom a krásnej   vdovici, Ilone Zrínyičke. Tá je až štrnásť rokov staršia od neho. To   je však už ich vec. Hlavné, mladý gróf nehľadá pohodlie, nie výhody   života. Vidí hrozné krivdy, čo páše Leopold na nešťastnom ľude.   Vystihne násilie namýšlavého, či krátkozrakého panovníka, ktorý na   slovo svojich radcov je hotový sputnať rozum i srdce a nadiktovať i   náboženstvo. Preto nestačí v pokoji užívať svoju mladosť. Roznáša   oheň a meč v boji za slobodu… „Never, bratku, Nemčiskovi, hoc ti dušu   vydá slovy!” Také sú pomery, keď Leopold vo svojej jasnejšej chvíli   rozhodne sa na deň 28. apríla svolať snem do Šoprona, kde by sa   pokazené napravilo. I mesto Brezno dostane povolávací dekrét, dať sa   zastúpiť. Richtár svolá meštianstvo, a sotva vec spomenie, už je   poslanstvo hotové. — Daniel Chmelius a Jakub Gronell nech idú! — hučí   hromové so všetkých strán. — Chmelius a Gronell! Tí nech povedia tam,   čo nás bolí! 251
    </tei:p>
    <tei:p>
     ﻿Nech vrátia slobodu mestu a magistrátu! Nech nám vrátia náš   kostol, faru a školy! — vylejú si mešťania, čo sa za roky nasbieralo   v duši. — Aj nech dovolia vrátiť sa k nám nevinným vyhnanoom,   Milochovskému a Simonidesovi! — Prosim o slovo! — hlási sa vtom páter   Hanacius, poblednutý v tvári, rozochvený v duši. — Slávny magistrát!   Drahí mešťania! — pokračuje v hrobovom tichu. — Nie som proti   navrhovaným poslancom. Uznávam, oni sú najpovolanejší a najschopnejší   zastúpiť naše mesto na krajinskom sneme. Ale každá stolica a každé   mesto vysiela už zo zvyku aspoň jedného poslanca náboženstva   rímskokatolíckeho. Želal by som si, nech je tento zvyk zachovaný i v   Brezne. — A kohože chcete ta poslať? — zavolá naňho Faško, prudký   orátor ľudu. — Bývalého richtára, Tomáša Padliciusa! —No dobre! —   súhlasia mešťania. — Nech teda idú v mene božom! A nech nám prinesú,   čo sme stratili — právo i slobodu!
    </tei:p>
   </tei:div>
   <tei:div type="chapter">
    <tei:head>
     XVIII.
    </tei:head>
    <tei:p>
     V druhej polovici apríla 1681, istého daždivého dňa, pohne sa z   Brezna mestský koč s poslancami na šopronský snem. Vyvolení   zástupcovia mesta v priestrannom krytom voze zmestia sa pohodlne   vedľa seba. Cesta je dlhá, k tomu daždivým počasím premoknutá, majú   sa teda kedy vyrozprávať. Preberú domáce veci, i krajinské, ako sa   patrí na poslancov! — Ej, lepšie by bolo doma sedieť, — omyká sa   Padlicius, dobitý heganím. — Keď už človek) ťahá do sedemdesiatky,   pocíti každú skalku. 252
    </tei:p>
    <tei:p>
     ﻿— Hja, ujec, — zasmeje sa Jakub, — pre slávu musí sa vždy i niečo   vytrpieť. — Len sa nedať! — mrkne Chmelius na Tomáša významne. — A v   ničom sa nedať! — povie so zvláštnym prízvukom. — Daniel, Daniel, —   pochopí hneď jemnú náražku Padlicius, •—myslíš na to, keď som sa stal   konvertitom! Ale či vieš, prečo naši magistrátni majú byť prudentes   et circumspecti ? — Niečo viem, niečo nám ty povieš … — Nuž aj   poviem, — narovná sa bývalý richtár. — Pozrite, — vykladá im   prostodušne, — moc je raz v rukách katolíckych, raz zasa pro-s   testantských. K jednému Bohu sa modlíme. Pre mesto je však dobré mať   svojich zástancov raz v tých, raz zasa v oných. Ako príde! — Taktika   je dobrá vec, — uzná Daniel. — A my, — zadŕha sa mu trochu hlas, —   keď sme i katolíci, nie sme proti mestu. Ba ani proti vám. Leda taký   Vrbovský. Ale ja? Idem žiadať s vami naše mestské slobody. Odstrániť   nové ťažké dane, i cudzincov z komorských a vojenských úradov,   nemeckých žoldnierov z krajiny. Som katolík, ale s vami som za   náboženskú slobodu, ústavu krajiny! — I za to, vrátiť nám odobraté   chrámy a pripustiť našich vyhnancov k nám? — No, s tými kostolmi   neviem, ako bude, keď sme ich už prerobili a nanovo vysvätili?! —   zamýšľa sa Tomáš. — Leda by mesto vystavilo ešte jeden pre vás alebo   pre nás. Milochovský a Simonides, tí zavadzajú azda pátrom piaristom,   ale nám veru nie. Ani Taxnerovi, ani Póschovi, ani starému Ďurovi u   Gratzov, ani Maretínskemu. Čo sa stalo, stalo sa a svet je veľký.   Všetci 253
    </tei:p>
    <tei:p>
     ﻿sa pomestíme v ňom, katolíci i evanjelici. Len, Pane Bože, chráň   nás od Turka a od kurucov! — Od labancov nie, ujec ? — uškrnie sa   Jakub. — Horkýže nie! — pohodí Padlicius rukou. — Ved mi minule   všetku slamu vynosili. I do komína sa mi dostali a pôlt slaniny je   tam. Na slúžke Dore šaty dotrhali… — No, vidíš, — povie Chmelius, —   jedno je nám, Brezňanom, či nás kto derie zprava a či zľava. — I či   nám spievajú na pohrebe circumdederunt a či tú: Ó, smrti bolestná! —   poznamená Jakub. — Naposledy jedno, — prikývne Tomáš hlavou. — Hio! —   potrhne kočiš kone, vezúc bolesti celého mesta. — Čože, neviete cestu   do Komárna? Hio! Prešporku musia vyhnúť pre peštiš. Pred ním i   kráľovský miestodržiteľ Gašpar Ampringen ufrkol radšej do Viedne. Idú   dva dni a dve noci, len čo si trochu oddýchnu a nakŕmia   konevprícestných hostincoch. Takéto povozy uberajú sa po   cestách-necestách so všetkých strán k Neziderskému jazeru a za týmto   k starobylému, Keltami a Rimanmi Scarabanciou menovanému mestu —   Šopronu. Tak sa sem sváža nesmierna bolesť nešťastnej krajiny a   nábožensky rozbitého, trpiaceho ľudu. Na tretí deň pred obedom   zahrkoce i brezniansky povoz po ulici šopronského predmestia. Všade   plno kočov a nevídaného stisku. Do vnútorného mesta, obohnaného   vodnou priekopou a opevneného poriadnymi baštami, ani sa im dostať.   Ostanú teda na predmestí a ubytujú sa v hostinci k Čiernemu koňovi. V   prvý deň aní 254
    </tei:p>
    <tei:p>
     ﻿nevyjdú z domu. Len čo sa obriadia, zajedia si niečo a ľahnú si   spať. Po toľkej ťažkej ceste zíde sa to pre telo i ducha. Na druhý   deň už včas ráno idú do vnútorného mesta, kde má byť snem. Ľudstva je   už všade natískané. Ako poslanci však majú cestu voľnú. Prejdú popod   mohutnú kamennú bránu na rínok, kde im udrie do očí starobylý   benediktínsky kostol a pekný mestský dom. V jeho zasadacej sieni majú   sa sísť poslanci slobodných miest a žúp zákonodarné zasadať. Pre   panskú snemovňu pripravený je Zelený dom. Pred mestským domom je   najčulejšie. Tu sa poznávajú účastníci. Tu si vykladajú svoje bolesti   a žiadosti, prečo sú sem vysiatí. — A vy zkade ste? — spytujú sa   Chmeliusa. — Sme zástupcovia mesta Brezna. — Hja, Brezno! — poznamená   poslanec Banskej Štiavnice. — Tam sú krásne hory a báječné poľovačky.   — A najlepšia bryndza, — doloží Kremničan. — Eh, čo, priatelia, všade   je niečo dobrého, — zamieša sa naraz do reči ušľachtilého zovňajška   veľmož Ondrej Zay. — Vcelku je to u nás všade zle. Ide o to, napraviť   to nejak. Ste evanjelici — nože potom držme spolu ako reťaz! Za   ústavu i za naše náboženské práva! — Za prinavrátenie kostolov a   pripustenie do krajiny našich vyhnancov! — pritiahne sa i staručký   šedivý Gressner, jeden zo zástupcov mesta Prešporka. — Ja som, páni,   videl, ako ich vliekli na vozoch pod šibenice. Masniciusa,   Simonidesa, Lániho, tak so dvanástich! A vy ste, prosím,; z Brezna? —   obráti sa ku Gronellovi dôverne. — Z Brezna, — odpovie Jakub. —   Poznáte Simonidesa? 255
    </tei:p>
    <tei:p>
     ﻿— Ako by nie? — A čo sa s ním stalo? — Z Neapola sa šťastne   vyslobodil a je vyhnancom i s naším pánom velebným, Milochovským, vo   Vratislave. — Pozdravte ich, ked im napíšete, — zapne sa im trasúcimi   sa rukami do ramien. — Že som rád, keď som sa dožil aspoň tejto   zvesti. A pripíšte im: moje slová sa vyplnia, — zdvihne oči k nebu. —   vy-pl-nia! — Len neustúpiť, — zdôrazňuje vedľa magnát Zay. — Tak i   vyhnancom pomôžeme najistejšie. — Tak je! Tak je! — podávajú mu ruky   radom na znak vernosti. I Padlicius mu podá. On je síce katolík, ale   z Brezna. A Brezňania si to žiadajú. Ostatne, ani iní katolíci nie sú   proti tomu. Každý má takého života, ako od niekoľko rokov — vyše   hlavy. Povolaní údovia nastávajúceho snemu shromažďujú sa pomaly. Len   tu i tu zastane koč, z neho vystúpi nejaký zástupca. Zvedavcov je   však plné mesto. — Ozaj, príde kráľ? — dopytujú sa na každom kroku. —   Predbežne nie, — vysvetľuje starý Gressner čerstvo. — Tu má predsa   svojho zástupcu! — A Thókôly? — Ten čaká výsledok, — vraví Zay. — To   je podmienka ďalšieho. — čo by sa ten teraz sem ustával, kým mu nemá   kto dať salvus conductus? — poznamená Gronell. — Ešte palatína   nemáme. — I keď ho budeme mať, nepríde tak ľahko, — pzve sa   banskobystrický poslanec. — Teraz 256
    </tei:p>
    <tei:p>
     ﻿je prímerie. Dobre je tomu niekde v Mujikáči dvoriť krásnej   vdovici, Hone Zrínyičke. — Ten má šťastie na pekné vdovy, — poznamená   ktosi. — Ved sa zasnúbil s Telekyho dcérou. Vdovou po Mikulášovi   Apaffym. — Keď videl pani Ilonu pred troma rokmi, hneď vrátil prsteň   Telekyčke. — A Zrínyička je o štrnásť rokov staršia ako on, — počuť   okolo. — Ej, pekná je to žena! A bohatá! — To, to, — letí úsmev s úst   na ústa, — bohatá veru! A Imro má smysel pre ženskú krásu, ale nie   menší pre majetky a dukáty! i — To máme všetci, — pohodí Zay,   vycítiac ostrie náražky. — On však na svoje peniaze dal aspoň vyryť,   čo sa nás všetkých týka. — Čo? — No, pro iustitia, et libertate! — To   je pravda, — prisvedčia i katolíci. V označený čas vojdú údovia snemu   do starobylej, peknej zasadacej siene. Len teraz vidia, ako ich je   málo. — Kdeže sú poslanci, čo mali prísť? — obzerá sa múdry Jakub a   ráta hlavy. — Však je tu len časť! — Nechce sa ľuďom, — mrkne otec   Daniel. —’ I naši už majú po krky všetkého a sú radi, ak môžu doma   ostať. — Nie div, —- nakloní sa Padlicius, ktorý si ináč zakladá na   tom byť údom takého významného telesa, — veru tú cestu niet čo   závidieť! Ale víno je tu dobré! Práca sa začne rýchlym tempom. Snem   sa utvorí a ide to. Pri všeobecnom súhlase vyvolia najprv „grófa   Pavla Eszterházyho za palatína. Nech je už koniec nenávideným   kráľovským 257 17 Sobrané sp. M. Rázusa sv. 19.
    </tei:p>
    <tei:p>
     ﻿miestodržiteľom. Veď pán Ampringen i tak nevydržal. Ani krajine   nerozumel, a ked ho nevyhnali kuruci, vyhnal ho peštiš. Nasledujú   žaloby protestantov i katolíkov, o nich sa môže každý člen vyrečniť   do sýtosti. Nieto tomu, pravda, konca. Všetci rečníci hovoria o   žiadostiach, ktorými sú župami či mestami poverení. Nástoja —   navrátiť ústavné slobody. Občiansku a stavovskú, i náboženskú. Deň za   dňom sa míňa. Keď je účastníkov i málo, ale rečníkov vždycky dosť.   Priebeh je rušný. Súlad naštrbia len vzájomné žaloby o náboženských   krivdách. Protestanti vykladajú svoje, katolíci svoje. Krívd je totiž   toľko, že vystačia pre obidve stránky dokonale. I Chmelius si   zareční, ako dobrý latinák, o krivdách mesta Brezna. Za prinavrátenie   odobratého kostola evanjelikom a za slobodný návrat vyhnancov, Jána   Milochovského a Jána Simonidesa… Gronell nereční, on len podáva   všetko otcovi Danielovi a pracuje v komisiách. Tomáš Padlicius sedí   si hrdo a prikyvuje, prikyvuje… — Azda len bude niečo lepšie! — vraví   Jakub druhom v hostinci — u Čierneho koňa. — Dúfajme, — prisvedčí   otec. — Stavia sa tu nový kameň na schodoch k lepšej dobe. I k   návratu našich z Nemecka. — Stavia, stavia, — prisvedčí Padlicius.   Večer potom píšu všetci traja listy. Padlicius svojej Bete, o dvadsať   rokov mladšej, dať pozor na domácnosť i na hospodárstvo, kým si on tu   vykoná významnú povinnosť. Jakub píše domov pani matke i svojej   Zuzanke. Nech im je nie smutno, kým sa oni vrátia! Otec Chmelius zas   píše do Vratislavy kmotrovcom o všetkom, čo sa tu deje. I o pánu   Gressnerovi, ktorý tu bojuje a spomína si na nich. 258
    </tei:p>
    <tei:p>
     ﻿— Len trpezlivosť, — značí medziiným husím brkom na papier. —   Bojujeme za vás verne, a to nielen v Brezne. I na najvyššom mieste.   Na diéte! A nielen my, Brezňania. Mnohí, veľmi mnohí! I staručký pán   Gressner, niekdajší váš domáci. Pekne vás pozdravuje. Dá Pán Boh,   vidíme sa skoro … — Chudáci, — vraví kamarátom, ked pečatia listy, —   ako tí len to svoje vyslobodenie musia vyčakávať. Páni kmotrovia,   pani kmotra, a najmä deti, — utrie si oči, zvlhnuté od rozcítenia., —   A ešte i literárne tvoriť! Sú to otvorené hlavy — majetok pre cirkev   i národ, a nemajú mať ani len domova?! — Smutné, — zdvihne Jakub so   súcitom hlavu. — Najlepší synovia národa vytrpia vždy najviac. Tak je   to i v histórii. Voľačo sme však zabudli, otec… — Čo, synak, čo? —   Odpísať pani kmotre do Prešova, — zvýši hlas. — Katuši! — Á, máš   pravdu, — dotkne sa prstami čela. — No, to už, Jakubko, ostane na   teba. Ty sa i tak do takých vecí najlepšie ruzumieš. Napíš jej,   chuderke, že si ju spomíname. Do ochrany božej ju i Samuelka   porúčame. A nech nezúfa! Bojujeme tu ako za tých v cudzine, i za ňu.   Nech sa čím skôr sídeme v breznianskom chráme pred Hospodinom. I u   nás s deťmi okolo nášho stola. Napíš jej, môj. Nech sa poteší! Svitne   pekný máj, a snem len zasadá a zasadá. Poslanci i mesto čakajú kráľa.   Konajú sa prípravy — prijať ho čo najslávnostnejšie. Počúvať, strojí   sa do Šoprona i so svojou, už treťou manželkou, Eleonórou z   Pfalzu-Neuburgu, ktorú tu chce slávnostne korunovať. Pravdaže, celé   mesto 17* 259
    </tei:p>
    <tei:p>
     ﻿i snem sú vo veľkom napnutí. Prídu, či neprídu? — keď sa to tak   ľahko môže všetko zvrtnúť. V deň pred 22. májom obsadia mesto vojaci.   Na druhý deň pred obedom trúbia heroldi po celom meste a zvestujú: —   Ide kráľ! Ľudstva nabije sa do ulíc. Vojsko a mestskí drábi upravujú   ich v pekný špalier. Nech vysokí hostia majú kade a ľud zasa vidí   Jeho Veličenstvo Leopolda I. a kráľovnú Eleonóru. Vtom rozhučia sa   zvony na početných starobylých chrámoch. — Nech žije kráľ Leopold!   Nech žije kráľovná Eleonóra! — nesú sa špaliermi výkriky a sypú sa   kvety na cestu, kade pod ochranou troch vojenských plukov vezie sa   kráľovský pár na šestorke po preplnených uliciach. — Nech žije kráľ!   — pozdravuje ho shromaždený národ, nie z lásky, ani vďaky — len z   úfnosti, azda nastane nový život! Ústava sa vráti a hrozné prechmaty   úradov i vojska prestanú. Krivdy sa zahoja a pre náboženstvo rozbité,   Kolloničom ožobráčené, generálmi v krvi potlačené, jarmené občianstvo   nájde sa v jednote. — Nech žije kráľ!! — volajú s ostatnými i   Padlicius a Jakub Gronell. — Nech žije! Iba staručký Gressner a   Chmelius stoja nemo, i keď kráľ a pani Eleonóra zasadnú v kráľovskom   sneme. — A čo ty, otec, — hrkne ho zať lakťom, — si akýsi mlkvy.   Nevoláš? — Keď vykoná, čo má, — odpovie chladno Daniel. — Never,   bratku, Nemčiskovi! Na galérii sedia vznešené dámy. Obzerajú kráľa   chatrného zovňajška, bledej tváre s čiernymi fúzkami, s ovisnutou   spodnou gambou a ospanlivosťou v očiach. Pani Eleonóra je rozhodne   260
    </tei:p>
    <tei:p>
     ﻿zaujímavejšia. Sedí si hrdo vedľa muža v drahocenných šatách s   kniežacou korunkou na hlave. — Svieža je a mladá, — šepcú si dámy, —   koľko ona môže mať rokov? — Dosť, — znej e odpoveď. — Dosť, dosť, ale   koľko? — No, asi dvadsaťšesť. — A on? — Vyše štyridsať. — Slušný pár,   — poznamená ktosi pichľavo.— Ona je ta. A Jeho cisársko-kráľovské   Veličenstvo krásy nepotrebuje! Vyholený palatín v nakučeravenej   parochni pozdraví Veličenstvo a jeho manželku pri povinných ováciách   snemu. Kráľ povie, čo má. Prisľúbi vrátiť ústavu i všetky slobody.   Nastane jasot, pochopiteľný len tomu, kto vie, čo Uhri vytrpeli od   niekoľkých rokov. Nato protestantské stavy predložia kráľovi svoje   krivdy písomne. I katolíci svoje. Potom to už ide ako na sneme.   Debatuje sa v tomto smysle. Nástojí — vrátiť krajine ústavu, zaistiť   náboženskú slobodu, odovzdať zhabané kostoly, školy, i majetky a   práva, povoliť vyhnancom vrátiť sa slobodne do vlasti, i k svojmu   predošlému povolaniu. Poslanci rečnia, hádajú sa, doplňujú. Pracuje   sa i na konečnej štylizácii paragrafov, ktoré majú byť základom   pokoja a spolužitia národa s korunou. Tu to už nejde tak ľahko a   súladne. Breznianskym poslancom, najmä starému Padliciusovi, je   pridlho vysedávať. Bolo by už doma sená kosiť. K tomu prídu z domu   nedobré zvesti. 20-ho júla bol tam zasa búrny deň. S kurucmi je   prímerie, zato pod vodcovstvom Bartóka dovalili sa vraj od Tisovca a   udreli na mesto. Drancovali z domu do domu. Vtrhli i do chrámu.   Mníchov nabili, 261
    </tei:p>
    <tei:p>
     ﻿kostolné náčinie, kalichy, monštranciu a prikrývadlá, zobrali. Z   mestského domu zas ukradli vzácne listiny. Všetko to sa muselo   vymeniť za 86 zlatých a za anglické súkno v cene 25 zl. — No, to tam   muselo byť! — zaochká Tomáš. — Dobre, že životy nepadly v obeť, —   potešuje Gronell. — Mali by sme byť doma, — zamýšľa sa Chmelius. — Co   však robiť, ked nás sem poslali? Musíme vydržať. A snem sa preťahuje   v samých hádkach a škriepkach ďalej. O tom je reč, protestanti   dostanú zpät len tie chrámy, ktoré mali v rukách r. 1670. Tým by si z   880 kostolov zachránili len niečo vyše päťdesiat. Na nové stavby   vyznačily by sa miesta. V každej župe dve… Leopold Kollonič i proti   tomu podá hneď protest v hornej snemovni. — To je pekná   spravodlivosť! — okríkne ho Andrej Zay. — Najprv nám chrámy   zoberiete. Keby ste ich mali vydať, hľadáte formulky, ako nám ukázať   straku na kole. — Apelujte, pán gróf, — pohodí mu arcibiskup   ironicky. — Nás je tu väčšina. — Nás je tu zas práve dosť, — odvrkne   mu veľmož. — Ak odídeme, spravíme vám dieru, v ktorej sa prepadnete.   — Pr obujte! Koniec snemu je naozaj taký. Protestantské stavy a   poslanci sa soberú a vzdialia, keď podali kráľovi až deväť   protestných listín. V týchto vyratujú svoje krivdy a podvracajú   tvrdenie katolíckych stavov. Nástoja na práve a spravodlivosti. V   peknom benediktínskom chráme slávnostne 262
    </tei:p>
    <tei:p>
     ﻿korunujú pfalzkoneuburskú Eleonóru za kráľovnú Uhorska. Na tejto   slávnosti sa však už protestanti nezúčastnia. Rozídu sa s trpkosťou v   dušiach po svojich župách a municípiách. I Brezňania vrátia sa   šťastne do svojho mestečka. Veru poriadne vypočinutí. — Veď sa tam   len jedlo, pilo. No a rečnikovalo! — vysvetľuje starý Tomáš svojej   Bete doma. — Nuž ako s takými pánmi na sneme! — A čože ste nám už len   vykonali? — zvedaví sú páni senátori, s nimi i ostatní. — Už sa nám   nebudú pátri miešať do magistrátu? — Nesmú, — vysvetľuje shromaždeným   notár Gronell. — A to odieranie dve na tri vojskom a čím — prestane ?   — Áno! — A chrám, faru a školy nám vrátia? — Nám by mali, — zamieša   sa Chmelius. — Roku- 1670 bol v našich rukách. — Ak nám ho nedajú   dobrôtky, vezmeme si ho sami, — ozve sa hneď prudkokrvný Matej Faško.   — A naši z Vra tisla vy môžu sa vrátiť? — Môžu, — prisvedčia otec i   zať. — Len by to kráľ podpísal. Už akokoľvek, neboli sme tam darmo   toľký čas. Azda bude inak! U Chmeliusov je radosti. Píšu sa listy do   Prešova, i do Vratislavy, ako by už bolo všetko, v poriadku. Ženy si   robia plány, ako privítať kmotrovcov — pani Apoloniu a Katarínu i s   deťmi. Budeže to, keď piaristi musia oddať chrám i školy starým   majiteľom! Najmä však, keď sa naši vrátia a sadnú si do svojho!   Budeže to! — Pátri už i- chodia ako zarezaní, — vraví švárna Zinka   Gronellová. — Raz oni, raz my, — sedí mať pod kúdeľou 263
    </tei:p>
    <tei:p>
     ﻿a šúľa vretienko. — Raz oni, raz my! Deti, tak je to na svete. Ale   toho Hanaciusa od istého času ani nevidieť. To je pravda. Páter   Franciscus sedí ozaj najviac doma, čo sa toto deje. On vie o všetkom,   ako by mu to len vietor nosil do ucha. Brezňanom vidí do žalúdka —   ako tu dnes rastie vlna nádeje, že sa všetko vráti. V prednejších   domácnostiach čítajú sa pilno spisy Milochovského a Simonidesa,   vydané v Draždanoch a vo Wittenbergu. Všetko to je superiorovi dobre   známe. Neraz si prejde rukou v zamyslení po chmúrnom čele. Naoko   nestará sa do ničoho. Zato veliteľ miestnej nemeckej posádky, pán   Straub, naznepokojuje sa mešťanov. Najmä — ak sa odvážia sísť na   súkromné služby božie. Hneď sú tam jeho vojaci a rozháňajú   shromaždených bez milosti. Tak sa minú Vianoce. Prichodí čas   reštaurácie a vlna povedomia stúpa. Čoby i nestúpala? Načože bol   šopronský snem ? — Ochrnial, — zavolá Faško za richtárom posmešne,—   už pôjdeš! A my si veru už vyvolíme svojho! — Pre mňa ? — obráti sa   chatrný človiečik pokojne. — Maco, vieš — byť breznianskym richtárom   nie je nijaká lakota. — Ale 200 zlatých ostávaš nám dlžen! — Keď   budem môcť, zaplatím. Koncom roka sídu sa mešťania voliť nový   magistrát. Chmeliusov dom je plný, plnučký. Pani Zuzanna, okrúhlučká,   červenkavá ako jej muž, privíta ich vďačne, keď jej i nanosia nečinu.   Veď je to v roku najvážnejšia mestská udalosť! — Napredok,napredok   nech sa páči! — ponukuje tých, čo zablúdia až do kuchyne. — Vitajte,   264
    </tei:p>
    <tei:p>
     ﻿ujec Futas, i vy, Olerini. A pozrime, i báťa Rostarius zanechali   posteľ! To je povedomie povinnosti — to je! A Uľa akože sa má?   Počúvam, chrchle akosi! — Ej, — mávne starý rukou, — akási je od   istého času skapatá! Ako by i nie od toľkých tancovačiek? A vždy ju   čert bral za tými vojakmi, či boli takí, či onakí. — Ved to robila za   mesto, ujec! — Horký ho za mesto, — kašle i on. — Ona má už takú krv.   Teraz si to odskáče doma. Pomaly sú plné izby, i kuchyňa. Tu sa   obalkuje Ondrej Fintok. — Vy, vy, — okríkne ho pani Zuzanna, — museli   ste to vykonať? — Musel ja veru, — uškrnie sa ešte vždy rezký chlap.   — Veď by ma boli Brezňania pripravili o hlavu. — Ale, — pichne ho   táto, — najprv vás pripravila Uľa! A ten ortiel? To bolo len na špás.   — Hej, u nás je všetko najprv na špás, — poškrabe sa Fintok za uchom.   — A potom človeka obriadia na Viselniciach — ani — Bože, odpusť —   brava! Ale, pani Zuzanna, — fľochne do zadnej izby, kde sú ženské pod   kúdeľami, — máte len švárne tie dievky! Neúrekom… — Starosť je s tým,   starosť, — zamračí sa Chmeliusová. — Aká starosť? — zabúda pomaly,   načo prišiel. — Na fašiangy vydáte Helenu za Fabriciusa. I Kata už má   svojho. Ostanú vám len Judka a Miško. Také deti mať! — zdvihne hlavu.   — A vy ešte aká ste svieža, ani dobrá jabloň… — Eh, choďte, vy   pochlebník, — zaženie sa naňho metlou. — Veď máte richtára voliť! Ani   nezviete, a je po voľbe. 265
    </tei:p>
    <tei:p>
     ﻿Ondrej sa vtisne medzi ostatných. Voľba je už v prúde. V samej   prednej sedia i postávajú najvážnejší mešťania. Ostatní kde ktorý   môžu. Predsedá, ako obyčajne, Daniel Chmelius. Značí Gronell. Z   katolíkov prítomní sú len Taxner a Maretínsky, syn Jakubov, vystretý   ako struna. Vedľa Chmeliusa sedí zdravý, vysoký šesťdesiatnik,   Gottfried Stax. — Páni mešťania, — hovorí vážne predseda, — poslali   nám i mandát voliť ako prv. Ale ja myslím … — Aké mandáty? — strhne   sa krik po všetkých kútoch. — My máme právo! Tu je zákon! Nikto nám   nemá čo rozkazovať! — Myslím i ja, — prisvedčí Chmelius. — A tak   navrhujem, vyvoľme si teraz už nášho vzácneho človeka, — pozrie bokom   za kandidátom, — pána Gottfrieda Staxa, za richtára. — Nech žije!   Nech žije! — hučí po izbách, i v kuchyni, i na dvore, až okná rinčia.   — Nemá detí, nech sa stará o všetkých nás! Nech žijeé! Stax, keď vidí   toľkú jednomyseľnosť, vstane, pohladí si briadku, a poďakujúc za   dôveru, teraz už on upravuje ďalšie. Všetko ide ako po masle. Z   katolíkov, i keď neprišli, ponechajú viacerých v senátorstve. Nech je   tu pokoj a spravodlivosť ! Na druhý deň zasvitne jasnučko, až sneh   oči slepí. Celé mesto je v bielom a v nálade ako na Nový rok.   Senátori, vyvolení úradskí i mnohí mešťania po druhom zvonení kráčajú   vážne do chrámu. Nech tu duchovná osoba podľa doterajšej obyčaje   vyhlási zvoleného richtárom mesta, prijme jeho prísahu a v svätej   omši vyprosí pre neho božie požehnanie! Vstúpia do kostola, dnes   266
    </tei:p>
    <tei:p>
     ﻿je výnimočne plný. Chmelius vojde do sakristie, kde sú len dvaja,   páter rektor Valerián a páter Venceslaus, obaja len nedávno prišli.   Oznámi im žiadosť mesta. Vdačne ju vezmú na vedomie. Služby božie sa   začnú a páter Venceslaus vyjde na kazatelnu. Shromaždení ho   poslúchajú. Iba za organom sedia dvaja ľudia, čo majú celkom iné   starosti. Padlicius a Vrbovský. — Páter Venceslaus asi nevie, čo sa   stalo, — šepce zarytý Vrbovský, tiež organista, svojmu druhovi. —   Mali by sme mu dať znať. — Ale nechaj! — vravi Tomáš. — Nech majú raz   i oni radosť! Podľa zákona im to i patrí. — Kráľ Leopold vraj ešte   nepodpísal zákon. — No, sprav si, ako chceš, — stisne starý plecami.   — Ja i tak musím dolu! — Tak to pošepni pátrovi Valeriánovi, —   nástojí Vrbovský. — Stax je protestant! Len toľko. — Nedám sa na to,   — pokrúti šedivou hlavou. — Keď chceš, pošli si mendíka. Vrbovský   napíše mendíkovi karotku a pošle ho s ňou. Páter Valerián prečíta a   pošle kostolníka podať ju kazateľovi. Ten oduševnene káže o veľkej   milosti božej v novom roku. Superior i ostatní pátri sú už tu.   Poslucháčstvo je pozorne — všetko v poriadku. Zrazu však, keď by bolo   ešte toľko čo povedať, Venceslaus skončí, ako: by odťal. Ruky sa mu   zachvejú, črty na tvári myknú sa nervózou. Čaká sa, oznámi, čo treba.   — Oznamujem nábožnému shromaždeniu, — zachveje sa mu hlas — pri   veľkej napnutosti v chráme — a to v mene Jeho Velebnosti pána   superiora, pátra Francisca Hanaciusa, ako i celej svätej cirkvi   rímskokatolíckej, že včerajšiu voľbu richtára neuznávam za zákonitú.   Vyvoleného obvykle úradne nesprisahám, kým nepríde na 267
    </tei:p>
    <tei:p>
     ﻿náš listovný dotaz odpoveď od palatína a Jeho Milosti arcibiskupa   ostrihomského. Dotiaľ ostane voľba in suspenso! — Hrozné! To je potom   úcta k zákonom! — zašumí shromaždením. Ľudia vstávajú z lavíc, a   nebyť rozvážneho Chmeliusa, stane sa tu niečo. Ten utíši zmätok,   služby božie sa však prerušia. — Ale, páni mešťania, — ozve sa hlasno   neohrozený orátor, Matej Faško, — či my už v Brezne nikdy nebudeme   mať to, čo nám patrí? Však ja to poviem tým pánom! — soberie sal   červený ako fakľa rovno do sakristie. Tu sú už pátri všetci pospolu,   čakajúc, čo bude. Keď Faško vojde s niekoľkými mešťanmi, oveje ho   chlad zarazených pohľadov. — Co si prajete? — obráti sa k prišlým   Hanacius — bledý ani stena. — Pán superior, — seká slová rozrušený   orátor, — prišli sme vám oznámiť: voľba mestského magistrátu diala sa   v smysle zákona! Vaše dnešné pokračovanie nás práve preto hlboko   uráža a proti tomu tu protestujeme. — Veľmi ľutujem, — ovládne sa   Hanacius. — Ja však proti vašej voľbe znovu protestujem. Neustúpim   vám v ničom. Keď vás už k niečomu mám pripustiť, tak vám povolím ísť   na oferu. V kostole je nová búrka. Už-už to vybuchne a bude zle. —   Ľudia boží, v chráme sme! — prenikne huk silný hlas Chmeliusov. — Dúm   muj dum modlitby jest! To osoží. Richtár, senátori a za nimi i   ostatní so zaťatosťou v očiach kráčajú okolo oltára. Cinkajú denáre,   cinkne i viac. Daniel Chmelius hodí tvrdý toliar! 268
    </tei:p>
    <tei:p>
     ﻿— Nech majú! — nakloní sa k zaťovi. — Nás už nemajú viacej. Dnes   sa tu čosi zlomilo. — Ich moc, — pochopí hneď Jakub. — Keď teda nie v   chráme, ideme k nám, — ohlási Chmelius na dvore. — Nič sa nestalo!   Pán Boh je všade! Kostol ostane prázdny. Smutne sa to ozýva pod omšou   svätou. Richtár, senátori, úradskí, sprevádzaní veľkým zástupom   rozhorčeného i jasajúceho ľudu, kráčajú vážne zpod Dúbravky do   Chmeliusov. Tu vypočujú prísahu richtára, ktorý riadne nastúpi na   svoj úrad.
    </tei:p>
   </tei:div>
   <tei:div type="chapter">
    <tei:head>
     XIX.
    </tei:head>
    <tei:p>
     Červené zore, zvestujúce pekný deň, dohoria skoro. Na vyjasnenú   oblohu tisnú sa nové mraky. Šopronské paragrafy ostávajú paragrafmi a   nič sa nemení. Nemecké vojsko vydiera od miest, čo môže, cudzinci   ostávajú v úradoch, rakúski žoldnieri v krajine. Chrámy neoddávajú   ich bývalým majiteľom, vyhnanci sa nevracajú. Ľudia všade krútia   hlavami. O kráľovŕ a jeho radcoch vraví sa všeličo. Hovorí, po   banských mestách a tak i v Brezne. Iba páter Hanacius márne vypisuje   palatínovi i arcibiskupovi. Nik si jeho protestov nevšíma. Richtár   Gottfried Stax úraduje i bez jeho súhlasu. Meštianstvo zas schodí sa   vždy smelšie a smelšie na súkromné služby božie. Ba ohliadajú sa už i   po dočasnom farárovi a rektorovi. Zákon je raz tu, a zákon je zákon!   — Ba kde je len ten Thôkóly? — príde na’ um mnohým, keď sa pomery   nelepšia, ako sa čakalo. — Azda sa poddal kráľovi? — Čoby len, —   vraví Jakub. — Iste je niekde 269
    </tei:p>
    <tei:p>
     ﻿pri svojej neveste. Ale ten sa ozve, ak nebude lepšie. Uvidíte!   Imro Thôkôly, comes de Kesmark, v kvete svojich mladých rokov, miesto   v Šoprone a kde inde, mnoho sa bavi v Munkáči. Márne mu poslal   palatín salvus conductus! Co po ňom ? Alebo sa výplni žiadosť národa,   alebo sa bude ďalej bojovať. Tu je však ešte vec srdca. Tú si chce   zariadiť. Prímerie má, i svojich pohromade. Môže si teda zájsť do   munkáčskeho zámku, kde si s nevlastnou matkou, Žofiou Báthory, žije   jeho krásna vyvolená. Matka je nie za tento sväzok, keď je on   protestant a vodca povstalcov proti korunovanému panovníkovi. Ilona   si však nevie rady so svojím srdcom. Urastený, vzdelaný a zá~ palistý   mladík podmaní si ju úplne. Zažnutá jej duša odrazí sa v hlbokých   očiach, v jemných črtách na pôvabnej tvári. Ona sa už od neho nevie   odtiahnuť. Len ho prosí vymôcť si svolenie kráľovo na ich sobáš. A   gróf Imro pokúsi sa o to. V apríli r. 1682 vyhľadajú ho v mene   kráľovom potocký kapitán Filip Saponára a sedmohradský biskup s   dobrým návestím. Jeho Veličenstvo nemá proti jeho ženbe s krásnou   Ilonou nijakých námietok. I krajine a protestantom vyhovie. Dúfa   však, že on složí zbraň, stane sa mu verným i so svojimi, a čo môže,   spraví i u Turka v záujme pokoj udržať … — Dobre! Dobre! — prikývne   Thôkôly, uhostiac poslov, ako sa svedčí. Priateľsky ich eštei   vyprevadí. — Nezabudnite oddať môj úprimný pozdrav a hold Jeho   Veličenstvu. A na svadbu rozhodne príďte! — Prídeme! Prídeme! 270
    </tei:p>
    <tei:p>
     ﻿Thôkôly však spokojný je len s prvou čiastkou zvesti. S tou druhou   o čiastočnom vyhovení evanjelikom — naskrze nie. Z chrámov niečo sa   vráti, niečo sa vystaví — aká to sloboda? Vyhnancom zaistí sa návrat   do vlasti? Tí už mali tu byť! — Never, bratku, Nemčiskovi!— skrsne v   mladej duši silné podozrenie. Soberie sa rovno do Budína k veľbašovi,   Ibrahimovi, poriadne sa zaistiť. Aj sa mu to podarí. V smysle   uzavretej dohody stane sa kniežaťom Uhorska. Po jeho smrti vyvolia si   Uhri kráľa zo svojej krvi. Ale len protestanta. Sultán dostane ročne   40.000 dukátov, za čo on zasa uzná i vojensky podporí ich knieža i   kráľa… Iba teraz rozbehne sa Thôkôly, kam ho srdce tiahne. Rovno na   Munkáč. Je máj. Kvetu a kvetu všade. Najkrajšia doba zavesiť šabľu na   klin a pohrkútať si so svojou najmilšou. Aj ich nájde nejeden krásny   večer v zámockej záhrade samých, samučkých. Mäkušké, vonné šero   hustne. Vtáčatá dospevujú svoje radosti. Svrčky cvrkajú a vo dvoch   dušiach ozýva sa to najsladšie, čo život môže dať. — A povedzte, —   skloní Ilona peknú hlavu na jeho prsia, — nezamrzí vás to, keď som už   bola inému v náručí — hoci ten nežije? — Ale, drahá, — zdvihne jej   malú, mäkkú rúčku k ústam a pritisne k hrudi, — viem, koho si beriem,   a na to som hrdý! — A keď som ja o štrnásť rokov staršia? — Ale   nechytí ti ani o dvadsať rokov mladšia, — privinie ju tesnejšie k   sebe. — Si krásna! Ruža nie v puku, lež v plnom rozkvete. 271
    </tei:p>
    <tei:p>
     ﻿Nech Petrarca vidí teba, neospevuje Lauru. A tá moja mladosť?   Dvadsaťpäť rokov, pravda! Ale cez toľko všeličoho som prešiel a žil   toľko ako málokto. Moje roky možno dvojnásobne počítať. Chcem ti byť   dobrým manželom. — A ja vám dobrou a vernou manželkou… — pritúli sa k   nemu, chvejúc sa ako slnka lesk na hladine vodnej. — Dobrá si, —   mäkne Imro pri žbavej krásavici. — Budeš mi strážnym anjelom, —   vyderie sa mu vzdych zhlboka. — O mne hovoria všeličo. Vravia, som   hmotár, násilník! Pravda, vravia? — Vravia, — prizná sa mu otvorene.   — Túžim vraj po tvojom obrovskom majetku, a nie po tvojich sladkých   perách, — svesí smutne hlavu. — Vieš, moja drahá, slobodu bez groša   nevybojovať. A boj bez násilia nie je možný. Ale i ja ťa prosím o   niečo, Ilonka! — O čo? — Pozri, — zadíva sa jej do očú, čo i v šere   žiaria, — teraz sme s dvorom ešte ta. Rád b|y, som žiť tebe i sebe.   Preto si ťa beriem. Ale keby naša sloboda znova potrebovala obrany,   nevyčítaš mi to, akže vykonám svoju povinnosť? — Nie, — zašepce   dôverne, — som z krvi Zrínskych. I môj nešťastný otec, Peter, vždy   vedel, čo je povinnosť k svojeti, — schveje sa jej hlas trpkosťou a   bôľom. — Musím to vedieť i ja, jeho dcéra … — To som chcel počuť, —   strhne ju do náručia a ústami nájde jej horúce, drobné pery. — Duša   drahá! — Ty môj héros! —- zašepce ešte ona. — Ty môj slovenský kráľ!   Dlho nepovedia slovka, opojení vôňou svojej 272
    </tei:p>
    <tei:p>
     ﻿žeravej lásky. Nikto ich nemýli. Iba slávik rozševelí sa ešte v   kroví, svrček zacvrká na zvlhnutej pažiti a teplý dych od juhu   pohladí ich rozohnené tváre. Len ked už kráčajú hradným nádvorím,   zakvíli kdesi poľnica tiahlu, bolestnú kuruckú pieseň. Dňa 15. júna   zaskvej e sa Munkáč vo svojom lesku i kráse. Hrčia panské koče so   všetkých strán — plniac nielen zámok, ale i mesto. Z kočov vystupujú   zemianske a magnátske dámy i páni. Skvelá nobilita. Ani kapitán   Blatného Potoka nevystane. Kuruckí vodcovia, medzi nimi i Fabián   Farkaš, Andrej Géczy, Zetényi, Kassay, Rácz, Nagy — prikvitnú na   nebývalú slávnosť, ako sa patrí, na koňoch. Lesku, bohatstva, krásy,   na ničom niet chyby. Ked je už všetko hotové, zjaví sa nevesta,   pristrojená v bielom. Na hlave diadém, na perách bájny úsmev, v   hlbokých očiach — nadčiarnutých dúhou čiernych obŕv — neha.   Priestranná, ozdobená sieň zmlkne prekvapením. Všetky oči obracajú sa   v tú stranu, kde si mladý zať, vo skvostnom veľmožskom rúchu, prijíma   svoju nevestu. — Kto by povedal, že je medzi nimi rozdiel štrnásť   rokov? — šepcú si prekvapené dámy. — Ba kto, že hen Fraňo a to ružové   dievčatko, — mrknú oči bokom, — sú jej deťmi? — Nieto krajšej ženy   ani dnes v celom Uhorsku, — vravia si páni. — Nie je už ako pena, lež   ako žiadostivé ovocie života. Imro je však; tiež chlap, že ho   pohľadať. Nesišli sa zle. — Len aby nám ho neodviedla, — šomrú si   kuruci. — Čertovsky pekná žena! Z tohto náručia nezachce sa do   tábora! — Eh, však — akže bude treba, pôjde i ona 273 18 Sob rané sp.   M. Rázusa sv. 19.
    </tei:p>
    <tei:p>
     ﻿s ním, — poznamená Rácz. — Niet v jej krvi vody. Zvon hlaholí.   Jedny pážatá vezmú do náručia kvety, krásne ruže, druhé siahnu po   dlžiznej vlečke. Všetci nájdu svoj pár i miesto a hne sa skvelý   sprievod. Na ceste sa klonia hlavy ctiteľov a kuruckých bojovníkov. V   zámockej kaplici stane pekný pár pohnute pred božím oltárom a   prisahajú si vernosť až do smrti Imro Thôkoly a Ilona Zrínyička.   Dvadsaťštyri výstrely z hradných diel oznamujú šíremu okoliu, že sú   už svoji. Len teraz nastane radosť nad radosti. Hostina nad hostiny v   zámockých sieňach i na dvore. Je sa, pije sa, od výmyslu sveta.   Hudba, spev, všetko sa mieša dovedna. Srdcia poskakujú. Kuruci na   dvore, vyspevujúc, tancujú a vyhadzujú kalpaky do vzduchu. — Sláva   nášmu vodcovi! — hučí na všetky strany. — Sláva! — A sláva jeho   krásnej žene, pani Ilone! — vyrazí ostrý hlas. — Sla-áva! — zaburáca   po celom zámku, až sa zachvejú jeho základy. Thókôly je veľmi pozorný   ku svojej žienke. Ale i ku vzácnym hosťom. Najmä k zástupcovi   kráľovmu, potockému kapitánovi — Filipovi Saponárovi. Nech sa tu dnes   všetci cítia dobre! Po polnoci však, keď sa Ilona venuje dámam, Imro   sa stratí. Vyjde do odľahlej časti zámku, kde sú jeho najvernejší   spolu. Tu sa radia skúsené, zorané kurucké tváre. Oni, hoci je i v   hlave niečo toho vína, nezabudnú na to, čo je na Thôkoly ho peniazoch   vyryté: pro justícia et libertate! — Všetko je v poriadku, — oznamuje   im vod- 274
    </tei:p>
    <tei:p>
     ﻿ca, z neho sa hneď vylúpne opravdivý vojak: — Prichystaní sme na   akýkoľvek prípad. — A v takom mäkkom, krásnom náručí nezabudneš na   nás, vodca náš? — obracajú sa k nemu oči starých vyskúsených   bojovníkov. — Nezabudnem, — pokračuje Thôkôly. — Chcel som si   zariadiť vec srdca. — Vivat! — zašumí miestnosťou tlmene. — Zato   hladíme pozorne na to, čo sa deje. Žoldnieri v krajine, vyhnanci v   cudzine, kostoly neoddané, ľud odieraný, — kladie vždy väčší dôraz na   slová, — ostáva povinnosť!_ Viem, okrem maličkostí, všetko je po   starom. Čakáme so zbraňou pri nohách. Ak však kráľ Leopold poslúchne   na svojich zlých radcov a nezachová zákony, ani len šopronské —   pohneme znova proti nemu pro Deo et Patria! — Pohneme! — zašomrú   vojaci. — Na život — na smrť! — Na život — na smrť! — opätujú slová.   — Tak nám Pán Boh pomáhaj! — Tak — nám Pán Boh pomáhaj!! — zaiskria   oči a kúty prevravia. V komnatách i na dvore búri svadba ďalej. Na   nádvorí horia fakle i vatry. Cigán hrá. Kuruci sa raz roztancujú a   zas rozspievajú maďarsky, slovensky, ako príde! Práve spustili jednu   zo Šariša: „Ci ma tu pobožkáš, či ďalej pujdzeme? draha duša moja,   šak i tu môžeme! Bozkal ši mi ličko — keľo še ci chcelo. Pobožkaj i   druhé, šak to jedno celo! Pobozkaj… neukuš, oblap a … ňezaduš,   pobožkaj mi bčko, ti draha dušičko!.. ” 18* 275
    </tei:p>
    <tei:p>
     ﻿hučí nádvorím pri hudbe, potlesku i chichote skoro do bieleho   rána. Svadba trvá niekoľko dní, až jej majú všetci dosť. Potom sa   rozídu na všetky strany. Novomanželia konečne majú svoj pokoj —   vyžiadaný, medový… — Lepšie je takto ako v tábore, môj milý? —   milkuje sa s mužíčkom Ilona, ako žena, ktorej sú už dobre známe   všetky fortiele ľúbosti. — Lepšie, duša! — Vedel by si ma nechať samu   a ísť? — pristrú jej ohnivé oči dlhé mihalnice. — Nevedel, — posadí   si ju na kolená. — A šla by si so mnou, keby to muselo byť? — Šla!   Pani Ilona ani netuší, ako skoro jej príde tento sľub vyplniť. Len   niekoľko sladkých týždňov, a do ich šťastia vpadnú častí kuriéri i   návštevy kuruckých vodcov. Na bezstarostné čelo Thôkôlyho vystupuje   vážnosť. Potrhá si neveľké fúzky, chodiac zamlknutý, ako by o čomsi   uvažoval. — Co vám je, pán manžel? — priplichtí sa k nemu žena,   najprv skoro obradne, hneď však ako opravdivá milenka. — Co ti je,   holúbok? Leopold sa nedrží sľubu? — Uhádla si, duša, — pozrie jej   dôverne do očú. — Ten človek mal byť kňazom, a nevie, čo je dané   slovo. Ešte menej, čo je kráľovská povinnosť! Uhorsko čaká, splní   svoje zákonné zaviazanosti? On je však v rukách svojich radcov,   kancelára Hochera a arcibiskupa Szelepcsényiho. Palatínom nie je   Pavol Eszterházy, ale Leopold Kollonič. Kurucké vojská ak nepohnem   proti nim, pohnú sa proti mne … — Imro, — oprie si mu hlavu o plece,   — viem, 276
    </tei:p>
    <tei:p>
     ﻿čo chceš povedať. Sprav, ako ti káže česť a svedomie! — Pro Deo et   Patria! — nesie sa znova bojovné heslo v táboroch povstalcov, k nim   sa, na Thôkôlyho vyzvanie, pripojujú zemani aj ich ľud. Agitátori   rozídu sa po mestách, obsadených cisárskymi. Vysvetľujú, čo chce ich   pán, a snažia sa získať nespokojné občianstvo. Niet sa čoho báť —   kuruci nie sú sami! S nimi je i francúzsky kráľ Ľudovít XIV.! S nimi   i turecký sultán a jeho veľkovezír Kara Mustafa! Mestá sa chytajú   plameňom ako stoh od stohu. Povstanie vybuchne nebývalou silou a hrmí   po Slovensku revolučne: „Never, bratku, Nemčiskovi, hoc ti dušu vydá   slovy … Niet v ňom virtu, nedbaj lhára, nech ho Ježiš Kristus škára!”   Valia sa odvážne kurucké vojská, vedené ostrieľanými vodcami, ktorým   je Thôkôly supremus generalis — najvyšší generál! Túžba vydobyť   slobodu a nesmierna nenávisť proti kráľovskému dvoru sú hybnou silou   bojovníkov, akým ťažko zaťať cestu. Za pálčivého leta — dňa 14.   augusta 1682 s pomocou i samého obyvateľstva padnú Košice. Tu si   supremus generalis založí hlavný staň. Poddá sa i Prešov. Sem vtiahne   Thôkôly na čele svojich vôjsk ako opravdivý víťaz. Trúby zahučia,   zarachocú bubny, zem zaduní pod ťažkým krokom čiat. Celé mesto je na   nohách. Meštianstvo je s kurucmi duševne jedno. Okná sú plné   zvedavcov. Najmä ženy nedajú si ujsť príležitosť. A ani nie pre   ohorené počerné 277
    </tei:p>
    <tei:p>
     ﻿tváre kurucov. Iné je, čo ich. vyvábi zrovná pod brány a na   chodníky. — Aha, — ukazujú rúčky prstom, — hen je Thôkóly! Ten na tom   vranci. Pekný mužský! A aký mladučký! — A vedľa neho? — napínajú sa   zraky, kým sú ešte ďalej a len ohorené tváre čo sa mihajú širokou   ulicou pochodom: raz-dva, raz-dva. — Vedľa neho? To bude generál   Štefan Petrôczy! — Ale s druhej strany… na tom krásnom belušovi… —   Aha! To je ona! — napne sa zvedavosť do krajnosti. —• Jeho žena,   Ilona! V tú chvíľu vybehne zpod brány štíhla pani, oblečená v čiernom   i zahalená ako v smútku. Napne sa ponad hlavy zvedavcov a utkvie   pohľadom na Thôkôlyovcoch. Počká, kým oni prejdú pri ováciách. Potom,   nedbajúc, čo sa môže stať — pusti sa chodníkom za nimi. Pred   Rákoczych domom spravia kuruci špalier. Pod bránu vbehne len Thôkôly   na svojom vraníku. Pani Ilona a generál Petróczy za ním. — Tu sú ako   doma. Mešťanstvo stojí v úctivej vzdialenosti. Ani nik nezbadá, ako   žena v smútku ľahučko dostane sa cez kordón a vbehne za vysokými   hosťmi pod bránu. Pani Ilona už skočila s koňa. Práve ho kamarátsky   potľapkáva po krásnej hrive, keď dáma v čiernom klesne pred ňou a   plačúc objíme jej kolená. — čo je, čo? — priskočia hneď muž, Petróczy   i sluhovia, odtŕhajúc podivnú ženu od nej. — Co to má byť? —Nechajte,   páni, to je moja úloha, — odtisne ich nežne rúčkou, kým druhou dvíha   neznámu 278
    </tei:p>
    <tei:p>
     ﻿so zeme. — Vstaňte, pani! Neplačte! Čo si želáte ? — Len niekoľko   slov, osvietená pani, — vraví dáma. — Len niekoľko slov! Prosím vás…   — Hneď, len čo sa složím, — pojme ju so sebou na poschodie, kde ju   vyšujtášovaný hajdúch vpustí do komnaty. Tu si sadne k vyrezávanému,   pozlátenému stolu. Trochu sa posbiera. Asi o polhodinku vstúpi i pani   Ilona, oblečená proste, ale vkusne. Pôvab jej krásnej pleti a   súmernej postavy uplatní sa nadmieru. — Pani moja, kto ste a čo si   želáte? — pristúpi k neznámej, čo si odsunula závoj, zpod neho   zabelie sa poblednutá, krásna tvár a hľadia prosebne veľké belasé   oči. — Odpustite, osvietená pani, moju veľkú smelosť, — skoro by jej   znova padla k nohám. — Som Katarína Simonideska a žijem tu, v   Prešove, u svojich rodičov. Môj muž, brezniansky rektor, Ján   Simonides, odsúdený bol Szelepcsényim a Kolloničom na galeje. Z božej   milosti sa vyslobodil. Teraz však už roky žije vo vyhnanstve v   nemeckej Vratislave. — Váš muž, hovoríte, je bývalý brezniansky   rektor, — pozrie na ňu vľúdne a ponúkne ju sadnúť si. — A čo vykonal,   keď ho pohnali pred súd? — príde jej na myseľ otec, Peter, popravený   vo Viedenskom Novom Meste, a — zachveje sa. — Nič, milostivá… — ticho   zneje odpoveď. — Ale našli na ňom nejakú vinu… — Iba, že je   protestant. — Iného nič? — Nič! — Vidíte, tomu už, ako žena,   nerozumiem, — 279
    </tei:p>
    <tei:p>
     ﻿vraví hneď dôvernejšie. — Ja som katolíčka, môj muž protestant. I   vekový rozdiel je medzi nami — na jeho ujmu. A máme sa radi. Čoby i   nie. Veď máme jedného Boha! — Áno! — prisvedčí jej Katarína. — Jedno   evanjelium … — Tak! — A jeden krátky život, ktorý si nemáme čo   navzájom otravovať. — Isteže nie! — Na druhom svete, myslím, niet   osobitného neba pre katolíkov a osobitného pre protestantov. Čo   myslíte? — Nieto! — Ani pekla … — Ani… — Ľudia sú dobrí alebo zlí, —   uvažuje pani Ilona, ako by bola rada, že to má komu povedať. — Dobrí   alebo zlí, či sú protestanti a či katolíci. Jedni patria Bohu, druhí   čertu. O nás, ženách, vravia, nám vraj len vareška do ruky. Ale, zdá   sa, my skôr vystihneme to najživotnejšie a porovnáme s večne božským   než mužskí, čo rozmýšľajú i za nás. Ale ja vás tu kŕmim takýmito   vecami, — strhne sa naraz, ako by zablúdila. — Počujte, máte deti? —   Mám, — skloní Kata zarosené oči. — I ja mám, — zdvihne vyššie hlavu.   — Syna a dcéru po prvom mužovi. A čo vy chováte? — Synka, — zrumenia   sa jej líca, — Samuelka. — Čaká otca, kedy sa mu vráti, pravda? —   Čaká, — skloní smutne mihalnice. — Čakáme ho spolu, a už dlhé roky …   — A povedzte, milá pani, — pozrie Ilonka na sklené dvere, či nejdú   pre ňu, — čím by vám ja mohla pomôcť? Nemáte, čo treba? 280
    </tei:p>
    <tei:p>
     ﻿— Mám, osvietená pani, — vstane hotová ísť. — Nie preto som   prišla! — A? — Prosím vás, — nezdrží sa ďalej slz. Prepukne v plač a   sosutí sa jej k nohám, — buďte strážnym anjelom svojmu veľkému   mužovi! A povedzte mu, modlíme sa zaňho. A nech nezabudne na   najnešťastnejších… Na našich vyhnancov! Vy ho môžete nadchnúť v   spravodlivom boji. Vy môžete veľa, veľa, veľa …! V komnate nastane   velebné ticho. Len tlmený vzlykot čo trhá srdcia, keď slzy dvoch   krásnych žien a matiek stretajú sa na hrubom koberci. — Vstaňte,   priateľka, — skloní sa a pobozká ju na čelo. — Vykonám, čo si   prajete… A ozaj odvtedy ako by len niekto nalieval sily Thokolymu.   Nie je len supremus generalis, ale opravdivý titan. Vrhá svoje čaty   na juh i na sever. Strassoldove vojská utrpia porážku za porážkou a   uťahujú sa na západ. Cestou rabujú, čo môžu. To tiež len kurucom   pomáha. Už 24. augusta sypú sa cisárski labanci cez Čertovicu na   Banskú Bystricu. Z Mýta, čo sa im zíde, odnesú. Brezno sa obráni   proti nim. Všeobecná kurucká nálada preleje sa i ponad breznianske   múry. Márne sa snaží páter Hanacius i so svojimi situáciu zachrániť.   Zhrozený cíti, ako sa mu trhajú v rukách všetky vlákna moci a   autority. On to nesie ťažko, veľmi ťažko. Ako keď komu ide o život a   zacíti studený dych pominuteľnosti. Po meste večerom už verejne počuť   kuruckú: „Never, bratku, Nemčiskovi, hoc ti dušu vydá slovy.. 281
    </tei:p>
    <tei:p>
     ﻿Nikomu nepríde na um spevákov zahriaknuť. Ktovie, čo bude zajtra?!   — Veď už robte dačo, — vraví istého dňa i starý Tomáš Padlicius   Chmeliusovi. — Prečože ste prudentes et circumspecti? — Veď-veď! —   odpovie tento akosi nerozhodne. — Veru, už treba robiť, — nástoja i   senátori na zasadnutí magistrátu, čím je bližšie k jeseni. — Mestá sa   pridávajú k Thókólymu. Obklopení sme kurucmi zo severu i z juhu.   Skoro budeme so všetkých strán. Načo ešte čakať? A napokon Thôkôly   bojuje za pravdu. Bráni slobodu a spravodlivosť. Hýbme sa, Brezňania!   Nech je nie neskoro!! — Dobre, — súhlasí richtár Gottfried Stax   ochotne. — Co teda spraviť? — Thôkôly je práve pod Fiľakovom, —   vstane Chmelius. — Pošlime ta svojho zástupcu, nech mu holduje za   mesto a vyprostredkuje od neho ochranný list. — Správne, — súhlasí   richtár. — Kto pôjde? — Nech ide orátor, Matej Fabricius, — navrhne   Gronell. — Nech ide! — čuť so všetkých strán. Druhého dňa vyvolený   dostane poverujúcu listinu a vyberie sa na cestu. Sotva sa vzdiali,   roznesie sa mestom: kurucký vodca Ondrej Farkaš lapil v SI. Ľupči   Jakuba Materinského, mestského kapitána, na ceste so záprahmi z cis.   tábora. Prepustí ho vraj len za 335 zlatých. — Joj, keby len ten   Fabricius vykonal, čo má!! — vzdychajú mešťania. A on sa i ponáhľa,   ako vie. Fiľakovský zámok práve dobývajú kurucké vojská, keď dorazí,   Prekvapí ho ich množstvo. Ešte však viacej od- 282
    </tei:p>
    <tei:p>
     ﻿vaha a chrabrosť, ako sa ženú na bašty. Oheň sype sa z diel, oheň   z pušiek, oheň i zo zrakov. Takému náporu ťažko odolať. Zámok im i   padne do rúk a oni s ohromným nadšením vykričia Thôkôlyho za kráľa   Uhorska. Ibrahim, budínsky baša, dňom po páde Fiľakova shromaždí v   tábore všetko zemianstvo a v prítomnosti týchto oddá mu sultánske   atnáme, ďalej zástavu, meč a kalpak ako odznaky moci. Thókôly však   vymenovanie za kráľa neprijme. Uspokojí sa s titulom kniežaťa a   správcu Uhorska. — Teraz si mi už ozaj slovenským kráľom, — ovinie mu   nežne pani iíona ľaliové rúčky vôkol hrdla, keď sú chvíľku sami. —   Kniežaťom, moja drahá, — sovrie ju do náručia. — A ty si moja kňažná!   — A nezabudneš na tých vyhnancov? — zadíva sa mu nežne do očú. —   Nezabudnem, — pritúli ju ešte úprimnejšie. — Dúfam, skoro sa vrátia   domov ku svojim. Keď sa Fabricius prihlási na výsluch, Thôkôly ho   prijme bez akejkoľvek väčšej obradnosti. Vypočuje hold i prosbu   Brezňanov a rozkáže svojmu tajomníkovi vyhotoviť pre nich ochranný   list. — A vy ste tam evanjelici, pravda?— spýta sa ho supremus   generalis. — Áno, Vaša Milosť, — odvetí tento. — Prečo sa hlásite len   teraz? — Nie sme dosť silní a mali sme na krku Strassolda. —   Rozumiem, — zaujíma sa o mestské veci Thôkôly. — Chrám, faru a školy   vrátili vám už? — Nevrátili. — Povedzte doma svojim Brezňanom, —   zdôrazní .tieto slová tónom panovníka, — hold ich prijímam, ochranný   list im vydávam a za ich ver- 283
    </tei:p>
    <tei:p>
     ﻿nosť a pomoc postarám sa vrátiť im čím skorej všetko to, čo im   bolo neprávom odňaté!
    </tei:p>
   </tei:div>
   <tei:div type="chapter">
    <tei:head>
     XX.
    </tei:head>
    <tei:p>
     Návrat Fabriciusa čakajú v Brezne ako božie zmilovanie. Kde by i   nie? Kuruci tisnú sa už na všetky strany. Najmä k banským mestám, kde   tušia zlata a drahého kovu. Z Liptova i od Tisovca dochádzajú zlé   chýry o ich zámeroch. Cisárska posádka je už preč z mesta. Mestská   stráž proti takému Bartókovi alebo Adamovi Ráczovi je len ako psovi   mucha. A bez vážnej ochrany mesto je stratené. Tým väčšia je však   radosť, keď zavíta vyčkávaný orátor ľudu živý, zdravý a s dobrým   výsledkom. — Tak nesieš nám ten ochranný list, Maco, nesieš? — volajú   už naňho, ako mu záprah uháňa ulicou. — Nesiem, — kývne im rukou. —   Nemajte strachu! V meste zavládne radosť a istota. Celý magistrát je   hneď spolu v mestskom hostinci. Páni magistrátni vypočujú, čo je v   ochrannom liste, a ako prudentes a circumspecti štrngnú si na zdravie   Jeho kniežacej Výsosti a supremus generalisa, Imra Thókôlyho, i jeho   krásnej manželky Ilony. Veď evanjelické Brezno s iným ani nemôže byť   než s ním… — Ale dnes kdesi nebude radosti, — poznamená orátor Faško.   — A kde? — uprú naňho senátori oči. — No, v rezidencii… — Hja,   pomáhame si, ako vieme najlepšie, — 284
    </tei:p>
    <tei:p>
     ﻿ozve sa Chmelius. — Tí páni nás dnes neochránia … V rezidencii je   ozaj smutno. Ba opravdivý zmätok. Pátri Dominicus, Bojar, Lambertus   pripravujú si potrebné pre školu a nejde im to. Superior páter   Hanacius sa ani neukáže. Zavretý vo svojej izbe modlí sa. Iba   staručký šedivý páter Thomas chodí si spokojne, ako by sa nedialo nič   nového. Deň nato naplní sa rezidencia vidieckymi bratmi. Príde   Mikuláš Housenka z Lopeja, Mattheus a Emericus z Predajnej,   horko-ťažko uzdravený Bajmóczy z Dubovej. Tu je i páter Stephanus,   ktorý zachodí vypomáhať z fary na faru. Najviac sa však zdržuje tu —   v Brezne… — Ideme do chrámu, bratia, — vraví superior prítomným tupým   chorobným hlasom. — Zvonia na svätú omšu. Zpod Dúbravky ozaj ozýva sa   hlas stredného zvona, povolávajúc na služby božie veriacich. V očiach   pátrov tají sa nejedna otázka. Skoro však neprevravia slova. Nemo   vystúpia v rade za superiorom, a složiac ruky na prsiach, kráčajú do   chrámu. V kostole zaveje ich chlad. Na chóre, tam je organista   Padlicius. Ináč — ani živej duše. Vojdú do sakristie. — Počkáme   chvíľku? — ozve sa Lambertus nesmelo. — Ešte tu nemáme ľudí. —   Počkajme, — prikývne superior, obostatý prítomnými. — Azda len prídu!   I tak máme si dnes veľa čo povedať. Časy sú veľmi vážne … — Vážne, —   sklonia hlavy a ruky složia ako k modlitbe. — Mesto Brezno vyžiadalo   si ochranný list od Thôkôlyho, — pokračuje Hanacius, na jeho tvárí   285
    </tei:p>
    <tei:p>
     ﻿badať stopy duševného boja. — Kurucké Brezno, to je pre nás nové   vyprobovanie. Podstúpili sme už dosť. Teraz ide o to, či sme hotoví i   na viac ?! — Ľud náš, — ozve sa ostarený páter Housenka, — je,   žiaľbohu, agitátormi navdaný proti nám, — stiahne vráskavé čelo   bolestne. — Tak je to i u nás v Dubovej, — potvrdí poblednutý   Bajmóczy. — Ani u nás nie je lepšie, — doloží predajniansky   prešedivený Mattheus. — Vidíte, bratia, — hovorí superior ďalej, —   celý náš kraj, azda celé Uhorsko sa dvíha proti svojmu zákonitému   kráľovi Leopoldovi a proti svätej cirkvi katolíckej. Naša práca je   ohrozená, život náš je v nebezpečenstve. Možno, je to len dočasná   búrka. Jednako treba sa nám na všetko prichystať. — Ak bude veľmi   zle, môžme sa utiahnuť na Muráň, — mieni skleslý, až zlomený   Housenka. — Ten je, a iste i dlho ostane, v cisárskych rukách. —   Nejde o to, kam sa utiahnuť, — zdôrazní páter Franciscus, ako na také   slová obyčajne. — Ustúpiť, to je škodiť veci, za ňu sme sa   napracovah. Veci osoží len obeť, a hoc obeť samého života. Bratia, —   ohliadne sa vôkol, — hotoví sme na to? — Hotoví! — nesie sa   sakristiou vážne, odmerano. — Tak je dobre, — zdvihne Hanacius hlavu.   •—Hotový som i ja. Poďme odslúžiť svätú omšu! Jest už tam ľudí? — Dve   či tri ženičky, — vraví fráter Emericus. — Jedno, — oblečie sa   superior. — Bratia, ideme! 286
    </tei:p>
    <tei:p>
     ﻿Smutno ozýva sa priestranný chrám pri obrade. Tupý hlas Hanaciusov   chvejne dopadá na prázdne lavice. Podobne i odpoveď Padliciusova   zpoza organa. — Dominus vobiscum … — Et cum spiritu tuo … — Oremus …   Piaristi kľačia pred oltárom na tvrdom kameni v rade dvaja a dvaja za   sebou. Ruky složené, hlavy sklonené. Neveľká tonzúra svieti im na   hlavách. Modlia sa v pokore, až v slzách. Pcv modlitbe nasleduje   tichá omša. Po nej monotónne nesú sa prosby Otčenáša pod chladnou   klenbou, i v rozochvených dušiach. — Kuruci sú tu! — vrazí vtom   organista Vrbovský s krikom do kostola. — Kuruci! Ráczovi kuruci! —   Et ne nos inducas in tentationem, — nezmenene dopadá tupý hlas   Hanaciusov. — Sed libera nos a malo! — I neuveď nás v pokúšanie, —   zdviha srdcia do prosieb ponorených piaristov, ako by sa nič nedialo.   — Ale zbav nás od zlého…! Nikto sa neohliadne. Nikto nevstane. Nik   započatú modlitbu nepreruší. Pokračuje sa až do konca. Pátri len   potom sú zvedaví na to, čo sa robí. Dozvedia sa: od Tisovca dohrnul   sem Adam Rácz so svojimi. Ten, čo vydral od mesta šarcu 7000   toliarov. Iste mu šlo o novú korisť. Chmelius mu však dal vyniesť   pred zavreté mestské brány ochranný list Thôkólyho. Už je spokojný,   keď sa mu dostane nejaká podpora. — Chvalabohu! — oddýchnu si pátri a   idú ticho, odovzdane do svojej rezidencie. Ich spokojnosť však netrvá   dlho. Do mesta 287
    </tei:p>
    <tei:p>
     ﻿príde pod vedením Štefana Farmadyho šesť kuruckých salvaguardov   udržať poriadok. Pristavia sa otrhané kurucké čaty Štefana Kassayho,   pre nich richtár sháňa bielizeň. Vážnejšie však, keď začiatkom   októbra vráti sa Chmelius z Thôkôlyho tábora pri Leviciach. Privedie   zajatého Maretínskeho, i nového veliteľa salvaguardov, Jána Horváta,   zvaného Pacera, so siedmimi jazdcami. Páter Hanacius so svojimi len   teraz vidí, na čom je. Víťazná moc kniežaťa Imricha Thokôlyho, ako na   juhu, i v Brezne počne sa uplatňovať. Veliteľ Horvát, územčistý,   zdravý chlap malých fúzkov, orličieho zraku — prichytí sa hneď   zaistiť mesto a očistiť jeho okolie od tulákov a zlodejov. Ešte len i   siete založí na nich. Koho lapia jeho jazdci, nech je to hneď i   túlavý kuruc, zoberú ho a vrhnú do breznianskej šatľavy. To je však   len počiatok, čo sa zapáči i v, samej; rezidencii. Na tretí deň však   richtár, Gottfried Stax, svolá magistrát, rozriešiť veci, čo   nariaďuje Jeho kniežacia Jasnosť v záujme verejnom. Mnoho sa už o tom   hovorí v meste a senátori schodia sa so zvedavosťou i obavou v   očiach. Podľa toho, či sú evanjelici a či katolíci. — Slávny   magistrát, — prehovorí k nim veliteľ krátko a úsečne, — keď je mesto   pod ochranou Jeho kniežacej Jasnosti, nášho pána Imricha Thôkólyho,   musia byť i poriadky v ňom podľa jeho nariadenia upravené. Preto   žiadam v jeho mene, nech je utvorená mestská stráž, sto mužov silná,   udržať bezpečnosť v meste a okolí. — Žiadosť Jeho Jasnosti, kniežaťa   Imricha Thokólyho, — odvetí hneď Daniel Chmelius za všetkých, — je   naším zákonom. Je to návrh 288
    </tei:p>
    <tei:p>
     ﻿v našom záujme. Odporúčam prijať ho a pristúpiť k jeho   uskutočneniu. — Poveriť orátorov ľudu, — doplňuje návrh katolík,   plešivý Ďuro Gratza, — nech sú pánu veliteľovi salvaguardov do   pomoci, vybrať súcich a smelých chlapov na útraty a obranu mesta. —   Súhlasíte? — spytuje sa richtár prítomných. — Súhlasíme! — znej e   jednomyseľná odpoveď. — Splnomocnený som Jeho Jasnosťou, naším   kniežaťom Imrichom Thokôlym, — pokračuje ďalej veliteľ za napnutého   ticha, — evanjelikom tohto mesta oddať kostol, faru i školu so   všetkým, čo im bolo násilím odobraté. Po odstránení všetkých   katolíckych náležitostí uviesť do úradu dočasného evanjelického   kňaza, ktorý posiaľ odbavoval súkromné služby božie … Tieto slová   prekvapia prítomných ako hrom. Katolíci zblednú. Z evanjelikov jedni,   ako Chmelius, Gronell, orátor Faško — netaja ohromnú radosť. Viacerí   však ohliadajú sa s nedôverou. Nech sa nestane niečo, čo bude skoro   zas za crimen považované. Múdry Jakub vystihne hneď náladu. Nakloní   sa k tesťovi, ktorý, vstanúc, poukáže na jedine správne východisko. —   Vysokoctený pán veliteľ, — prehovorí za všetkých Chmelius. — K prvej   žiadosti zaujali sme ľahko stanovisko, keď to patrí nám. Odobrať   kostol katolíkom — nepatrí nám, ale moci svetskej. Oni nám ho tiež   neodobrali. Odobral nám ho Collalto — ako splnomocnenec kráľov — a   oddal im … — Rozumiem, páni, rozumiem, — usmeje sa Horvát-Pacera na   znak, že je ozaj na všetko odhodlaný. — Prineste mi teda kľúče od   chrámu, fary a školy! 289 19 Sobrané sp. M. Rázusa sv. 19.
    </tei:p>
    <tei:p>
     ﻿Kým orátor Faško prejde s dvoma drábmi do rezidencie, zvesť o   chystanom dostane sa na ulicu a bleskurýchle rozletí sa mestom. Ľudia   — i ženy — sa schodia ako na zavolanie. Tieto sháňajú sa na dvore   okolo pani richtárky, nateraz Barbory Staxovej, bezdetnej, vo veku   niečo vyše štyridsať. Tu majú svoj snem. — No, však je už na čase, —   vraví všetkými vážená, rumenná Chmeliuska. — Raz oni, raz my. To je   spravodlivé! — To! To! To! — prikyvujú okolo. — Čo si však len teraz   počnú v rezidencii, keď ju musia prepustiť ? — Tí vraj už majú všetko   sbalené, — zvestuje U ľa ktorá je už zas ako ruža. — Pôjdu na Muráň.   — S Pánom Bohom! I tak čo by tu robili ? Keď Matej Faško, celý   vyčervenený, prinesie kľúče, Horvát, rozhodnutý vykonať všetko do   konca, prevezme ich. — Tak teda so mnou! — vydá heslo. Richtár,   senátori — i katolícki — povstanú a vyjdú na ulicu. Tu sa k nim   prípoja ostatní mešťania, i húf zvedavých žien a celý zástup pohne sa   vážne pod Dúbravku. — Len by z toho ešte nebolo zle, — škrabú sa čo   bojazlivejší tu-tam za uchom. — Časy sú neisté. Raz je hore ten, a   zas onen. — Nerobíme to my, — vravia zasa smelší. —• Robí to   splnomocnenec kniežaťa. — Dobre, dobre — lež my sme pri tom! — Boli   sme i pri tom prvom, — posmelí ich Jakub. — Tak sme i pri druhom.   História sa opakuje. Nič viacej! Rastúci húf hrnie sa po širokom   rínku. Pred rezidenciou stoja už vozy, na ne sa nakladá. 290
    </tei:p>
    <tei:p>
     ﻿Mešťania, pozrúc v tú stranu, robia si poznámky. V tú chvíľu mihne   sa akási mníšska postava v okne. Stojí, stojí a hľadí na rínok, na   rozjarený zástup. — Hanacius, vidíš ho? — mykajú ľudia hlavami. — Ten   má deň! Ozaj je to on. Keby mohli dovidieť, v jeho hlbokých, tmavých   očiach uzreli by slzy. Slzy zraneného presvedčenia! Kto by sa však   teraz ohliadal na to? Zástup priberá, priberá, a hučiac ako rieka,   valí sa do kostolnej ohrady. Kľúč zaškripí a otvorenými dverami za   magistrátom hrnie sa dnu, čo má nohy.. Priestranný chrám je o chvíľku   plný. Oltáre obstanú salvaguardy, aby nepovstal hriech. Horvát s   magistrátom a senátormi zastane v sanktuáriu, vykonať, čo mu   naložené. — Slávny magistrát! Vážený pán richtár, — prehovorí s   kľúčmi v rukách, obrátený ku Gottfriedovi Staxovi, stojacemu s   Chmeliusom a Jakubom Gronellom. — V mene Jeho kniežacej Jasnosti,   Imricha Thôkôlyho, prevezmite tieto kľúče. Týmto činom odoberám   kostol, faru a školu katolíkom a oddávam ich do rúk vašich   evanjelických, — podá kľúče richtárovi. — Opatrujte si ich verne a   svedomité! — Vysokoctený pán veliteľ! Slávny magistrát, — hlasom od   duševného pohnutia rozochveným ozve sa v túto vážnu chvíľu v rupne   richtára a mešťanov evanjelikov podnotár Gronell, prednesúc tento   protest: — Pretože kostol brezniansky a jeho patričnosti, menovite   kalichy a rozličné oltárne prikrývadlá, pred ôsmimi rokmi evanjelikom   katolíkmi s pomocou vojska odňaté boly a teraz k vôli božej z   naloženia najjasnejšieho kniežaťa, Imra Thôkôlyho, oddávajú 291   19*
    </tei:p>
    <tei:p>
     ﻿sa opäť evanjelikom, preto ohradzujem sa slávnostne proti tomu,   žeby z katolíkov v meste alebo v okolí obydlených po čase smel kto   povedať a tvrdiť, ako by evanjelici svoj kostol mocou a silou   zaujali! Prítomní vypočujú protest stojačky. V očiach im horí oheň   radosti. Medzi premnohými tam žiaria i krásne oči Zinky Gronellovej,   čo vedľa matere s hrdosťou hľadí na svojho Jakuba. Keď sa húf vyhrnie   z chrámu, Hornou bránou práve prechodia vozy. Pátri piaristi odvážajú   sa na Muráň. — Šťastlivú cestu! — ozýva sa tu-tam posmešne. Na veži   rozhlaholia sa všetky zvony. — Hodie mihi, cras tibi, — vypočuje zo   súzvuku múdry Jakub Gronell. — Dnes mne, zajtra tebe… Dnes mne,   zajtra tebe…! Taký je život a beh histórie! O niekoľko dní v   prítomnosti Tomáša Ebeckého, notára mesta Zvolena, uvedú do úradu   kňaza Michala Ursínyho a rektora Jonáša Sartoridesa na čas, kým sa   nevrátia z cudziny vyhnanci, Milochovský a Simonides. Teraz -sa už   udalosti rýchlo rútia za sebou. Evanjelici vstúpia do svojho   dedičstva. Zato so svojimi katolíckymi spolumešťanmi nažívajú dobre.   .Kade sa však valí kurucké povstanie, katolícky kňaz alebo mních nie   je istý životom. Thokóly, nadchnutý svojou peknou Ilonou, kráča od   úspechu k úspechu. Skoro padnú mu do rúk banské mestá. Svoju moc   rozšíri až k Váhu. Z ukoristeného zlata a drahého kovu razia sa znova   Thôkôlyho peniaze v Kremnici. — Emericus comes Thôkôly de Kesmark,   Dux Hung., — čítajú i v Brezne, ako po celom Slo- 292
    </tei:p>
    <tei:p>
     ﻿vensku, na kolujúcej minci, v zlate a v striebre. — Pro Deo et   Patria — za Boha a vlasť! — Nie je to hocikto, ten Thôkôly, — vraví   Gronell v rodine u Chmeliusov. — Boj jeho je nie bojom ctibažníka.   hoc bez ctibažnosti ťažko hérosa nájsť. Jeho zápas má však svoje   vysoké ideále. Veď bojuje za slobodu vlasti i presvedčenia. — A my v   Brezne nerozumeli sme mu dosť dlho, — poznamená Chmelius. — To je už   naša povaha, — usmeje sa zať. — No, nielen naša. Chceme byť vždy   prudentes et circumspecti! — V tom je múdrosť slabých! Pri najbližšej   reštaurácii mešťania miesto Staxa vyvolia Daniela Chmeliusa za   richtára. Časy sú neisté a on, tak či inak, vždy je hlavou mesta.   Táto vec je teda hneď v poriadku na spokojnosť všetkých. — Slávny   magistrát, — vystúpi nato počerný senátor, Daniel Engler, a   poobzerajúc sa po prítomných, trochu neistým hlasom pokračuje: — Z   poverenia veliteľa salvaguardov, JánaHorváta, mám vám česť oznámiť   rozkaz kniežaťa Thôkôlyho… — čo? Čo za rozkaz? — hľadia naňho všetci   zvedave. — Nuž ten, — odkašle si Daniel, — že veliteľ mesta nemá viac   strpieť medzi senátormi nijakého katolíka. Senátormi nech sú samí   evanjelici, ktorých mená majú sa kniežaťu oznámiť. Na tvárach   prítomných odrazí sa trápny dojem. Medzi senátormi je niekoľko   katolíkov, zaslúžilých o istotu a blaho mesta. — História sa opakuje,   — nahne sa Jakub ku Chmeliusovi. — Zachrániť situáciu! 293
    </tei:p>
    <tei:p>
     ﻿— Slávny magistrát, — vstane nato Tomáš Padlicius, — niet ľahšej   veci, ako vyplniť tento kniežací rozkaz. Veď máme byť prudentes et   circumspecti. Dnes je taká doba. Preto v menej všetkých katolíckych   senátorov oznamujem, že v záujme mesta srdečne ďakujem za dôveru. Na   tieto slová prikývnu Pósch, Taxner, Ochrnial, i zaslúžilý kapitán   mesta Jakub Maretínsky. Trápnosť chvíle to, pravda, len zvyšuje. Lebo   čo je pravda, je pravda. Brezňania, ak sa i nenašli v kostole, ale v   magistráte vždy sa svorne našli. — Priatelia, — vstane richtár Daniel   Chmelius rozrušený ako málokedy. — Počuli sme, máme byť prudentes et   circumspecti. Takí sme boli, keď sme i v najčernejšícb chvíľach   bránili záujmy svojho mesta s našimi katolíckymi bratmi spoločne.   Nemôžeme za Viedeň, ani za to, čo sa robí v krajine. Ci prišli   kuruci, či labanci, šlo to vždy na náš účet. Ako bolo dosiaľ v   magistráte, tak nech je i naďalej. Prosím vás, — hovorí, obrátený ku   katolíckym senátorom, — abdikáciu odvolať. My si to už u Jeho   kniežacej Jasnosti zariadime… — Tak je! Tak je! — ozve sa súhlas so   všetkých strán. — História sa opakuje, — všíma si Gronell priebehu   pozorne. — A niekedy i dobre opakuje! Magistrát a senátori rozchodia   sa po tomto v povznesenej nálade. A ako je už obyčaj, usnesenia   potvrdia sa i v mestskom hostinci na účet pokladnice, podľa Písma —-   nezaviažeš volu mlátiacemu ústa! Takto je to v Brezne, kým sa darí   Thôkôlymu. O krátky čas však roznesie sa zvesť, 294
    </tei:p>
    <tei:p>
     ﻿cisárski vraj tiahnu proti kniežaťu s presilou a na západe už mu   to nejde najlepšie. — Môže sa stať všeličo! — počuť v mestskom   hostinci. — čo by sa len stalo? — okríkne pani Andraška pochybovačov.   — Azda má pán Strassoldo takú peknú žienku, ako je pani Ilona   Zrínyička ? — čože ženy! Tých je všade dosť, — odvrkne jej jeden z   furmanov. — Vojakov treba, vo-ť jakov! — A tých azda nemá pán Thôkoly   dosť? — narovná sa najlepšia kuchárka mesta, zdvihnúc poriadny tlčik   na mäso v buclatej ruke. — I ja mu ešte pôjdem pomáhať, •—■ mrkne   šibalsky očima. — Tak veru! — A to by mu ozaj pomohlo, pani Andraska!   — ozve sa jedáleň chichotom. — Piaristi idú! Piaristi idú! Hanacius!   — dolieha z ulice i z rínku, kde vidieť, ako sa ľudia sháňajú okolo   vozov. — No, pani Andraška, — ohlási sa furman s úškrnom na mäsitej   tvári. — Počujete? Tí to už museli vycítiť, keď sa odvažujú … — Ach,   Pane Kriste, — zalomí táto rukami, — tí tu veru zle obídu! Včera   prišla sem stotina kuruoov. Neviem, či Kassayho otrhanci nie… Tí ich   doriadia. Ale načo sem lezú? Načo? Pred rezidenciou je ozaj   trma-vrma. Dva prázdne záprahy stoja obrátené nadol. Zvedavci sa   hrnú. Najviac všelijakí povaľači, a sopár kurucov, ktorí — keď ide o   pátrov — neutíšia veru nikoho. Ak nenavdajú. — Kde sú piaristi? —   pribehne s dvoma drábmi Jakub Maretínsky, kapitán mesta, bystrý a   starostlivý. 295
    </tei:p>
    <tei:p>
     ﻿— Hen! — ukazuje mu niekoľko rúk na rezidenciu. Kapitán rezko   vojde do fary, kde na prízemí ubytovaný je Michal Ursíny, náhradný   kňaz evanjelický. Pátrov nájde na poschodí. Vidiac na rínku vzrastať   shon, hľadia bezradne na Hanaciusa. — Laudetur, — pozdraví ich Jakub   úctivo ako katolík. — Preboha, kde sa tu beriete? — spytuje sa ich   hned ustarostený. — Prišli sme do svojho, — odvetí mu chladno a   odmerano Hanacius. — Reverendissime, — složí kapitán ruky pred ním, —   tak neviete, čo je u nás. Veď tu dnes môžte o život prísť … — Tak sme   prišli umrieť, — zachvejú sa stisnuté pery odhodlaním na všetko. —   Ale prečo umrieť? Treba to? — presviedča ich Maretínsky. — Co z toho?   Nie je vám lepšie vyčkať príhodnejšieho času a potom prísť?! Rozumné   slovo účinkuje na mníchov. Pozrú na superiora i na seba a po chvíli   mlčky sa soberú. Ako prišli — tak odchodia. Iba staručký páter Thomas   a Stephanus nemajú sa za ostatnými. — A čo vy ? — ohliadne sa fráter   Emericus, — nejdete s nami? — Len vy choďte, syn môj, — kývne mu   starec priateľsky. — My tu ostaneme našich opatriť. — A nebojíte sa   davu? — obráti sa k nim placho. — Ani kurucov? — Nie, — podá mu ruku   Stephanus. — My sme im nikdy nespravili zlého. Vozy odhrčia, huk na   rínku však ešte vzrastie. Maretínskemu podarí sa dostať mníchov z   mes- 296
    </tei:p>
    <tei:p>
     ﻿ta. Krik a bohapusté vyhrážky zatiaľ sa len množia. Všelijakí   povaľači s prostopašnými kurucmi nerobia si z toho veľa. Udrú na   rezidenciu, vyhoria dvere a idú pátrov hľadať. — Ježišmaria, —   zastrie si Stephanus oči, keď vidí, rútia sa nahor. — Páter Thomas, —   pozrie splašene na staručkého druha, —- po nás veta! — Nič si z toho   nerob, Stephan, — pohodí ten rukou pokojne, a otvoriac si   modlitebník, hrkne pátričkami. — Poď, pomodlíme sa… Modliť sa však   nieto času. Dav ich obstane a oči, podliate krvou, zabodnú sa do   nich. — Čo tu chcete? Ako sa opovážite? — sype sa im na hlavu. — Aha,   čierni vtáci, to ste sa dostali! Alo s nami! — Dvaja kuruci stanú si   za nich a dav, postrkujúc ich raz zprava a zas zľava, vedie ich po   rínku s víťazoslávnym hulákaním. Triezvejší mešťania radi by ich   utíšiť. Tu sa však nedá nič. Ako by všetci boli smyslov zbavení… — Do   šatľavy s nimi! — kričia ľudia. — Do šatľavy! Prečo — preto, ozaj ich   ta vedú a uvrhnú do žalára. — Chvalabohu, — vzdychne si Thomas, keď   sa ohliadne, kde je, — tu máme aspoň pokoj. Môžeme sa i modliť. — Ave   Maria gratia pléna, — zašepce i Stephan, padnúc vedľa staručkého   druha na kolená, — pros za nás hriešnych teraz, i v hodinu smrti   našej! Amen. Oni sa modlia a huk von neprestáva. — Ľudia, čo robíte?   — čuť známy hlas Chmeliusov. — Majte rozum! — Všetci domov! — rozháňa   ich kapitán Maretínsky. — Nehanbíte sa? — 297
    </tei:p>
    <tei:p>
     ﻿Daromné je všetko. Iba pustý rehot s nádavkami vniká až do   väzenia. — Čo nás len tak Boh trestá ? — pomáha Stephan Thomasovi na   nohy. — Čím sme sa len prehrešili ? — A čím sa prehrešili svätí   Otcovia, čo sa stali martýrmi za cirkev svätú? — odpovie mu starec   otázkou trochu vyčítavé. V tú chvíľu zaškripí kľúč vo dverách. Vojdú   dvaja kuruci a niekoľkí z davu. Na ich ústach posmešný úškrn. Oči im   blysnú zlovestne. — No, pátri, — uškľabí sa vyžratý červenák, —   schystajte sa na ďalekú cestu! — Koniec, — zašepce Stephanus, v ňom   je ešte chuti žiť. — S Bohom, otče! — S Bohom, synu! — padnú si do   náručia, a pobozkajúc sa, vyjdú postrkovaní vojakmi medzi   hulákajúcich na rínku. — Ty pôjdeš s nami do Rožňavy, — okríknu   Stephana. — Uvidíme, na čo sa zídeš! Len sa neohliadaj, — buchne ho   ktosi pri hahote ostatných do chrbta. — Ak nebudeš poslušný na zemi;   pôjdeš na kôl. Rušaj…! Páter neodporuje. Bolo by i daromné. Dvaja   kuruci ženú ho pred sebou. Bijú ho, kade sa mu len ujde. Kráča, ako   vládze. Iba keď je pred rezidenciou, obzrie sa a vidí, ako dav vlečie   úbohého pátra Thomasa kamsi k hornej bráne. Okolo krku miesto casule   má dva pôlty slaniny, čo ho kľúčia k zemi. Pokorne kráča a modlí sa.   Nedbá na krik a hulákanie, na údery a bitku. V očiach jeho nieto   strachu. Naopak, ako by si práve toho prial. Na dne duše ozýva sa mu   — dnes budeš so mnou v raji… — Bože, —: vyderie sa Stephanovi z pŕs,   keď ho vojak zatne býkovcom, — čo sme previnili? 298
    </tei:p>
    <tei:p>
     ﻿— Ty nič, — uškerí sa kuruc. — Ale ako vaši bijú našich, tak my   vás … — A čo si tu hľadal? — zgáni naňho druhý, — kde ťa nevolal nik?   Rušaj! Kým Stephana vedú Hronskou bránou, staručký Thomas vyjde s   davom popod Hornú bránu. Ponorený do modlitieb stráca sa sám sebe. Na   údery a rany neudrží sa na slabých nohách. Padá na tvrdú zem. Musia   ho dvíhať. — Dorazte ma už, dorazte! — obráti na zdivených mdlé oči   prosebne, dobitý a dopichaný. V tú chvíľu beží rínkom Jakub Gronell.   Starý Rostarius je zle. Bol teda pre Uľu robiť testament. Ako však   zvie, čo sa deje, krv mu udrie do tváre a zrýchli krok. Pred Hornou   bránou dobehne veliteľa salvaguardov, Jána Horváta. — Co sa robí ? —   spýta sa ho rozrušené, čujúc z Drakšiara bohapusté hulákanie. — Čo   je? — Spravodlivosť ľudu, — stisne tento plecami. — Tak rozožeňte   dav! •—-Kto mi ho rozoženie? — kývne beznádejne rukou. — Kuruci si   takú korisť nepustia lacno. Kapitána mesta, Jakuba Maretínskeho, ked   im to bránil, práve nabili… Jakub ho nechá a beží popod bránu. Pod   drakšiarskou skalou dohoní zástup, búriaci chichotom a hulákaním. —   Ľudia, preboha, nepoškvrňte sa, — volá Gronell ako fakľa. — Sme   kresťania! — Neskoro, pán notár, neskoro! — vysvetľuje pani Andraška   z hostinca. — Už je po mníchovi. Vojak ho strčil so skaly, — ukazuje,   s ktorej, — do priepadliska. Tam leží na zemi. Nie je to pekné, nie   veru! — Budeš ticho, ty pľuha voľajaká, — osopí sa 299
    </tei:p>
    <tei:p>
     ﻿na ňu akýsi vojendoš. — Chceš? Shodíme i teba, bosorka! Ale s tej   najvyššej…! Podnotár prederie sa stíchnutým zástupom. Pristúpi k   mníchovi, ktorý lenže dáva znaky života. Keď však zbadá priateľskú   tvár, zťažka sa posbiera. — História sa opakuje, — stŕpne Jakub pri   pohľade na obeť rozvášneného davu.—Pre viny iných vytrpí nevinný! Pre   Leopolda, Kolloniča, Szelepcsényiho a krvavých cisárskych generálov —   Thomas! A my? — próbu j e mu pomôcť na nohy. — Radi by sme utvoriť   lepší svet. A žiaľ, sme z tej istej hliny! Z tej istej veru!! Toho   dňa večer za horami, za dolami pri rieke Odre v pohostinnej   Vratislave nesie sa do úzkych ulíc znova velebný spev pootvoreným   oknom z prvého poschodia: — Dobroreč duše má Hospodinu, a všecky   vnítrnosti mé jménu svätému jeho, — zneje mocne, radostne, ako na   organe. — Dobroreč duše má Hospodinu, a nezapomínej se na všecka   dobrodiní jeho. — Kterýž odpauští tobe všecky nemoci tvé. — Kterýž   vysvobodzuje od zahynutí život tvúj, kterýž té korunuje mďosrdenstvím   a mnohým slitováním. — Dobroreč duše má Hospodinu! — Wer singt? —   napínajú sluch zvedavci. — Kto to spieva? — Die ungarischen   Exulanten, — zneje ticho odpoveď. — Slowaken! — Und was ist Neues in   Ungara? — Revolution! Thôkôly ide na Sliezsko a Viedeň! No, nielen   to. Kmotrovcom došiel list od rich- 300
    </tei:p>
    <tei:p>
     ﻿tára Chmeliusa, kde ich v mene magistrátu zve do Brezna sa vrátiť.   Preto sa toho večera rozlieha po vratislavských uliciach vdakyplný   žalm oslobodených služobníkov božích.
    </tei:p>
   </tei:div>
   <tei:div type="chapter">
    <tei:head>
     XXI.
    </tei:head>
    <tei:p>
     Búrka v Brezne utíši sa na čas. Páter Thomas, ukrývaný u Taxnerov   za niekoľko dní, ťažko nemocný dá sa doviezť do Prievidze. Cestou   však dokoná v Kremnici, kde ho i pochovajú. Páter Stephanus, vojakmi   dotýraný, dostane sa do Rožňavy, kde ho len nariadenie Thôkôlyho   ochráni pred popravou. V smysle toho nariadenia dostane sa do   Thôkôlyho tábora, kde sa s ním ľudskejšie nakladá. Zima je tuhá i   tichšia. Kurucké vojská ležia v zimných táboroch. Vrchy i hory   zapadnuté sú snehom. Počiatkom februára 1683 vyberú sa z Brezna na   troch saniach senátori Martin Olerini a Ján Taxner po Milochovského,   Simonidésa aj ich rodiny do Levoče. Mesto žije vo vzrušení   slávnostných príprav za niekoľko dní. Magistrát postará sa vyčistiť   cirkevné budovy. Pani Zuzanna Chmeliusová zas, so svojou dcérou a   ochotnými Brezniankami, naplnia komory a prichystajú všetko, čo   kmotrovcov presvedčí o teple domova. 8-ho februára dôjde heslo o   príchode vyhnancov. Magistrát sa síde a rozhodne prichystať v   mestskom hostinci slávnostnú večeru na štyri stoly. Pod vodcovstvom   veliteľa, Jána Horváta, dá sa na pochod bandérium zo salvaguardov a   mladých majstrov pod Čertovicu, čakaným oproti. Idú na koňoch a cum   vexillo — so zástavou. 301
    </tei:p>
    <tei:p>
     ﻿Na Mýte si odpočinú. Zajedia si a vypijú v krčme na trovy mesta.   Keď majú dosť, poberú sa ďalej tvrdou, zamrznutou cestou. Vrchy sú   biele, až slepia. Cesta vyhladená svážaným drevom. Jedle a svrčiny   zapadnuté snehom ani v báji. Ľudia neraz zastanú pokochať sa na   strhujúcej panoráme. — Azda sa i tie hory prichystaly privítať našich   dnes! — vraví Chmelius Jakubovi. — Krásne je, otec, — pozrie tento   naňho. — A ja mám dnes radosť, ako v deň nášho sobáša so Zinkou. — I   ja, syn môj, — potrhne richtár koňa za uzdu. — I ja. Vyjdú na   poslednú brezniansku osadu, Jarabú, obývanú baníkmi. Odtiaľ už vedú   nahor serpentíny. Postoja si pred banským kostolíkom. Nečakajú dlho a   baníci, vracajúci sa z baní na zlato, zvestujú príchod čakaných.   Banderisti, popriväzujúc si kone o ploty, rozprávajú sa. Pritom   hľadia napnuté na nekonečné sivé hory. — Aha, sú! — ukáže prstom   orátor Faško na poslednú serpentínu, dolu ňou ženie sa troje saní. —   V prvých sú pán farár s pánom rektorom. A ten chlapec? Hej, to je   iste Samko! Aký je už veľký! V druhom pani farárka s pani rektorkou a   s farskými deťmi. Tie sú ešte väčšie. V tretích Taxner a Olerini… —   Na koňa! — zazneje veliteľský povel. — Napred! Dupot sa ozve a   bandérium ženie trapom po bielej ceste — pod mestskou zástavou. Pod   horou sa stretnú. Tu je vítania! Vojaci a majstri stoja v pozore, kým   Chmelius a Gronell objímu sa v slzách s prišlými. — Ach, ste to vy? —   Ozaj ste to vy? — nesú 302
    </tei:p>
    <tei:p>
     ﻿sa citné slová. — Páni kmotri, detičky, panig kmotry — mohlo by to   byť? — utierajú si oči. — Dobrý Pán Boh vyviedol vás z jamy levovej.   Poďte domov! Celé Brezno vás čaká. — Vivat! Vivat! — skríknu   banderisti a buchne do vzduchu niekoľko výstrelov. — Vi-va-át! —   Vi-va-át! — nesie sa grúňmi ozvenou ako odpoveď. Deti si presadnú do   saní k senátorom. Chmelius, pohodiac uzdu jednému z majstrov, sadne   si k pani kmotrám, žiariacej Katuši a príjemnej Apolonke. Jakub zas   pridá sa ku švagrovi Milochovskému a Simonidesovi, ktorí i po všetkom   utrpení sú len o poznanie — starší. Bandérium sa obráti, zem zaduní a   ide sa. Jarabské banské chalúpky s kostolíkom i s vďačnými tvárami   miznú. Nasleduje hora, krásna, zasnežená mohutná jedlina. Slniečko   kloní sa už nadol — jeho strieborné lúče ihrajú na bielučkých grúňoch   i lesklej ľadovici. Spiežovce miešajú sa do dupotu kopýt rytmicky —   čim-čam, čim-čam — a sane šinú sa ako po masle. S nimi letia bielou i   ružovou hmlou spomienky, myšlienky i tisíc otázok. … čim-čam,   čim-čam, čim-čam … — Že sme sa len toho dožili! — nevie sa Chmelius   kmotričkám prenadívať. — Vďaka Bohu! — siahnu mu obe za pravicou,   priateľsky ju stisnúť. — A. pani kmotra ako sa má? A pani Zinka   Gronellová ako? … čim-čam, čim-čam, čim-čam, mihajú sa mohutné jedle   a cesty ubúda. Rektor Simonides na predných saniach sedí zamíknutý.   Ako by nechcel veriť, že je to nie sen, .ale skutočnosť. V duši mu   zmihajú podivné, skľúčené tiene. Začuje celkom určite: šoú-šoú-   303
    </tei:p>
    <tei:p>
     ﻿čľap … šoú-šoú-čľap … Niekoľko ráz prejde si rukou po čele zahnať   predstavy a venovať pozornosť Jakubovi, ktorý si odváži každučké   slovíčko. — Ďakujem vám za poslané knihy, — priateľsky stisne ruky   obidvom trpiteľom. — Načítali sme sa ich u Chmeliusov. Naspomínali na   vás! Ornamentum, i Exul praedicamentalis, sú zodraté. Musí nám ich   ujec Padlicius do kože zaviazať. To je pravda, ako tam čítať, — nahne   sa k flegmatickému Milochovskému, — vlastne sú len dve nationes alebo   národy na svete, jeden národ dobrých, druhý — zlých. A to ukáže sa   všade — v krajine, meste i v cirkvi… — Tak… tak! — zažiaria farárovi   oči radosťou porozumeného autora. — A tak to bude ešte dlho, dlho, —   povie Simonides, — kým nepríde kráľovstvo božie, zaň umrel i pracuje   náš Spasiteľ. — Premýšľal som o tom, — pokračuje Jakub. — Zdá sa mi,   človečenstvo bude ešte dlho trápiť seba. I keď náboženské boje   prestanú, veľký národ zlých nájde si novú zámienku a titul trápiť   svojich bližných. Hocijaký titul, ale si nájde! A keby ľudia vedeli —   i tí, čo za nami prídu, keby vedeli, aký zlý je potom taký život! —   Hrozný! — prisvedčí rektor Ján. — Dúfajme, — zdvihne hlavu   Milochovský, — národ dobrých raz vyhrá. Potomci porozumejú nášmu   odkazu, keď nás nebude. A spravodlivý Pán Boh urovná raz všetko. …   čim-čam, čim-čam, čim-čam … Na západe rozlejú sa krvavé zore.   Banderisti rútia sa dolinou a sane šinú k zamrznutému Hronu. — Hámor,   — všimne si rektor plameňov, vyblkujúcich teraz už z kniežacej   železnej maše 304
    </tei:p>
    <tei:p>
     ﻿— Pane Bože, — vzdychne si zhlboka, — veď sme už čochvíľa v   Brezne…! — Hneď sme doma, doma, — jasajú deti v posledných saniach,   diškurujúc veselo so senátormi. — Pozrite, — ukazuje Samko, — hen sú   brány a tam pod vŕškom kostol. — Náš kostol, — zašepcú panie. — A hen   je náš Drakšiar, — zdvihne Milochovský ruku. — Ta tiahne jedľová   dolinka. Dobre sa mi snilo, pán kmotor, — potiahne rektora za rukáv,   — keď svitne jar, pôjdeme sa ta prejsť. — Pôjdeme i s našimi, —   svietia Simonidesovi oči od radosti. — Poradovať sa spolu po búrke. —   Po hroznej búrke! — vzdychnú si panie. — Celé Brezno vás čaká, —   vraví im kmotor Daniel so slzami v očiach. — Celé Brezno! Hľa, aký   veľký zástup pred Dolnou bránou! Všetci vás chcú vítať… — Ach, Bože!   — ponorí si Kaťuša peknú tvár do dlaní a zafiká. — Kto by to bol   myslel… ? Pod Dúbravkou vtom mocne zahlaholí. Päť zvučných zvonov   hlása do rumenného večera radosť, nesmiernu radosť celého mesta.   Koniec. 305 20 Sobrané sp. M. Bázusa sv. 19
    </tei:p>
   </tei:div>
  </tei:body>
 </tei:text>
</tei:TEI>
