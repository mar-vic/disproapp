<tei:TEI xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0" xml:id="slk1947312" xml:lang="slk">
 <tei:teiHeader>
  <tei:fileDesc>
   <tei:titleStmt>
    <tei:title>
     ﻿Minulosť Gregora Tramera : ELTeC edícia
    </tei:title>
    <tei:author ref="viaf:84161303">
     Detrich, Július (1874 - 1946)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     17907
    </tei:measure>
   </tei:extent>
   <tei:publicationStmt>
    <tei:p/>
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Detrich, Július
     </tei:author>
     <tei:title>
      ﻿Minulosť Gregora Tramera
     </tei:title>
     <tei:pubPlace>
      Ružomberok
     </tei:pubPlace>
     <tei:publisher>
      Kníhtlačiareň Štecko a Trepáč
     </tei:publisher>
     <tei:date>
      1947
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p/>
  </tei:encodingDesc>
  <tei:profileDesc>
   <tei:langUsage>
    <tei:language ident="slk"/>
   </tei:langUsage>
   <tei:textDesc>
    <eltec:authorGender key="M"/>
    <eltec:size key="short"/>
    <eltec:canonicity key="unspecified"/>
    <eltec:timeSlot key="T6"/>
   </tei:textDesc>
  </tei:profileDesc>
  <tei:revisionDesc>
   <tei:change when="2025-08-18">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head/>
    <tei:head/>
   </tei:div>
  </tei:front>
  <tei:body>
   <tei:p>
    EIIK A 9.- JÚLIUS DETRICH:
   </tei:p>
   <tei:p>
    ﻿Július Detrich: Gregora Tramera Tramerov cieľ bola Amerika. Ako   mnohých našich otcov! Doláre malý veľkú, fascinujúcu moc a naši ľudia   mnoho cieľov! Ale hovorí sa: iný kraj, iný svet •— iní ľudia … Tramer   je v New Yorku obvinený z pokusu zastrelenia svojho krajana, doktora   Zoltána. Osudy ľudí a ich skutky zrkadlia sa v tomto napínavom   románe. — Život uteká, strháva so sebou ľudí, dotýka sa ich   nemilosrdne, spája osudy a vracia dlžoby činov, i keď neskoršie!   Minulosť sa mnohoráz vracia i keď v inom rúchu a prostredí, ale s tým   samým jadrom, spojeným s prítomnosťou, aiko čosi čoho sa nedá zbaviť   a striasť. Človek ako by musel stupiť do vopred pripravených kročají,   roztrúsených ako hustá sieť … Ktorá kročaj je správna? pýtate sa.   Odpoveď by znela: Poctivou prácou ku šťastiu — a nepoctivou za mreže.   — To je smysel tohto románu. eMKa NinuSosf
   </tei:p>
   <tei:p>
    ﻿
   </tei:p>
   <tei:p>
    ﻿Minulosť Gregora Tramera JÚLIUS- D E T RI C H : RUŽOMEROK 194 5.   „KORU’NA” Román.
   </tei:p>
   <tei:p>
    ﻿Vytlačila kníhtlačiareň Štecko a Trepáč v Ružomberku.
   </tei:p>
   <tei:p>
    ﻿E M K A Július Detrich: MINULOSŤ GREGORA TRAMERA
   </tei:p>
   <tei:p>
    ﻿
   </tei:p>
   <tei:p>
    ﻿JHhnilú s f sa oľuoia Inšpektor tajnej polície, Pavol Korián sa   pozeral s prekvapením na hodinky. Bolo šesť hodín ráno. Vstal chytro   od svojho písacieho stola a uvedomil si, že z Policajného   riaditeľstva má práve voľačo vyše polhodiny domov. Obliekol si kabát,   shmul aktá prípadu, ktorým sa práve zaoberal do zásuvky písacieho   stola a vyšiel. Vonku konštatoval, že sa rozvidnieva. Objavovalo sa   chmúrne ráno v bratislavských uliciach, chladné a vlhké aké býva   začiatkom novembra .. . Inšpektor dodatočne usúdil, že i keď sú tu   príznaky jesene, nikto si ju neuvedomoval. Ani on sám nie.   Bratislavčania boli zvyknutí na príjemné dni i v neskoršom čase. Ale   predsa, Korián prišiel na to, že toto ráno je prvé jesenné, v ktorom   pri prechádzaní parkom, padalo zožltnuté lístie so stromov na vlhkú   zem. I v uliciach 5
   </tei:p>
   <tei:p>
    ﻿poletovalo lístie, zahnané sem vetrom z parku a zo záhrad. Park a   záhrady v meste zostávaly akýmsi kútom prírody, kde sa najviac   odzrkadlievalo ročné obdobie. V meste to bolo zase vidieť vo   výkladných skriňách, kde sa objavovaly rôzne jarné, letné, jesenné   alebo zimné novinky. V parku padalo lístie do mlák, ktoré ostaly po   včerajšom studenom dáždi. Korián ich obchádzal. Všimol si tiež, že   trávniky zostávaly holé. Jeseň. V korune stromu, zväčša už bez   lístia, prebudily sa vrany a s krákotom odletávaly v neznámu dial.. .   Inšpektor sa zamyslel. Do neurčitá. Zapodieval sa v duchu prípadom,   ktorý s týmto nemá nič spoločného, ale ktorý ho pripútal celú noc k   aktom. Mimo toho dotkol sa noci. Minula sa pokojne, pokojnejšie od   hociktorej z iných nocí, rušený neznámymi ľuďmi z vidieku i z   periférie mesta. Prechádzajúc popod stromy v parku — chcel si tak   skrátiť cestu k svojmu bytu — začul slabý chrapot. Lístie šuchotilo   okolo neho, padalo na jeho plecia, kĺzalo po jeho šatoch k zemi, kde   ostalo ležať podľa svojho osudu. Chvíľami upútavalo lístie jeho   pozornosť. Zožlknuté mihalo sa vzduchom, krúžilo, až dopadlo do mláky   alebo na studenú holú zem. Sychravosť vzduchu zasa mu pripomínala   jeseň. Vtom opäť začul chrapot. Vyčkával. Ticho Pohol sa pomaly,   dotkýnajúc sa v myšlienkach svojho domova. V duševnom zrení videl   svoju manželku, pani Marínu, netrpezlivo ho očakávať. Chrapot sa   ozval znovu. Inšpektor Korián zastal s po- 6
   </tei:p>
   <tei:p>
    ﻿citom človeka, ktorý tuší blízkosť druhého, stlmil dych a pokúšal   sa stlmiť i klopot srdca. Počúval… Z ktorej strany chrapot prichádza?   Už uhádol. Zpod krovia. Dal sa za hlasom. A keď prišiel bližšie,   videl tu na zemi spať muža asi tridsaťpäťročného. Mužov oblek bol   zastriekaný blatom. Bol starší, ošúchaný. Klobúk bol neznámemu   poduškou. Vlasy mu padaly do tvári. Mal ich svetlé. Na pravom spánku   čosi sčemalé, zoschlé, pútalo jeho pozornosť. Korián chytro uhádol.   Bola to krv. — Haló! Vy tu, kto ste? — spýtal sa. Muž reagoval na   jeho zvolanie. Prebral sa a zastretým pohľadom sa pozrel na neho   vyjavené a nechápavé. Takýto stav vedel Koriána priviesť na   myšlienku, že neznámy je nie pri úplnom vedomí. Preto opatrne a   ohľaduplne povedal. — Cítite bolesť? Pri týchto slovách Korián   zistil, že muž sa vedel nejasne rozpamätať na príčinu, pre ktorú sa   nachodí v parku. Siahol totiž chytro na miesto, kde sa rana   nachádzala. Bola to strelná rana, ako Korián chytro zbadal. Rozopäl   mu kabát a golier košele. Mužskému sa uľahčilo. Oživene sa pozrel na   neho. — No tak! Vstaňte! Pomôžem vám! Mužský sa za jeho pomoci   postavil slabo na nohy, — Máte nejaké dokumenty pri sebe? —   pokračoval inšpektor priateľsky a dodal: — Prečo sa tu nachodíte? Kto   vám spôsobil tú ranu na hlave? Pretože mužský mlčal, pokračoval   Korián názornejšie: — Strelil niekto po vás? 7
   </tei:p>
   <tei:p>
    ﻿— Strelil? — oživol mužský. Chvíľu mlčal, ako by rozmýšľal.   Napokon dodal; — Možno. Ale nepamätám sa. — Prišiel som … — zarazil a   zapotácal sa. Korián ho zachytil a vzal ho pod pazuchu. — Poďte ku   mne. Bývam neďaleko. No, vzmôžte sa! — dodal pozbudivo, keď videl u   neho vyčerpanosť. V súkromnom byte inšpektora Koriána bola už hore   jeho manželka, pani Marína a pripravovala raňajky. Na mužovu   častejšiu neprítomnosť bola zvyknutá a len v duchu hádala príčinu,   ktorá ho v poslednú dobu natoľko zamestnávala. Práve sa chystala   vyzrieť von, keď sa otvorily dvere a Korián vstúpil dnu. Pod pazuchou   viedol neznámeho mužského, ktorý sotva stál na nohách. Maríne sa   temer zastavilo srdce. Tak sa prestrašila, keď videla obidvoch   vstúpiť. — Marína! Trocha čaju s_ rumom! To ho preberie! — povedal   inšpektor, spúšťajúc opatrne neznámeho na hrubý koberec v predsieni.   Dodal na vysvetlenie: — Našiel som ho v parku. V peci plápolal oheň.   Na neznámeho mierne teplo blahodárne zapôsobilo. Teplý čaj s rumom   oživil jeho sily. — Zatelefonujem pre sanitný voz a pre doktora   Felcnera. Je tu najbližšie. — povedal Korián svojej manželke. Pani-   Marína ľahko prikývla a nahla hlavu neznámeho k sebe bližšie, v snahe   podať mu čaj. Keď sa tak stalo, náhle sa jej ruka zachvela. Telom jej   prešla divoká úzkosť, bázeň a radosť zároveň. Vytreštila s úžasom oči   na neho: Otvoril oči. Tlmene skríkla: — Pavol! Pavol! . . Veď je to   môj brat — Gregor! 8 — Odkiaľ ste?
   </tei:p>
   <tei:p>
    ﻿Gregor reagoval na toto zvolanie. — Ma-Marína! — zvolal vzrušene.   — Gregor! Bože! Kde sa tu berieš?! — — Marína! Marína! Vtedy stál   inšpektor Korián nad svojou manželkou, kľačiacou pri hrudi svojho   brata. Úžas, aký sa inšpektora zmocnil, ťažko opísať. — Tvoj brat,   Marína? — opýtal sa. — Áno, môj brat, Pavol! Gregor sa volá! Korián   sa dotkol v myšlienkach známosti s Marínou. Vzali sa pred rokom.   Maríninho brata nepoznal. A Marína nikdy nevravela o ňom. Ba, pamätá   sa na jej výrok, že nemá nikoho na svete mimo jeho . . . Nevedel si   napochytre uvedomiť túto náhodilu súhru udalostí. — To, že je tvoj   brat, Marína? — pýtal sa dôrazne. — Veď si dodnes nevravela o svojich   súrodencoch. Prosím, vysvetli mi to . . Pani Marína pozrela   úskostlive a prosebne na svojho muža. — Prepáč a odpusť! — zaprosila.   Osud, alebo náhoda? —- pýtal sa inšpektor Korián sám seba. Pozoroval   domnelého neznámeho a jeho každý pohyb pripadal mu pohybom Máríniným.   Mlčal. — Marína! — počul šepotom vravieť raneného. — Nechce sa mi   veriť, že si to ty, Marína, moja sestra! Je to sen, lebo skutočnosť?   — pýtal sa pochybovačné. — Je to skutočnosť! Som to ja, Marína! Ušlo   mnoho času za tvojej neprítomnosti, Gregor! Desať rokov! Ako ten čas   uteká! A ako chytro starneme! Otec bude šťastný, keď ťa uvidí! Škoda,   že matka naša sa nedožila tvojho návratu! 9
   </tei:p>
   <tei:p>
    ﻿— Je mŕtva? — Už šesť rokov! Korián zmätene zvolal: — Marína!   Prosím ťa vysvetli predsa!. . Máš otca? Prečo si mi to zatajila?   Vysvetli dôvod, ktorý ťa prinútil zaujať mlčanlivé stanovisko. Vrav!   —- žiadal ju prudko. Marína dlhšie mlčala. Po chvíľke povedala ticho:   — Neskôr. .. Dúfam pochopíš a odpustíš! Túžila som po dni, kedy ti to   budem môcť povedať. Volal si už lekára? — Áno, čoskoro bude tu   Dr. Felcner! Gregor, Marínin brat prudko trhol so sebou. Prevrátil   oči k nemu: — Doktor Felcner? — spýtal sa. — Prečo ste ho volali!   Nechcem vidieť toho človeka! Sotva to dopovedal pod prívalom   vzrušenia a napätia stratil vedomie. Marína porozumela toto bratovo   vzrušenie pre osobu doktora Felcnera. Rada by predišla jeho príchod.   Pochopila aj príčinu, pre ktorú volal Pavol doktora Felcnera. Bol to   totiž najbližší lekár. Už chcela vstať a nerozhodnutá ešte ako a čo   robiť, aby zabránila príchodu Felcnerovmu, keď jej zišla myšlienka,   že Felcner Gregora sotva po toľkých rokoch pozná. Ale predsa bola tu   pochybnosť. Gregor, i keď zmužnel a zosilnel, sa v podstate nezmenil.   Veď ho hneď poznala, len čo otvoril oči. A čo doktor Felcner?   Myšlienky jej letely do minulosti. Dotýkaly sa jej rodiny. A   udalostí, spojených s ňou. Aká ťažká a osudná chvíľa sa valí opäť na   ňu! Ci nie je možné sa jej vyhnúť? Akýsi polozúfalý pohľad vrhla na   svojho muža, v ktorom hľadala záchranu a oporu. Porozumie jej? Ci sa   nedíva na ňu vyjavené, nedôveríve a zmätene? Už mala 10
   </tei:p>
   <tei:p>
    ﻿príval slov na jazyku, ktorými by svojmu mužovi vysvetlila   vrátivšiu sa minulosť, i keď len vyvolanú bratovým príchodom.   Zožltnutá, do popolavá idúca farba Gregorovej tvári naháňala jej   hrôzu a úskostlive sa pozerala na dvere, tušiac Felcnerovu   dochvilnosť. Očami sliedila z kúta do kúta, s brata na muža a zasa   naopak. Zoschnutá krv na spánku bratovom zdôrazňovala a vyvolávala   dramatické dohady, za akých sa jej brat musel vrátiť domov, do   vlasti! Co ho tu čaká? Co? Desivé slovo, ktoré ako prízrak niečoho   strašného oživovalo celú hrbolatú cestu príkoria a nepriazne osudu,   vyrástlo pred jej očami; žalár! Žalár ho tu čaká! Áno, žalár! To   slovo zdalo sa jej, vychádzať z tisíc hrdiel v rožných tónoch,   strašných, výsmešných, zgniavených silou výsmechu rodiny Tramerovej!   Do očí tisly sa jej slzy zúfalstva. Minulosť ako by sa rozprestrela   pred jej očami s celou prudkou Gregorovou povahou a jeho náhlym   jednaným vždy a všade. A potom, ako nejaký výkričník zostalo jej na   ume to, čo uvrhlo hanu na všetkých členov rodiny jej otca, Gregora   Tramera! Všetci boli poznamenaní. Všetci! Tá udalosť sa vryla, temer   vsiakla do krvi každej bytosti, čo nosila toto meno. Zašepkala   podlomene: — Život je ťažší, ako som myslela! Do pradenia myšlienok   vrzly dvere a doktor Felcner vstúpil dnu. Svojho muža videla Marína   akoby v podvedomí ísť k nemu, ale nemala sily zadržať ho. Ale predsa,   dobre by bolo aspoň oddialiť Gregorovo zatknutie. Na- 11
   </tei:p>
   <tei:p>
    ﻿padlo jej, že mala dosť času, vysvetliť Pavlovi príčinu, pre ktorú   sa Felcner nesmie dozvedieť, že je to jej brat, Gregor, ten . . .   Dotkla sa chladnými prstami rozpáleného čela. Koriánovi zasa ani   zďaleka nenapadlo požiadať doktora Felcnera o starostlivejšie   ošetrenie raneného s oddôvodnením, že je to brat jeho ženy! Aká ťažko   privyknuteľná myšlienka! Brat jeho ženy, Maríny! — V duchu sa dotýkal   Gregorovej rany na hlave, tušiac v tom klbko záhadných udalostí a   príčin, pre ktoré zaznel výstrel kdesi v parku . . . Oddialoval tento   dohad, i keď sa silou mocou tlačila otázka príčiny! V podvedomí tušil   neujasnenú tragédiu rodiny svojej ženy. Ale prijímal to s pochopením   a s vyrovnanosťou. A to, čo sa ho najviac dotklo, to bola Marínina   mlčanlivosť o bratovi, o rodičoch. Veď si ju bral s vedomím, že   nikoho nemá. A teraz, tu leží jej brat, Gregor… O ktorom nič nevedel,   netušil jeho existenciu. Aká úžasná, ťažká príčina to musí byť, keď   Marína zatajila svojich blízkych, a podľa všetkého drahých: Doktor   Felcner krátko pozdravil. Nevravel. Nespytoval sa. Dal sa do práce s   akousi virtuóznosťou človeka, ktorý na pohľad zistí prečo je tu a čo   je jeho povinnosťou. Zohol sa k ranenému, prezrel ranu, vyčistil,   obviazal, monotonne hučiac. — Nič mu nebude, nič! Strelený do hlavy .   . . Šťastie, guľka sa ho len dotkla, i keď zanechala dosť značnú ranu   . . . Slabosť dá sa vysvetliť stratou krvi. — Strelený? — zvolala   Marína. ’— Áno, nič mu nebude. Je len slabý. 12
   </tei:p>
   <tei:p>
    ﻿Marína sa preriekla: — Chudák Gregor! Felcner sa pozastavil. — Je   to váš príbuzný? — a nazrel mužskému lepšie do tvári. Náhle zvolal   hlasom kovaným: — Veď je to, tuším, váš brat! Ten, čo zastrelil   doktora Zoltána! Marína vykríkla: — Vy ho poznáte? I mňa? — Celú   rodinu poznám! — povedal. Korián smrteľne zbledol. To, čo počul, bola   ako rana do tvári. Stratil sebaovládanie a zvolal: — Co je na tom   pravdy? Vravte! Doktor Felcner sa ospravedlňoval: — Prepáčte, myslel   som, že o tom viete. Mrzí ma to, že som tak povedal. Doktor Zoltán   bol môj dobrý známy, keď nechcem práve užiť slova, môj dobrý priateľ!   — Ale čo urobil? Aká je tu súvislosť s bratom mojej ženy a doktorom   Zoltánom? Doktor Felcner sa omlúvil: — Pepáčte, mne je trápné o tom   vravieť. O tom nech vám povie vaša manželka. — Marína!… — vyzval   Korián svoju ženu. Marína sa potočila. Svesila hlavu do dlaní, lkajúc   dlhšie mlčala, až s plačom, ťažko povedala: — Nikdy som nepomyslela,   že ma minulosť vytrhne z pokoja a zo šťastia, ktoré som našla pod   tvojou strechou. Desať rokov je tomu čo sa to stalo. Mne bolo vtedy   pätnásť. Doktor Felcner vykĺzol z bytu, 13
   </tei:p>
   <tei:p>
    ﻿— A čo sa stalo? Je to možné, aby brat mojej ženy zastrelil   niekoho? — opýtal sa hlasom podlomeným, polozúfalo. Spustil sa do   stoličky a pretrel si spánky. Marína zašepkala: — Maj ohľad. Za nič   nemôžem! Gregor sa prebral z bezvedomia. — Marína! — zašepkal. Šla   chytro k nemu. Starosť sa jej zrkadlila v tvári. Nevedela, ako sa   zachová doktor Felcner, o ktorom vedela, že je človek ľstivej povahy.   Oznámi ho. A ako sa zachová Pavol? Gregor povedal: — Marína! Viem, že   ma zatknú. Ale koniec musí prísť! Neni možno toto súženie ďalej   predlžovať. Ale ak je spravodlivosť na svete, nemôžem byť odsúdený za   čin, ktorý som nespáchal. Nehnevaj sa preto na mňa, že som sa vrátil   a rozvrátil váš pokoj. Tak som túžil vidieť vás. A clivo mi bolo po   vlasti.. . Desať rokov! Keď si spomeniem koľko príkoria a utrpenia   som prežil! Ale Marína, to všetko je nič oproti tomu, čo ste   prežívali vy tu doma. Zdalo sa mi, že som počul hlas doktora   Felcnera. Je to pravda Marína? — Je, Gregor! — prikývla so slzami v   očiach. — Ale buď pokojný, nenamáhaj sa. ’ Nerozčuľuj sa. Vezmi, ako   sa veci vyvinú! Veď život je už taký … Nevyčítaj si, že si sa vrátil.   Dobre si urobil. Nemal si utekať. Tým si iba potvrdil údaj o dohade.   Prečo si nedal n sebe znať? Nie je možné, aby človek nedal o sebe   znať celých desať rokov. Tak často sme ťa s otcom spomínali. Mysleli   sme, že nežiješ! Otec pochopí! — A priatelia? 14
   </tei:p>
   <tei:p>
    ﻿— Priatelia? Kto je mojím priateľom, Marína? Ci môže mať človek   obvinený z vraždy aj priateľov? Ci sa neodtiahne každý od neho? Veď   isto ma každý odsúdil prv, ako zvedel pravdu. — Nechcem sa vracať do   minulosti s takou zovrubnosťou, Gregor. . . Ale ty vieš veľmi dobre,   koho som pod tými slovami myslela. Mala som na ume tvojho dobrého   kamaráta, Hermana a jeho sestru Róbertu! Oživol. — Hermana a Róbertu   spomínaš, Marína! Veď tie slová pripomínajú mladosť! — dodal veselšie   — Herman nemávol rukou po mne? A Róberta sa vari nevydala? Veď ja by   jej to nemohol zazlievať. Nevravím pravdu, Marína? V očiach mal slzy.   — Neubližuj im. — Nechcem ani. — Herman ťa často spomína. Neverí, že   si to ty urobil. A Róberta ostala len Róbertou. Nevydala sa. Verí, že   sa vrátiš. Čaká ťa! Zdvihol sa namáhavo. Dlho sa díval do Maríninej   tvári. Potom sa pomaly spustil a ostal ležať. Zašepkal: — Obidvom   ďakujem! Povedz im to. Inšpektor Korián počúval túto výmenu slov   temer bez dychu. Poznal Hermana a poznal aj Róbertu. Často   navštevovali jeho manželku, ale ani slovo nepadlo o Gregorovi a o tom   všetkom. Začínal tušiť i keď len v podvedomí, akúsi záľudnosť, čo   ležala zakrytá clonou domnelej pravdy. Nechcel predbiehať udalosti.   Priblížil sa k svojej žene a jej bratovi. Nadhodil otázku: — A kde   ste boli za ten čas? 15
   </tei:p>
   <tei:p>
    ﻿Gregor obrátil k nemu pohľad. — Ja, kde som bol? V cudzine. —   povedal krátko a dodal: — Otázka znela temer nepriateľsky. — Som   Marínin muž! Dôveruj mi, daj niku na znak nášho priateľstva a   rozpovedz mi čo máš na svedomí! — Ruku ti môžem dať. Ale vyspovedať   sa ti nemôžem. Nemám z čoho! Som nevinný! Marína podotkla: — Gregor,   dôveruj Pavlovi. A ty, Pavol jemu! Maj, prosím ťa pre tento náš   rodinný osud pochopenie. A ospravedlní moju doterajšiu, temer hrobovú   mlčanlivosť. Nechcela som vnášať minulosť do prítomnosti. Ale keď sa   vrátila, nemôžem sa jej vyhnúť. Korián vzal ruku svojej manželky do   svojej o mlčky naznačil pochopenie odohravšieho sa dramatu a jeho   následkov. Obrátil sa ku Gregorovi. Povedal: — Nechcem preceňovať   svoju schopnosť a svoj vplyv! I keď som úradníkom a členom tajnej   polície, do ktorých rúk sa dnes, lebo zajtrá dostaneš, Gregor! Možno   mojím prispením, možno prispením niekoho iného, ale jednako sa   nevyhneš tomu všetkému, čomu si sa chcel vyhnúť útekom do cudziny, z   ktorej sa teraz vraciaš za podivuhodných okolností! — Ja viem —   povedal Gregor. — Ale rátam, že je to všetko premlčané. Je od tých   čias už desať rokov. Korián ho pochopil. I keď to povedal neúplne a   náznakové. Preto poponáhľal sa ho vyviesť z tohto omylu.: — Nie je   tomu tak! To, čo sa stalo, uvalilo na teba automaticky podozrenie,   lepšie rečeno, tvojím útekom 16
   </tei:p>
   <tei:p>
    ﻿potvrdilo priamu účasť na veci. Teda nerob si ilúzie! Ak si   nevinný, nemáš sa čoho báť. Teda? — Som nevinný! Vtom sa otvorily   dvere a dnu vstúpili dvaja policajní úradníci. Za nimi stál doktor   Felcner. Keď vstúpili dnu, doktor Felcner povedal; — Nemôžem si   pomôcť. Ale musel som to hlásiť — a ukázal na Gregora Tramera. —■ To   je Tramer mladší, ktorý zastrelil doktora Zoltána! Musíte ho zatknúť.   To, čo sa potom stalo, bol automatický sbeh udalostí. Marína ustrnula   hrôzou a úžasom nad Felcnerovou Ľstivosťou a udavačstvom. Korián   ustúpil pár krokov, cítiac na sebe Gregorov zúfalý pohľad. Chytro   povedal: — Buď pokojný! Navštívim ťa vo väzeňskej nemocnici. Potom   prehovoril niekoľko slov s úradníkmi, s ktorými sa poznal a   vysvetlil, kde Gregora našiel. Marína klesla podlomene na stoličku a   dala sa do usedavého plaču. Za krátko sa však premohla a ostala sa   dívať do prázdna. Vtedy sa vrátil jej muž z vonku. — Už ho odviedli.   — povedal, keď vstúpil. Marína povedala: — Ľstivý človek, ten doktor   Felcner! —• Musel to hlásiť. — I keď vedel, že si inšpektorom tajnej   polície? I vtedy musel hlásiť? Veď sa nemohol nazdávať, že poskytneš   útek Gregorovi, a že sa sám vženieš do podozrenia. — Doktor Felcner   to musel hlásiť. Ze to urobil akýmsi prenáhleným spôsobom, na veci   nič nemení. Konečne, to je vedľajšie. 17
   </tei:p>
   <tei:p>
    ﻿— Neni to vedľajšie. V tom jeho obvinení a udavačstve vidím   malomocný hnev a nenávisť všetkého, čo nesie meno môjho otca! —   Marína, vzrušila si sa. Uspokoj sa. — I keď som vzrušená, predsa   môžem dosť pokojne povedať, že doktor Felcner odhalil svoju Istivosť   a malomocný hnev voči našej rodine. Celá tá vec vtedy otriasla nami a   lepila sa na nás ako dajaký plaz; to všetko ako by bolo kliatbou. —   Vy, ženy, vidíte v každom nešťastí a v každej udalosti ktorá je aspoň   trocha pomotaná, kliatbu, čary, alebo neviem už čo! Všetko má svoje   prirodzené následky. A treba ísť až na koreň veci! Ako člen tajnej   polície, vidím tu prípad, ktorý celým svojím dejom, aký doteraz   poznám, volá po objasnení. Tu musíme ísť na koreň, Marína! Prečo si   mlčala o tom všetkom? Marína užasla: — To má byť koreňom zla? — Áno!   — Áno? Teda moja mlčanlivosť? — Nechápeš ma dostatočne. Príčina,   ktorá ťa prinútila mlčať predo mnou, ako pred svojím mužom, musí mať   hlbšie korene! Marína pristúpila k svojmu mužovi bližšie: — Pavol!   Podozrievaš ma z nečistej hry? Povedz mi to otvorene: Áno, alebo nie!   Nechcem sa robiť lepšou, ako som, ale prosím ťa úpenlivo, ovládaj sa   a nevhoď mi do očí túto lož ako čosi, čo sa nedá omluviť ani mojou   duševnou precitlivenosťou! Vži sa, prosím ťa, do pomerov, v ktorých   som vyrástla. Keď sa to stalo, mala som volačo viac ako pätnásť   rokov… 2ila som v takom 18
   </tei:p>
   <tei:p>
    ﻿strachu! Kedy-tedy videla som žandárske rovnošaty v otcovom dome,   úradný tón a vyšetrovanie … A najmä, keď som v hĺbke svojho vnútra   bola presvedčená o úplnej nevinnosti svojho brata. — Marína!   Nepozeraj na *mňa ako na vyšetrujúceho sudcu! Nechcem si hrať na   sudcu! Chcem ostať ďalej tvojím mužom, tvojím kamarátom a dobrým   poradcom! Život nás dal dovedna práve vo chvíli, keď som nedúfal   nájsť takého kamaráta, ako si ty! Pozri, Marína: Musí to byť už osud.   Keď som práve ja musel Gregora nájsť. A že práve k nám musely prísť   tieto udalosti! Veď tak pokojne sa nám žilo. Ci si nebola spokojná? —   To je skoro nemiestna otázka! Dobre vieš, že bola som spokojná.   Udalosti sa nás teraz budú všestranne dotýkať. Bude v tom zamiešaný   nielen Gregor, otec, ja, ale i ty, Herman, i Róberta. Bojím sa   povedať, že bude šťastná, keď sa dozvie, že sa vrátil. I keď Ipie na   ňom podozrenie z vraždy, neverí, že to on spáchal. Mnohoráz človek   preceňuje slovo šťastie, alebo práve nedoceňuje! — Marína! Chcel by   som konečne vedieť, čo sa stalo medzi tvojím bratom a doktorom   Zoltánom. Ako došlo k tej príhode. — Vieš niečo? — Neviem nič.   Služobne som bol vtedy mimo mesta. Ba vlastne, ani táto vec nespadala   do môjho povolania. Neviem nič. Len náznakové tuším.. . Vrav, prosím   ťa, otvorene. A nič nezamlčuj. Medzi nami musí byť úplná dôvera a   otvorenosť. Marína mlčala dlhú chvíľu. Potom rozhodnuté povedala   prosebným tónom: — Nežiadaj to odo mňa, Pavol. Nehnevaj sa, ale ja   19
   </tei:p>
   <tei:p>
    ﻿ti nemôžem o tejto veci tak pokojne vravieť, ako by to bolo treba.   Choď a navštív Gregorovho kamaráta, Kermana, s ktorým sa dobre poznáš   a povedz mu, že ťa k nemu posielam v tejto veci. On hneď pochopí a   povie ti o všetkom. Je Gregorovým Oddaným kamarátom a dobrým   človekom, ktorému je pravda milšia, ako všetko ostatné. A ide tu i o   jeho sestru, Róbertu . . . Inšpektor Korián sa zdvihol. Rozhodnutý k   odchodu, povedal: — Pôjdem, Marína! Ale ešte niečo, čo chcem počuť z   tvojich úst: Žijú tvoji rodičia? — Otec žije. Je to taký dobrý   človek. A práve preto je taký nešťastný. Nehodno byť dobrým, Pavol! I   on pomáhal, komu mohol: kamarátsky radil a výsledok toho?! Dnes . . .   Veď ti to Herman povie! Nemôžem súvisle hovoriť, úzkosť mi sviera   srdce a slzy sa mi tlačia do očí. Musím sa premôcť a upokojiť. Choď a   pozdrav Hermana a Róbertu! 20
   </tei:p>
   <tei:p>
    ﻿./liifiulúsť dvoek … Herman Domar mal niečo viac ako tridsať   rokov. Bol strednej, chudej postavy, mierneho, temer dobráckeho   pohľadu. Bola v ňom stelesnená mužnosť. A stelesnený charakter   človeka, ktorému vravia ľudia krátko a dobre: čestný človek. Bol   konštruktérom a chýbäly mu posledné skúšky tak, ako Gregorovi a bol   by dosiahol titul strojného inžiniera. Ale keď sa tie veci stály, čo   pohly Gregora opustiť vlasť ďaleko do zámoria, povedal si Herman, že   bez Gregora nedosiahne titul inžiniera. Stanovisko skoro   nepochopiteľné. Ale pre Hermana bolo to stanovisko kamaráta. Osud ich   posadil do prvej lavice hneď od počiatku. A spolu to ťahali všade.   Bola to nerozlučná dvojica, chlapcov, mužov, dobre si rozumejúcich.   Gregor prudkej povahy, Herman miernej, pokojnej. Bol to akýsi   doplnok, čo ich sviazal k nerozlučnému kamarátstvu. 21
   </tei:p>
   <tei:p>
    ﻿Prehrešiť sa proti tomuto, znamenalo by roztrhať priateľstvo,   nečakať jeden na druhého, to by bola zrada na priateľstve. Potom tu   bola aj Róberta. Typ ženy, ktorá nebudí pozornosť svojou krásou,   ktorá sa pominie a mnohoráz zabudne. Ale bolo v nej čosi hlbšieho,   podmaňujúceho, bola plná milého a teplého kúzla: bola milučká, a   prostoreká, keď bolo treba aj mlčanlivá, keď to situácia vyžadovala.   Mierne sa usmievala nad Gregorovou prudkosťou, dobývačnosťou a žasla   nad Hermanovou spokojnosťou. — Gregor, Marínin brat sa vrátil! —   započula vravieť zo súsednej izby, pracovne to svojho brata. Videla   tam vojsť inšpektora Pavla Koriána. Na túto zprávu sa zdvihla v   knižnici so stoličky a nazrela po krátkom zaklopaní do Hermanovej   pracovne. Hermana, toho nič neprekvapilo. Spokojne si fajčil malú f   aj očku, ktorú ani pri tejto zpráve nevyňal z úst. Róberta objaviac   sa medzi dvermi, len tak napolo vstúpila dnu, odokryjúc pravou rukou   hrubú bordovú záclonu zo súkna, ktorá visela nad dvermi. V   Hermanonovej pracovni stál stôl, okolo neho tri ťažké masívne   klubovky. Ďalej pri širokom obloku kresliaci stôl. Miestnosť bola   prostredná. Pri prvom stole, v klubovkách sedeli Herman s Koriánom.   Keď vstúpila, Korián sa zdvihol. — Vítajte u nás! — povedala Róberta   — A nehnevajte sa, že vyrušujem. Počula som takú zaujímavú zprávu:   vraj sa Gregor vrátil. Vy teda už viete o všetkom. — Áno, viem.   22
   </tei:p>
   <tei:p>
    ﻿— Keď dovolíte, posadím sa k vám. Ubezpečujem vás, budem počúvať a   nebudem nič hovoriť; ako by ma tu nebolo. Dovolíte? x — Prosím, —   ukázal inšpektor na prázdnu klubovku. Sadla si a myšlienkami zaletela   na veľkostatok Tramerov pri Bojniciach, na túlky po ňom, kde   trávievala prázdniny na pozvanie Maríny a kde sa soznámila aj s   Gregorom. Potom prešly jej mysľou spomienky na Bratislavu, kde Gregor   prišiel na techniku; spomínala na Železnú studienku, na petržalský   park a na rôzne miesta a zákutia, ktoré vyžarovaly kúzlo dvoch;   spomienky, rojčivé myšlienky, plánovanie do budúcna . . . Sny. A   život: Opak toho. Zo siľov ostaly len kúsky, kde tu vyplnily sa   zdrapy o živote, ktorý sa nezastavil ani pri Gregorovom úteku, ale   šiel ďalej, spokojne, akoby chcel prekonať sám seba … Róberta zdvihla   hlavu. Hovoril Herman. Ako obyčajne, pomaly, premyslene: —   Predovšetkým, Pavol, musíš pochopiť Marínu! Je citové založená. A   obávala sa, keď sa ti zmieni o tom všetkom, že ju zavrhneš. Preto   mlčala. I proti mojej rade. Ale toto je v prítomnej chvíli vedľajšie.   — Chápem! — povedal Korián zamyslene. — I keď netreba ani podotýkať,   že nekonala správne. Ale chápem a omlúvam. Ale vrav ďalej, príčinu,   sbeh udalostí! . . Všetko, čo sa viaže do toho prípadu, aby som ho   videl v celku. Buď taký láskavý! — ponúkol ho. Herman súhlasne   prikývol. — Vidím, že ťa Marína ku mne poslala, aby som ti povedal   všetko. Nuž, Pavol, nemysli si, že tento prípad 23
   </tei:p>
   <tei:p>
    ﻿sa týka len jej brata, Gregora! To nie je minulosť Gregora   mladšieho. Ale to sú minulosti obidvoch: otca i syna! Pokračoval: —   Gregor Tramer starší, ako iní naši ľudia širšieho rozhľadu, aj on   opustil vlasť na roky. Cieľ vtedy bol žiarivý pre každého rovnako.   Žiaril pod menom: Amerika! Vtedy bola Amerika hviezdou na nebi pre   všetkých, ktorí sa cítili letieť svojimi krídlami a stáť na vlastných   nohách i v cudzej zemi. Dnes je iný čas, iný svet. New York,   Philadelphia, Pitsburg, Boston, Chicago, San Francisko … To sú mená   miest, kde blúdili kedysi naši otcovia. Môj otec tam bol tiež. A   Gregorov takisto! Spolu s nimi boli: doktor Zoltán a doktor Felcner!   Lenže v ich blúdení svetom bol podstatný rozdiel: Tramer starší a môj   otec šli do Ameriky za chlebom. Kdežto doktor Felcner a doktor Zoltán   šli na štúdijné cesty. Tak oni nazvali svoju cestu Amerikou. A celkom   správne. Ale k veci, ktorá sa odohrala pred desiatimi rokmi: Na   veľkostatku Gregora Tramera, ktorý svojou americkou cestou vybudoval   z dedinského roľníckeho majetku rozsiahly majer, ktorý okolitý ľud   volal krátko a výstižne: Tramerov statok, bolo po žatve i po mlatbe .   . . Okolo Tramerovho majetku sa rozpriestieral majetok doktora   Zoltána a Kolmana Felcnera. Inšpektor Korián sa pozastavil nad menom   Kolmana Felcnera. Pýtal sa: — Kolmana Felcnera? — To je brat doktora   Felcnera. — vysvetlil Herman a pokračoval: — Starý Tramer sa vrátil   jedného večera zo svojej obvyklej obchôdzky po svojom majetku so   zprávou, že vraj doktor Zoltán bol na svojom majetku 24
   </tei:p>
   <tei:p>
    ﻿zastrelený. A zastrelil ho jeho syn, Gregor Tramer mladší! Vec sa   stala nasledovne: Hrali v karty. Hry sa zúčastnili títo páni: Doktor   Zoltán, Kolman Felcner a Gregor Tramer, Marínin brat. Povadili sa.   Podotýkam, že Gregor, ako ho poznám, hral v karty zo zábavy, kdežto   doktor Zoltán z túžby vyhrať! Dosť na tom, že doktor Zoltán bol   strelený do hlavy a za niekoľko minút skonal. Zbraň bola nájdená u   Gregora. Bola to automatická pištola, ktorú si ešte starý Tramer   priniesol z Ameriky na pamiatku. A ráža sa shodovala s rážou tejto   pištole. Toto je hrubý nákres udalosti. Tej udalosti, ktorá sa temer   na vlas podobá udalosti, čo sa týka Tramera staršieho, ktorý pre   pokus zastrelenia doktora Zoltána od- sedel si v Amerike päťročný   žalár! Korián užasol; — Marínin otec? —- Áno! Práve, že táto shodná   udalosť je podkladom pre premýšľanie: Starý Tramer sa pokúsil   zastreliť doktora Zoltána počas jeho pobytu v Amerike a keď sa   vrátil, tú istú snahu ako by bol mal aj jeho syn. —■ Ako sa stal ten   prípad v Amerike? — Môj otec mi o tom vravel. Škoda, že nežije. Vedel   by ti o tom zovrubnejšie povedať. Ale i to ti bude stačiť: Všetci   štyria, Tramer, môj otec, doktor Zoltán a doktor Felcner schádzali sa   vo vinnej pivnici istého Ywonca, Ira, ktorý mal dobré vína! Pivnica   susedila s prázdnou miestnosťou, kde bol sklad piva, ale vtedy bola   prázdna. Tam hrával doktor Zoltán so svojimi americkými druhmi karty.   Hrali hazardné hry! Podľa údajov, potvrdených Tramerom i mojím otcom,   doktor Zoltán hral občas fa- 25
   </tei:p>
   <tei:p>
    ﻿lošne. Najmä, keď bolo treba dopomôcť si k výhre. Asi preto niekto   naň dva razy vystrelil. Prvý raz sa výstrel minul cieľa. Kdežto druhý   raz bol doktor Zoltán strelený do chrbta. Podozrenie padlo na Tramera   staršieho, lebo šiel za ním a mal u seba zbraň, z ktorej tak isto,   ako v prípade Tramera mladšieho, shodná ráž chýbala! Tramer bol   zatknutý. Po odpykaní trestu, päťročného žalára vrátil sa domov do   vlasti. Pred tým bol podľa rozprávania môjho otca, človek veselý,   plný bodrého humoru, rozšafný a dobrý. Keď sa vrátil, bol mlčanlivý,   vyhýbavý a zamyslený. Žalár ho zmenil na nepoznanie. — Nevraví o tom.   Len niekedy ho tak počuli vravieť si: Ako je to možné? Kto to mohol   vystreliť? Kto to uvalil na mňa? Inak tvrdí, že s doktorom Zoltánom   nemal nič spoločného. Nikdy sa nepohádali. Boli síce známi už z   vlasti, veď boli temer susedia, ale inak navzájom dobre vychádzali.   Ale osobne Zoltán Tramerovi nebol sympatický. Prečo? To uvádza jeho   kartárstvo ako príčinu. — To je zaujímavé! — konštatoval nahlas   inšpektor Korián a pokračoval: — Nechcem byť prenáhlený, ale   usudzujem v tom premyslený, dômyselný plán na zneškodnenie doktora   Zoltána. Aký to bol človek? — Pamätám sa na rozprávanie svojho otca.   Spomínal’ doktora Zoltána ako právnika hrubej bezohľadnej a surovej   povahy. Nebol veľmi obľúbený. Mal povesť vydierača. 26 Ako si to   vysvetľuje? Priznáva sa? Korián sa zamyslel. Po chvíli poznamenal: —   Narábam tu predbežne s istým komplexom zhruba
   </tei:p>
   <tei:p>
    ﻿načrtnutých udalostí, ale usudzujem celkom otvorene a jasne, že   Marínin otec sa dostal do ťažkého obvinenia a že päťročný žalár,   ktorý si odsedel, odpykal si nevinne. Konečne, keď usudzujem a hľadám   príčinu pre ktorú by mohol Marínin otec streliť po doktorovi   Zoltánovi, prichádzam k uzáveru, že jej niet! — Korián sa odmlčal. Aj   Herman ostal chvíľu bez slova dívať sa do neurčitá. Potom Korián   poznamenal nechápavé: Prečo sa však nebránil? Z vlasti s pomocou   konzulátu, mohol žiadať obnovenie procesu a dožadovať sa pravdy.   Žiadať satisfakciu! Herman povedal: — Mnohoráz prišlo mi to tiež na   um. Róberta, ktorá doteraz len počúvala, poznamenala jasnejšie: — To*   nepoznáte pána Tramera. V dobrote i vinníkom odpúšťa! I keď sám trpel   a s ním celá rodina. Herman podotkol; — V reči sa často zmieni, že   Amerika mu odobrala pol života. — A ako sa vrátili z Ameriky?   Spoločne všetci naraz? —- Nie. Môj otec prišiel s doktorom Felcnerom.   Tri roky po udalosti, ktorá vsotila Tramera do väzenia. Potom sa   vrátil doktor Zoltán. Zaujímavé je, že hneď po príchode doktora   Zoltána, brat doktora Felcnera, Kolman Felcner, ktorého majetok   súsedí s Tramerovým, chcel tento majetok odkúpiť. Ale Tramerova   manželka ho nechcela predať do mužovho príchodu. Vtedy mal ešte   sedieť poldruha roka . . . 27
   </tei:p>
   <tei:p>
    ﻿— A Kolman Felcner bol tiež v Amerike? — To neviem. Ale myslím   nie. — To je zaujímavé! Keď uvažujem: máme tu dva pokusy vraždy na   doktorovi Zoltánovi prišité za golier Maríninmu otcovi. Tretí pokus,   ktorý dajme tomu bol úspešný, prišili zasa Tramerovi mladšiemu za   golier. . . To je akási makateľná shoda! Akási plánovanosť na   odstránenie doktora Zoltána. Spory s Tramerovou rodinou nemal? — Nie,   nemal. — Mal majetok blízko Tramerovho? — Áno, ale od Tramerovho domu   bol jeho dom hodný kus vzdialený. Tramerovho statku sa dotýkaly len   pastviny a les. — Tramer mal taký veľký majetok? — Neskôr áno. Mal   úmysel kúpiť aj Zoltánov a Felcnerov statok. V Amerike získal značné   bohatstvo. Na (svojom starom majetku podnikal pred odchodom do   Ameriky vrtby … Už vtedy tam tušil naftu! — Naftu? A teraz? — Teraz?   — pokrčil Herman plecami a usmial sa trápne. Poznamenal: — To nevieš?   Majetok Tramerov a Zoltánov je v rukách Kolmana Felcnera. Sú to známe   naftové polia. Felcnerove naftové pramene sú známe aj za hranicami. —   Tááák? — začudoval sa inšpektor Korián. — A za akých okolnosti kúpil   Kolman Felcner tieto oba majetky? — Doktor Zoltán mal syna, Eduarda,   ktorý študoval v meste. Mimo neho nemal nikoho. Predal otcov majetok   hneď po jeho smrti. Ale aj on nasledoval otca. Zahynul pri   automobilovom nešťastí. A čo sa Tramerovho statku 28
   </tei:p>
   <tei:p>
    ﻿týka, to neviem za akých okolnosti sa dostal do Felcnerových rúk.   Marína sa mi raz zmienila, že tuší v tom akúsi záludnosť. Ale nemôže   otca prinútiť, aby jej to vysvetlil. Mlčí. Zdá sa, že medzi Kolmanom   Felcnerom a Tramerom jestvuje isté hlbšie tajomstvo. — To je možné!   —- Povedal Korián chytro, usudzujúc logicky. Pokračoval: — Tvoj otec   býval s Maríniným otcom? — V Amerike býval Marínin otec s doktorom   Felcnerom. Môj otec býval sám. A doktor Zoltán býval s istým   Američanom. Volal sa Georg Alexander. —■ A čo vraví na to všetko   Marínin otec? —■ Keď bol Gregor obvinený z vraždy, spýtal sa ho,   prečo to urobil. A Gregor na to svojím obvyklým prudkým zvolaním   odpovedal: Ja, otec? Ja, že som to urobil? I vy veríte? Prečo? Veď ja   neverím, že ste boli vinný, keď vás v Amerike odsúdili. — Co na to   povedal jeho otec? — Len toľko; Odpusť, Gregor! Ale vraj na doktora   Zoltána som ja dva razy vystrelil a vraj čo otec nemohol, syn to   dokončil: zastrelil doktora Zoltána! Sme poznamenaná rodina. Otec   sedel, i syn bude sedieť! A možno ťa aj obesia! Gregor na to zvolal:   Keď som to nespravil, tak prečo by ma mali obesiť? Herman pokračoval:   — Potom prišiel Kolman Felcner k ním a radil Gregorovi, aby ušiel.   Starý Tramer bol proti tomu, ale konečne, nech vraj ujde, ale kde?   Felcner navrhol: Do Ameriky! A pomohol mu újsť zá hranice. Obstaral   mu pas a tuším aj nejaké peniaze’ na cestu mu dal. Vtedy 29
   </tei:p>
   <tei:p>
    ﻿videl starý Tramer posledný raz svojho syna. Pred troma rokmi   totiž oslepol. Korián zvolal úžasom: — Marínin otec je slepý? — Áno.   — Úbohá Marína, čo vytrpela! — zašeptal Korián dojaté. — Poď, prosím   ťa so mnou k jej otcovi. Musím sa s ním rozprávať. Budem žiadať, aby   mi bol pridelený tento prípad. Musím mať jasno stoj čo stoj! Kto je   vinný, patrí do väzenia a kto je bez viny, patrí ho očistiť a vrátiť   mu čistý štít mena! 30
   </tei:p>
   <tei:p>
    ﻿Cjľťí/fíľ Tjľatuvľ V zákutí záhrady stál neveľký dom. Skladal sa z   dvoch izieb s príslušenstvom a nebol ani dostatočne suchý; bol kedysi   vyhradený správcovi Tramerovho statku. Tu v tomto domku trávil zbytok   svojho života Gregor Tramer, Marínin otec. Inšpektor Korián, keď   vstúpil, ostal stáť na prahu dverí izby a pozeral na starca, ktorý v   skutočnosti ešte nebol starcom. Mal voľačo viac ako šesťdesiat rokov.   V nevidomej tvári sa zrkadlilo toľké utrpenie a toľká tlmená zúfalosť   človeka, ostávajúceho, opusteným od všetkých svojich bývalých   priateľov. Keď niektorí i ostali, cítil v podvedomí súcit, ktorý sa   ho bolestne dotýkal a nenávidel ho. Ale neurobil proti tomu nič.   Príliš dobre vedel o svojej bezmocnosti. Tápal slepo po dverách,   tápal po všetkom, čo potreboval. A keď si uvedomil túto skutočnosť,   slepotu 31
   </tei:p>
   <tei:p>
    ﻿a opustenosť kľačal dlho na zemi dovolávajúc sa svojho Stvoriteľa,   prosil, aby ho vypočul.. . — Vošiel niekto? — pýtal sa, obrátiac   hlavu instiktívne ku dverám, cítiac prítomnosť inej osoby. Áno. To   som ja, Herman Domar! — povedal Herman a vstúpil nasledovaný   Koriánom. Prišiel som aj s niekým, ktorého ešte nepoznáte. — Kto je   to? Prečo si to urobil, Herman? Vieš dobre, že nemám rád súcit!   Prišiel sa na mňa” pozrieť niekto, aby mi stisol ruku s prejavom   prázdnych slov: ako sa máte, pán Tramer? A čo mu mám ja na tú otázku   odpovedať? Dobre? Vidím celý svet! Vidím zlo, alebo dobro? Herman,   prečo to všetko? Herman mu stisol pevne ruku. — Ste mi ako môj   vlastný otec! -—■ No a nemám pravdu? Prečo sa ľudia pýtajú, keď   vidia, že sa má človek zle, ako sa máte pán Tramer?! To je vrchol   cynizmu a sprostoty! »Kto sa tedy prišiel pozrieť na starého, slepého   Tramera? Kto? Inšpektor tajnej polície povedal: — Ja! — Kto je to? —   Ja, Marínin muž, Pavol Korián! Ticho. A opäť ticho. Trapné ticho.   Korián vzal schudlú ruku Tramerovi do svojej a pobozkal mu ju.   Povedal srdečne a úctivé: — Som vlastne vaším druhým synom, pán   Tramer. A vy mojím otcom. Dúfam, prijmete ma za syna. Ja prijímam vás   za otca! A som šťastný, že mám takého dobrého otca, Tramer stisol   Koriánovi ruku. Urobil to s takou kŕčo- 32
   </tei:p>
   <tei:p>
    ﻿vitosťou, ktorá prezrádzala duševný boj, utrpenia a úsilie o   pokoj. — Škoda, že ťa nevidím — povzdychol po chvíľke Tramer. — Ale i   tak je dosť . . . Marína mi o tebe často vravela: Keby vedel môj muž,   že mám otca. Tak ti to chcela povedať, ale ja som jej zakázal.   Nehnevaj sa preto na ňu! Urobila to na môj výslovný rozkaz. Ale — ako   sa to stalo, že si ma našiel? Vie o tom aj Marína? — Na to odpoviem   zasa ja, pán Tramer. — povedal Herman. — Ty? — Ja! Shodou okolností,   ktoré neskôr poviem, a o ktorých sa postupne dozviete, stalo sa to   všetko nenazdajky. Váš syn, Gregor sa vrátil! — Čože?? Môj syn,   Gregor? — Áno. — Herman! Herman! Je to ozaj pravda? — Tak, ako ja tu   stojím. Je to ozaj pravda. — Je to možné? Považoval som ho za   strateného, za mŕtveho. I keď v podvedomí som neveril ani zďaleka   tejto možnosti. Ako ťažko sa uspokojúvam. Ale vrav ďalej. Už ma vlna   prekvapenia prešla. Počúvam. Kde je? Zatknutý, však?! — Áno. —   Rozprával sa s Georgom Alexandrom? Nevieš? — Neviem. Ešte som nebol s   Gregorom. Ale Marínin muž sa s ním rozprával. On je policajným   úradníkom, odpovedajte pán Tramer na jeho otázky úplne otvorene, i na   také otázky, ktoré by snáď podľa vášho zdania malý zostať len vaším   tajomstvom. — Tak? Vy ste teda prišli ma vyslúchať. 33
   </tei:p>
   <tei:p>
    ﻿— Nie vyslúchať. — povedal Korián. — Len prišli sme si objasniť s   vašou pomocou to, čo zostáva zahalené v rúcho tajomstva, vyvolané   shodou istých okolností. A pretože sme práve u toho, Mr. Georga   Alexandra, povedzte mi, kto je to? — Hm! Georg Alexander! — vzdychol   Tramer. — To je môj dobrý priateľ z Ameriky. — Vedeli by ste mi o ňom   niečo povedať? — Prečo? Herman sa dal do reči: — Rád by vám niečo   vysvetlil, pán Tramer! Hovorím to, ako váš dobrý priateľ, veď   priateľstvo môjho otca ma zaväzuje k priateľstvu, k bezvýhradnému   priateľstvu k vašej rodine. Nebuďte nedôverivý! Povedzte všetko, čo   viete. Ide o vysvetlenia udalosti, ktorá sa vás dotkla v Amerike a   ktorá mala tu doma vo vlasti také nedobré pokračovanie. V Amerike   boli ste vy jej obeťou a tu doma zasa váš syn, Gregor. A obidvaja   tvrdíte, že ste nevinní! Tu niečo nesúhlasí. Co na to poviete? — No,   je to pravda, že tu niečo nesúhlasí! Ale čo?! Korián poznamenal: —   Práve preto, buďte otvorený, spýtam sa vás na niektoré podrobnosti z   vašej americkej cesty a z vášho života. Chcel by som vidieť do veci   očami odborníka. Z vašich úst chcem počuť všetko to a potvrdené chcem   mať, čo som doteraz počul od druhých. — Keď naliehate, nedbám —   povedal Tramer . — Sám nerád na to myslím. — Ide o náš spoločný   záujem. — povedal Korián chytro. — Ide o vaše meno, o rodinu, o   majetok. O vášho syna! Nože! Kto je to, teda, ten Gregor Alexander?   34
   </tei:p>
   <tei:p>
    ﻿— Ako som povedal, priateľ z Ameriky. Bol to dobrý človek… Bol   prvý, s ktorým som sa stretol v Amerike. Po priateľsky sme   vychádzali. Ale, inak sme nepestovali nijaké tuhé priateľstvo. —   Prečo ste odišli do Ameriky? — Prečo? To vieš . . . Musím si zvykať   na teba. Mám síce o tebe podľa Maríninho rozprávania hmlistú   predstavu, ale . . . Nuž prečo .. . Otázka, ktorá mi často príde na   um. A zaujímavé, že vždy s otázkou: Bolo ti to treba? — Prečo? Znie   to ako výčitka. Ci nie? — Nuž prečo! To je ťažko momentálne pochopiť.   Život je zápas. Človek je nespokojný tvor. Túži po zmene. Ja som   myslel, že tam na druhej strane je niečo pre mňa. A bolo! Lenže to,   čo tam bolo, toho som sa mohol uchrániť. Nebolo to nič dobrého. Majú   z toho osoh iní! — Aký osoh? — Aký? Nuž ľaľa! . . Ci nevidíš? Necítiš   pach nafty? . . Hľa, ľaľa! . . Ja nevidím, ale môj čuch mi prezráSza   všetko, čo sa tu okolo mňa robí. . . Petrolej, nafta. . . Tak dobre   sa cítim, keď vietor zaveje sem pach nafty . .. Korián tomu   nerozumel. A Herman tiež nie. Pozreli na seba s otázkou v očiach. Ale   Korián nedal na sebe poznať tento nedokonalý výbuch Tramerovho   vnútra. Bol to kusý plod myšlienky, zamestnávajúcej ho istotne celé   dni. — Naftu? — Pozrite sa: Kolman Felcner, tvoj otec, Herman a   doktor Felcner… A doktor Zoltán! Málo chybovalo, zabudol by na neho!   Koľko sme sa narozprávali: Tu je nafta … Tu v týchto pozemkoch, na   ktorých sa rozprestiera môj majetok, bývalý Zoltánov a Felcnerov!   Voľakedy sme tak vraveli; tieto … — ukázal rukou okolo 35
   </tei:p>
   <tei:p>
    ﻿seba, von na oblok — tieto pozemky . .. Nuž. .. Ale i ja, i doktor   Zoltán, i Kolman Felcner, všetci sme túžili potajomky mať to pre seba   v jednom kuse. Ale nepodarilo sa to ani mne, ani doktorovi Zoltánovi,   ale podarilo sa to Kolmanovi Felcnerovi! To, čo vidite, je všetko   jeho. Tramer hovoril nejasne. Neúplne, náznakové. Ale Korián ho   počúval s napätím, aj Herman dával dobrý pozor. Pred ich očami   predierala sa na povrch príčina odchodu všetkých do Ameriky, Tramera   a Domara za chlebom a Zoltána na štúdijné cesty. Tramer si vzdýchol;   — Kde sú tie časy! Tie, ktoré mnou tak hýbaly! Ktoré mi daly vieru,   zdolať všetky ťažkosti stavané do cesty. Nuž, kdeže sú tie časy! Ale   život prinášal ťažkosti rôzneho druhu. A najväčšia ťažkosť, tá, ktorá   ako balvan v podobe päťročného väzenia vrhla sa mi pod nohy, tá   maflcelého zlomila. Nuž, čo sa dá robiť? Taký je život! -— precedil   cez zuby a pokračoval zápalisto: — New York! Chicágo! Boston! Omaha!   Mexiko! Chodil som s miesta na miesto. Skúšal som, učil som sa. A   toto učenie stálo moju trpezlivosť. Námaha. Ale to všetko nič. Úspory   sa hromadily. Už som prikúpil niektoré pozemky k otcovskej hrude,   ktoré sa rozprestieraly medzi majetkom mojím a majetkom Kolmäna   Felcnera a z čiastky aj medzi majetkom doktora Zoltána. Už som rátal   s návratom domov do vlasti, keď na mňa uvalili to ťažké podozrenie,   ktoré ma vytrhlo na päť rokov zo života! — A kto to urobil? — Kto?   Hm! — mlčal. Korián vystihol, že sa čosi hlbšieho skrýva v duši sta-   36
   </tei:p>
   <tei:p>
    ﻿rého Tramera. Predovšetkým videl v ňom otca svojej ženy, ktorá   toľko trpela. Synovský vzal jeho ruku do svojej a druhou povzbudivé   potľapkal po pleci: — Mne to môžete povedať otvorene! Otvorene!   Povedzte! I keď len náznakové. Vaše tušenia. Váš názor, kto to mohol   byť. Vedomý ste si svojej neviny? — Ja? A doktor Zoltán? Co som ja   mal proti nemu? Nič. Prečo by som ho mal sprevadiť zo sveta? Bol   mojím susedom a v cudzine mojím krajanom. Priznám sa, bol mi krajne   nepríjemný. Jeho vášeň v karty ma niekedy vedela naplniť odporom nad   takým nízkym charakterom človeka! Taká podlosť, ako je ožobráčiť   druhého falošnou hrou! To bolo viac ako darebáctvo. Ale časom som sa   naučil nestarať sa o to. Povahové sme si teda boli vzdialení. Nuž z   tohto hľadiska sme sa ani nevyhľadávali a mnohoráz ja sám som sa mu   vyhol. Ci on to urobil voči mne, to neviem. Viem len toľko, že keď   sme sa stretli, nemali sme o čom hovoriť. — Snažili ste sa mu vždy   vyhnúť? — Možno mi nerozumieš dobre: tá jeho vášeň v karty ma od neho   odpudila a najmä to jeho vydieračstvo, aké prejavoval všade a vo   všetkom. Bol právnikom, falošným hráčom a hazardérom v jednej osobe.   — Aj vás obhral? — vytušil Korián. — Áno. A falošne. Tak náhodile sme   sa sišli. Nosil vždy karty so sebou. Tristo dolárov bolo v okamihu v   jeho vrecku. Ale to by nič, keby čestne hral. — Stalo sa to hodne   predtým, ako bolo po ňom strelené? 37
   </tei:p>
   <tei:p>
    ﻿— Ó, áno, hodne predtým. Asi polroka. Stalo sa to v klube Sparty.   Schádzali sa tam obchodníci — športovci. Nuž i ja som sa tam často   zatáral. — Herman sa mi zmienil, že ste si priniesli z Ameriky   pištoľu. Prečo ju mal vtedy pri sebe váš syn? — Tuším proti   jastrabom. Tak na poplašenie. — A vy, v Amerike ste tiež nosili často   u seba zbraň? Ako to, že práve vtedy, keď sa ten prípad stal, mali   ste ju pri sebe? — Ah! Tá pištola! Keby tej nie, nuž všetko by bolo   dobre skončilo. Doktor Felcner mi ju kúpil. Ani neviem kde a od koho.   Vravel, aby som ju nosil so sebou, lebo občas sa stalo, že sme na   postrašenie zbraň potrebovali. Najmä v údolí Nivy, keď sme šli do   Mexika. Vtedy panovala zlatá horúčka. Všade sme počuli len o zlate   hovoriť. No a sny o zlate boly príliš fascinujúce. Aj mňa očarovaly.   Ale keď sme boli v polovičke cesty, vrátili sme sa s doktorom   Felcnerom nazpät do New Yorku. Cesta vyžadovala mnoho opatrnosti a   povahové ani ja, ani doktor Felcner neboli sme prispôsobení pre   takýto život. Od tých čias som nosil tú pištolu dosť často. Najmä na   večer som si ju vždy vzal so sebou. Keď tak premýšlam, myslím, že na   doktora Zoltána musel niekto z vonku cez oblok vystreliť. Lebo okno   bolo otvorené, keď sa to stalo. — Radil vám doktor Felcner, aby • ste   si tú pištolu vzali aj ten večer, keď ste šli k tomu Írovi Ywoncovi?   — To neviem. Nechápem len, ako bolo možné, že jeden náboj chyboval z   nej. To vôbec nechápem. Lebo som z nej nevystrelil ani raz v New   Yorku. V Mexiku áno, ale v New Yorku nie. Lebo úradníci z City, keď   ju prezreli, 38
   </tei:p>
   <tei:p>
    ﻿povedali posmešne; aha! Z tejto ste vystrelili! Vy ste to urobili.   A vraj našli ju odistenú. Ja som totiž videl, že bola odistená, keď   som ju dával úradníkom do ruky. To nemôžem pochopiť, ako to bolo   možné. Ale čo sa doktora Felcnera týkalo, to bol hotový strašiak!   Neurobil ani krok bez pištole. Keď sa doktor Zoltán svalil na zem,   mimovoľne som sa totiž dotkol zbrane. Úradníci z City, ktorí sedeli v   prednej miestnosti a videli to cez otvorené dvere, zbadali to. Hneď   ma vzali na výsluch a bol som v kliešťach americkej polície. Už som   sa z ich rúk nedostal. Stalo sa to všetko v takom shone, že som to   všetko ani nestačil sledovať. Len keď som bol za mrežami, vtedy som   si uvedomil čo sa vlastne stalo. — A kde bol vtedy doktor Felcner? —   Práve vošiel dnu. Vonku bol. — Vonku? — Áno! — Spytovali ste sa ho,   kde bol? — Nemal som príležitosť. Ale vedel som, že neni v pivnici.   Ešte ráno sa mi zmienil, že musí ísť do štvrti Brodway. Mal tam   peniaze v banke a chcel si ich vybrať, na otvorenie lekárskej praxe v   New Yorku. — Bol k vám dôverný? — Ako kedy. — Ako to, že ste sa tak   sišli z doktorom Zoltánom v tej vinnej pivnici a že ste hrali v   karty, keď ste sa-zapovedali viac s ním hrať. — Šiel som s   Mr. Georgom Alexandrom a doktor Zoltán sa pripojil. Nakoľko   Mr. Alexander hrával často s doktorom Zoltánom, a nemali tretieho   partnera, nuž svolil som zúčastniť sa tiež hry. 39
   </tei:p>
   <tei:p>
    ﻿— Pohádali ste sa pri hre? — Ale nie. Dával som pozor, ako doktor   Zoltán hrá, lebo ak by som bol zistil, že hra falošne, bol som   rozhodnutý vzdať sa hry a odísť. Ale dlhší čas som nič nezbadal. Len   na koniec urobil podozrivý ťah, ktorý som však prehliadol. Na to Mr,   Alexander povedal, že nehrá viac, lebo má schôdzku v hoteli s   obchodnými priateľmi. Tak sme sa zdvihli, len čo sme dohrali partiu.   — A kedy zaznel výstrel? Hneď potom, alebo až neskoršie? — Keď sme   vychádzali z pivnice. Ja som šiel posledný. — Prečo? — Zabudol som si   vziať klobúk, nuž som sa vrátil. Vtedy som počul výstrel, ale zároveň   som už bol na odchode z miestnosti. Momentálne som nevedel čo sa   stalo, len keď som videl doktora Zoltána na zemi, vtedy instiktívne   som siahol po vrecku kde som nosil moju pištolu. — Kto bol mimo vás   troch v miestnosti? — Ywoncov sluha. Ale ten to urobiť nemohol, lebo   mal v rukách pôdnosy s fľaškami. — Ešte niečo: Kto bol ten   Mr. Alexander takto v súkromí? — Zastupoval továreň na nábytok. Mal   vždy hodne peňazí, hral v karty, i v tajnú ruletu v Bazári. Nerobil   si nič keď prehral, len rezignovane mávol rukou a šiel ďalej. Bol   veľmi apatický, nič sa ho nevedelo dotknúť. — Vzali aj jeho na   výsluch? — Áno. Vyslúchali ho. Ale nevedel nič povedať. Napokon, z   podozrenia ho museli vylúčiť, lebo bol temer už von z miestnosti, keď   zaznel výstrel. Podozrenie mohlo sa týkať len mňa, lebo som bol ešte   dnu v miestnosti 40
   </tei:p>
   <tei:p>
    ﻿a tak som mohol ľahko na doktora Zoltána vystreliť, keby som mal   príčinu a chcel to urobiť. Keď sa tak stalo, Mr. Alexander sa pozrel   na mňa takým vyjaveným pohľadom, ktorému som vôbec nemohol rozumieť.   Mnohoráz mi ten človek prišiel potom na myseľ. — A kde bol Hermanov   otec? — Sedel v prednej miestnosti. Soznámil sa predošlého dňa s   akýmsi Maďarom, odkiaľ aj on pochádzal. Nuž rozprávali sa. Keď ma   polícia odvádzala, Hermanov otec zavolal na mňa: Gregor, neboj sa!   Dostaneme ťa z toho! — Potom o niekoľko dní prišiel za mnou aj s   doktorom Felcnerom. Našli dobrého obhájcu, ktorý ma vraj z toho   dostane. Ale nedostal. Päť rojcov som sedel za nič pre nič. Iba ak   pre nedovolené nosenie zbrane. Lebo som nemal povolene. — Nie. Ale   nepozastavoval som sa nadtým. Bol to človek, ktorý mal hodne práce,   zaujatý obchodnými starosťami. A potom, neboli sme takými priateľmi,   aby ho bol môj osud zvlášť zaujímal. Naše záujmy sa neskoršie   krížily. Ako som povedal, bol zástupcom jednej nábytkovej továrne a i   ja, potom neskoršie, keď sa tá príhoda stala, som zastupoval továreň   na nábytok. Takže sme vlastne boli obchodne proti sebe. V súkromí sme   boli ako dobrí známi. Ale mnohoráz mi vyšiel v ústrety. Nemôžem   povedať, že by ma preto, že som zastupoval konkurenčnú firmú,   nenávidel. Naopak. Poradil mi a dobre. Držiac sa jeho rady, získal   som väčší okruh zákazníctva. Raz som ho počúvol, nuž podarilo sa mi   získať objednávku na zariadenie jedného veľkého prepychového hotela.   Pre mňa to znamenalo zisk do tristo tisíc našich korún. Na- 41
   </tei:p>
   <tei:p>
    ﻿vrhol som, aby sme sa priateľsky rozdelili so ziskom. Ale on to   neprijal odo mňa. Bol v takýchto veciach vždy odmietavý. A hrdý! —   Viac raz vám tak poradil? — Áno. Avšak raz pri jednej objednávke   nútil som ho, aby sme sa so ziskom rozdelili. Nuž prijal odo mňa asi   tritisíc dolárov, ktoré sotva dostal, prehral v karty s doktorom   Zoltánom. — Spomenuli ste, že okno do miestnosti, v ktorej ste hrali,   bolo otvorené. Sám ste ho otvorili, alebo už ste ho otvorené našli? —   Sám som ho otvoril. Keď sme dnu vošli, našli sme v miestnosti zápach   z vína a plno dymu. Nuž Georg Alexander zvolal na mňa: Mr. Tramer,   otvorte to okno. Nakoľko som sa práve posadil blízko okna, nuž som ho   otvoril a zostalo otvorené počas celej hry. A aj potom, keď sme   odchádzali nechali sme ho otvorené. — To bola pivničná miestnosť? —   Áno. Okná viedly do chodby, ktorej stena bola sklenená. Pri okne   stála akási debna. Keď sme prichádzali k Ywoncovi, všimol som si ju.   Bola z konzerv. — Tak teda podľa vášho, kto mohol na doktora Zoltána   vystreliť, keď vy ste to nespravil?! Kto teda bol útočníkom? — Kto   bol útočníkom, neviem. Ale výstrel pochodil zvonku. Len cez oblok   mohol niekto vystreliť. To samé som tvrdil aj pred súdom. Ale Ywonc   tvrdil, že po našom príchode tou chodbou nikto nevychádzal, ani   nevstupoval. Do pivnice boly totiž dva vchody. Jeden zvonku a druhý z   druhej strany bytu. 42
   </tei:p>
   <tei:p>
    ﻿— Uvážili na Súde túto možnosť, že si niekto dvere zvonku sám   otvoril a spáchal útok? — Tá možnosť bola zamietnutá, lebo dvere sa   nedaly odomknúť kľúčom. Boly na elektrické otváranie. Ten, kto chcel   dnu, zazvonil a Ywonc v šenku pritlačil zapínač a dvere sa otvorily.   Inák sa nedaly otvoriť. Nemalý kľúča, ani zámky. Á inak sa zvlášť o   tejto veci nezmieňovali. Asi bola prebratá v užšom rozhodnutí súdu. A   čo doktor Zoltán? Stretli ste sa potom ešte v Amerike? Nie. Nevidel   som ho celých päť rokov. Až tu doma vo vlasti som sa s ním stretol.   Spýtal sa ma, ako sa mi vodilo a vraj prečo som naň vystrelil. Potom   so smiechom a polovážne povedal, že si musí dať predomnou pozor, aby   som ho tu nezastrelil. — Co ste na to povedali? — Spýtal som sa ho,   či vážne myslí, že som to ja urobil. Zvolal, že hej! Že som mu   závidel úspechy v kartách. Povedal som mu, že také úspechy nemám čo   závidieť. —Čo on no to? — Nepovedal nič. Len okľukou zašiel na   Ameriku a potichu mi vravel: Musel som sa prispôsobiť. Keď som videl,   že aj iní to robia, nuž robil som to aj ja! Hral som občas falošne!   Život vraj vyžaduje mnohé obraty. A kto to nevystihne, padne bez   milosti. Zvlášť sa to vraj týka života v Amerike. Ale nebolo tomu   vždy a všade tak. On sám vyhľadával také spoločnosti, kde sa hraly   hazardné hry a kde prichádzali najmä ľudia neskúsení. Co sa Mr.   43
   </tei:p>
   <tei:p>
    ﻿Alexandra týkalo, o tom nehovorím. Ten bol úplne ľahostajný, ani   okom nehol keď prehral a tým menej, keď vyhral. Bol vždy jednaký. Len   občas sa pozrel na hodinky a zvolal; konečne je večer, alebo ráno!   Podľa nálady a skutočnosti. — Co ste mysleli vtedy, keď ste sa   dozvedeli, že doktor Zoltán bol vaším synom zastrelený! — Co? Co som   myslel. Nič. Užasol som tejto shode. Keby nebol človekom skúseným a   zcestovaným, nuž veril by nejakým čarám. Takto som nad tým často   premýšľal. Ale ďalej som sa nedostal. Potom neskôr kúpil Zoltánov   majetok Kolman Felcner a navrhol mi, že by kúpil aj môj. Predal som   ho. S veľmi ťažkým srdcom. Videl som rútiť sa môj dávny sen; v duchu   som tu už videl veže, ktoré chrlia naftu . . . Dlho som rozmýšľal a   rozhodoval sa. Ale napokon, sen môj sa uskutočnil, hoci v cudzom   rúchu a prostredí. — Ale predali ste. — povedal Korián. — Áno. Keď   som videl, že nemám syna, že je na úteku, obvinený z vraždy, že   všetko strácam, že ťažkosti, ktoré sa mi kladú pod nohy sú nad moje   sily, predal som .. . Ale v myšlienkach volám po pravde a po   spravodlivosti! .. Inšpektor Korián zdvihol pohľad z Maríninho otca a   pozrel sa oknom von, kde bol ruch, taký ruch, o akom sníval kedysi   Tramer .. . Jeho sny sa uskútočnily v cudzom rúchu a prostredí. Aký   nevyrovnaný a nespokojný je ešte Marínin otec! Co tkvie v jeho duši?   Co tuší a čo zamlčal? Korián bol dobrým znalcom ľudí, vedel ihneď   uhádnuť ich duševné rozpoloženie, vedel uhádnuť ich túžby a city. í   44
   </tei:p>
   <tei:p>
    ﻿A práve preto, že to vedel, nepovažoval Tramerov výsluch za   skončený. Ale najmä nie za úplný. Vedel s určitosťou, že čosi   dôležitého ostalo skryte hlodať v Tramerovej duši. Ale nenaliehal na   neho. 45
   </tei:p>
   <tei:p>
    ﻿DClÁka luLaLfrslí … Inšpektor Korián vstúpil do svojej pracovne   zamyslený, ale v dobrej nálade. Nechcel sa prenáhliť Rodinné udalosti   dotýkaly sa ho síce zprvoti ťažko, ale pochopiac vnútorný hlas   striezlivého pojatia, vedel sa prispôsobiť. Najmä, keď od ďialšieho   záviselo množstvo rožných citov vyvinujúcich sa medzi ním a Marínou.   Nemohol svoju manželku nechať v neistote, keď tu podľa všetkého   závisí len na vytrvalosti a húževnatom boji o pravdu rodinného   dramatu Tramerovho. Dnu do jeho pracovne vstúpil službu konajúci   strážnik a ohlásil mu, že ho očakáva riaditeľ a šéf tajnej polície,   Róbert Romanovský. Korián hneď uhádol, o čo sa Romanovský zaujíma.   Nemal preň určitejších zpráv, len kopu zhruba načrtnutých udalostí,   ktoré sa daly logický roztriediť, aby vznikol názor pre určitej šie   mienenie. 46
   </tei:p>
   <tei:p>
    ﻿Romanovský sedel vo svojom koženom kresle a prijal ho s chladnou   tvárou. Vyzval ho, aby sa posadil. Bol mužom vyše šesťdesiatročným,   ale čulým a pre svoje neobyčajne dobré organizačné a odborné   schopnosti ponechávaný bol ďalej v službe, hoci niekoľko ráz požiadal   o preloženie do penzie. — Pán inšpektor! — povedal ticho — Asi viete,   o čom sa chcem s vami poshovárať! Chcem predovšetkým podoprieť vás,   ak ste nad touto udalosťou zakolísali, ale predovšetkým chcem vám   tiež aj pomôcť, ak pomoc potrebujete. Stručne a jasne: Gregor Tramer,   ktorého sestru máte za manželku, má na svedomí ťažký delikt. Je   obvinený z vraždy. Predovšetkým, vezmite moje glová ako priateľské a   nie ako úradné! — Ďakujem vám srdečne, — povedal Korián a pozrel sa   na Romanovského vďačne, — nerád by som urobil dojem, ako by vec,   týkajúca sa prípadu Tramerovho, bola už dostatočne objasnená. Ale   podľa všetkých náznakov, prepáčte mi, keď prejavím hoci nedostatočné   presvedčenie vo vinu brata mojej manželky. Romanovský chvíľu mlčal.   Zdalo sa, že usilovne premýšľal o čomsi. Korián ho chcel rušiť. Po   chvíli povedal: — Rozpamätávam sa na tento prípad. Sám som ho viedol   a vyšetroval. Bohužiaľ útek mladého Tramera bol proti rozumnému   chovaniu, keď tvrdí svoju nevinu. Utiekol a kto uteká, je buď vinný,   alebo má najväčšiu účasť na čine. Mám, ako viete, dnes poradu so   štábom, aká býva u nás v piatok. Nerád by som vás tam nevidieť. Ale   ospravedlním vašu neprítomnosť. Preštudujte si Tramerov prípad.   Priniesol som vám ho, — pozdvihol aktá ležiace na písacom stole a   pokračoval bez vyčkania 47
   </tei:p>
   <tei:p>
    ﻿Koriánovho stanoviska. — Vypočujte si aj obvineného a usúďte! . .   Okolnosti za akých sa vrátil do vlasti, najmä jeho zranenie, je v   rozpore s obvinením! Z väzenskej nemocnice vám ho privedú, je v   ošetrovaní profesora Nevelého. Na odchode dodal: — Prajem vám mnoho   šťastia! — Korián prelistovával prípad otca svojej ženy a brata. I   keď o Tramerovi staršom bola tu len púha zmienka, priťažujúca, že   sedel päťročný žalár v Mauline, USA, vyvolávala dojem skľučujúci a   temer napochytro pochopiteľný: ako by jeho syn bol dedične zaťažený   prudkou búrlivou povahou, násilnou, schopnou zločinu. To bol púhy   akt. Krátky, ale významný. Inak Korián sa ho dotýkal bez väčších   predsudkov a dotýkal sa ho ako udalosti menej významnej, ktorej   odohranie pripisoval viac náhode sbehnuvších sa udalostí. Ale   neprehliadol ho priamo nevšímavo, so zreteľom na jeho význam ako   priťažujúceho faktu. Mal ho na ume čisté ako udalosť vopred   pripravenú, nemajúcu nič spoločného s Tramerovou osobnosťou a jeho   považoval len za prostriedok. Po prezretí aktov Tramerovho prípadu,   dal si priviesť Gregora z väzenskej nemocnice do svojej pracovne,   vopred sa informujúc na jeho zdravotný stav. Bol dobrý. Vzal si aktá   Tramerovho prípadu so opustil Romanovského pracovňu. Keď prišiel do   svojej, prezrel ešte aktá a pospomínal si jednotlivé úseky Tramerovej   výpovedi a všetko to, čo svedčilo o Tramerovej obeti. Vtom prišiel   službu konajúci strážnik s Gregorom Tramerom mladším. U Koriána, keď   ho videl, vzbudil nevypovedateľnú 48
   </tei:p>
   <tei:p>
    ﻿túžbu stisnúť mu priateľsky ruku, a dať mu nádej na vyviaznutie z   takéhoto ťažkého položenia. Keď službu konajúci strážnik opustil jeho   pracovňu, podal Korián Gregorovi ruku a povedal pevne: — Zápas bude   tvrdý! Musíš vravieť všetko, na čo sa len pamätáš! I o takej   bezvýznamnej veci, ktorá podľa tvojho vlastného uváženia nie je hodná   zmienky! Musíš si uvedomiť, že všetko je reťaz jednej udalosti.   Samotné články reťaze netvoria reťaz, sú bez významu a praktického   použitia. Tak isto je táto udalosť sosnovaná z podobných článkov   reťaze, čiže s článkami udalostí, patriace do jedného rámca; spolu,   aby tvorily kostru. Teda odpovedz mi predovšetkým na otázku:   Zastrelil si doktora Zoltána? — Nie. — Kto teda zastrelil doktora   Zoltána? — Nemám tušenia. Ale ja nie. — Ako sa tá vec stala? — Hrali   sme karty v letnej izbe. Bola to miestnosť, široká ako táto, v ktorej   sa nachodíme. Mala dva obloky, široké a otvorené. Bolo to na sklonku   leta. Bolo teplo. Hrali sme traja: Kolman Felcner, doktor Zoltán a   ja. Doktor Zoltán vyhral od Felcnera asi päť tisíc korún. Potom sa   Felcner vzdal hry a hral som s doktorom Zoltánom ja sám. Felcner sa   pozeral. Zrazu doktor Zoltán urobil pohyb, svedčiaci o pokuse hrať   falošne. Položil som karty a povedal som; To nie je hra! To je   vydieranie! Keď som to povedal, doktor Zoltán sa zasmial, hodil karty   na stôl, sobral peniaze a chcel ísť von. Podotýkam, že miestnosť mala   dvoje dvier, jedny viedly do záhrady a druhé do chodby, ktorej stena   bola sklenená a spojená s domom. Do tejto chodby vstúpil Felcner vtom   okamihu, keď za- 49
   </tei:p>
   <tei:p>
    ﻿znel výstrel a keď ja som zvolal: Prečo odchádzate? — to platilo   na doktora Zoltána. — Kde bol vtedy Kolman Felcner? — Asi dva kroky   od dvier v chodbe, ale hneď len čo výstrel zaznel, sa vrátil. Presne   sa neviem na ten okamih rozpamätať, viem len toľko, že keď som sa   obrátil, Felcnera videl som stáť medzi dvermi. Pozeral sa na mňa s   vytreštenými očami. Keď videl doktora Zoltána stenať na zemi, kde sa   zrútil hneď po výstrele, povedal ešte: Gregor, to ste nemali urobiť!   Doktor Zoltán hneď potom zomrel. Ja som bol v takom rozpoložení, že   som ani neodpovedal na slová Felcnerové, neuvedomujúc si ich pravý   význam. — Ale predsa! Co si povedal na to? — Bol som v pochopiteľných   rozpakoch, lebo som momentálne nevedel, prečo sa Felcner domnieva, že   som to ja urobil. Zostal som sám stáť nad mŕtvym doktorom Zoltánom,   ktorý ešte držal peniaze v kŕčovite sovretej ruke. Len vtedy som sa   prebral zo zadumania, keď Felcner zatriasol so mnou a povedal:   Musíte, ujsť! A ťahal ma do svojej pracovne, dal mi pas vystavený na   jeho meno, len fotografiu chytro preložil. Neviem kde vzal moju   podobenku. Potom mi dal asi päť tisíc korún a aby som šiel do   Ameriky. Udalosti sa tak chytro shrnuly, že som sotva s otcom mal   času prehovoriť pár slov. Keď som počul slovo Amerika, neváhal som   dlho. Už dávnejšie som sa tam sberal ísť. Vbehol som chytro k otcovi,   ktorý, neviem od koho, vedel už čo sa stalo. Tuším Felcner mu to   telefonoval. Felcner šiel tiež so mnou. Hovoril mi; Musíš újsť! Skoda   tratiť čas. Tu by ťa čakalo väzenie ako tvojho otca v Amerike. Utekaj   a nerozmýšľaj. 50
   </tei:p>
   <tei:p>
    ﻿— Boli ste priatelia s Kolmanom Felcnerom? — Skoro ako priatelia.   Veď bol sused. I keď bol odo mňa starší. Neviem, či mu týmto   neuškodím, ale nerád by som bol, aby bol vzatý na zodpovednosť, že mi   pomáhal pri úteku. Hovorím to len pred tebou, ako pred Maríninim   mužom, v dôvere, že to ostane medzi nami. Postaral sa o mňa až po   hranice. — No dobre. To je predbežne medzi nami. Ale prečo tá tvoja   túžba po Amerike? — Vznikla z otcovho popudu. Už dávnejšie. Nie síce   na priamu žiadosť, ale chcel som mať jasno, pre akú príčinu a na   základe akého obvinenia sedel môj otec päť rokov v žalári. A potom,   chcel som vyhľadať istého Georga Alexandra, ktorého môj otec často po   svojom návrate spomínal. — Našiel si ho? — Našiel. Nebol ale v New   Yorku, ale v Chicágu. — Ako ťa prijal a čo ti povedal? — Prijal ma   priateľsky. Ale inak chladno. Ako je v Amerike zvykom. Nerobia si   veľké starosti s inými ľuďmi. Majú svojich dosť. Rozpovedal som mu,   kto som a požiadal som ho, aby mi povedal svoj názor čo sa otcovho   prípadu týkalo. Zašiel som viac raz do Ywoncovej pivnice, presvedčiť   sa na vlastné oči o položení jednotlivých miestností, aby som si   utvoril jasnejšiu predstavu. — Co ti povedal Georg Alexander? — Dlho   rozmýšľal. A mlčal. Tak zaryto mlčal, že som myslel: je zbytočné   namáhať sa dačo dostať od neho. Potom po viacerých dňoch mi povedal   veľmi starostlivé a premyslene: Aby som sa informoval, kto bol   priateľom 51
   </tei:p>
   <tei:p>
    ﻿doktora Zoltána, ten, ktorý nosil pruhované krémové nohavice a   biely slamený klobúk. Že ten je to! — Myslel tým, že ten človek   strelil na doktora Zoltána? — Áno, Povedal ďalej: Fotografiu tohto   človeka nájdete u doktora Felcnera. Videl som ich sa fotografovať.   Nosil stále ten slamený klobúk a tie krémové nohavice s pásikmi, ale   vraj inak sa v ich spoločnosti málo ukazoval. Vytkol som   Mr. Alexandrovi, prečo to vtedy nepovedal, nuž ospravedlnil sa, že   len neskôr mu to prišlo na um a vyhováral sa, že sa zásadne nepletie   do vecí, po ktorých mu v celku nič nie je. Keď sa vraj udalosť stala,   obrátil sa k oknu a videl popri okne mihnúť sa tohto človeka. Neskôr   ho potom videl hrať v karty s doktorom Zoltánom. Vtedy už môj otec   sedel v žalári. Tento muž, vravel Mr. Alexander, sa predtým vyslovil,   že ak bude doktor Zoltán hrať ešte raz s nim falošne, tak vraj zle   obíde. Túto hrozbu vyjadril v istom bare na Brodwayi, kde sa   nachádzala majetnejšia spoločnosť. Nebolo to vraj pri príležitosti   hry v karty, ale len tak v akejsi širšej debate, v rozhovore, ktorého   sa zúčastnil aj Mr. Alexander. — Ako to, že Mr. Alexander sa tak   dobre pamätá na jeho výrok a na jeho oblečenia a nevie jeho meno? —   Je to vraj dávno, hovoril. Ale vraj tie pásikové nohavice mu do smrti   nevymiznú z pamäti. Vtedy, keď ich neznámy nosil, boly v Amerike von   z módy. Mimo toho, poznamenal Mr. Alexander, raz sa stretol s týmto   mužom v hoteli Plues, kde ho zastihol v pisárni písať list. Písal   vraj — ľavou rukou. A neskôr zistil, že je to skutočne ľavičiar, lebo   vraj aj karty miešal a rozdával ľavou rukou. Tak isto ako Kolman   Felcner, — podotkol napokon Gregor. — Kolman Felcner je ľavičiar?   52
   </tei:p>
   <tei:p>
    ﻿— Áno. Keď rozdáva karty, robí tak ľavou rukou. I mieša ich   ľavou’rukou. A keď píše, teda píše ľavou rukou. Je ľavičiar. Ale to   je vedľajšie. Mr. Alexandrovi som potom vytkol, prečo sa o môjho otca   nepostaral a prečo ho nechal odsúdiť bez viny, keď on jedinný vedel o   možnosti, že to druhý spáchal. Nuž povedal mi, že je jeho zvykom   starať sa len sám o seba. Aby som sa nedivil. Neskôr to vraj sám   zistím a presvedčím sa. Na to vraj platia políciu, aby sa o také veci   starala. Z počiatku som to nevedel pochopiť, ale neskôr, po dlhšom   pobyte v Amerike, som sa dostal mnoho razy do takých situácií, v   ktorých vyžadovala okolnosť pomôcť druhému. Keď som tak urobil, z   čistá jasna pristúpil ku mne celkom neznámy človek a spýtal sa ma   chladne a odmerane, či mám na tom nejaký záujem, aby sa veci inak   vyvinuly. Ja som odpovedal, že nie, ale že ten je v práve! Na to   neznámy podotkol, lakonicky sa usmejúc, že práve jemu záleží na tom,   aby sa veci opačne vyvinuly. A aby som hľadel zmiznúť. Takýto stav   vecí Mr. Alexandra skutočne ospravedlňuje. I keď pre naše pomery zdá   sa to nepochopiteľným. Najmä pre mňa, keď si spomínam často na otca,   ktorý Mr. Alexandra často spomínal ako svojho dobrého radcu a   ochrancu. — Kedy si sa rozprával s ním? — Dva roky po mojom príchode.   Ale i neskôr som sa s ním sišiel. Posledný raz som sa s ním rozprával   pred poldruha rokom. Často cestoval. Bol viac razy v Európe. Cím si   sa zaoberal v Amerike? — Podľa otcovej rady, dobre isa zarába   zastúpením tovární na nábytok. Nuž i ja som sa usiloval uplatniť sa v   tomto obore. Ale čoskoro som miesto stratil, vytlačený 53
   </tei:p>
   <tei:p>
    ﻿inými, tamojšími luďmi. Inak darilo sa mi v celku obstojne, keby   som nebol stále v obave, že ma chytia. Vystupoval som pod menom   Felcnerovým. A z toho ohľadu som ani domov nepísal. Niekoľko razy som   bol okradnutý o celý svoj majetok, ako šatstvo, bielizeň a aj iné   veci. Ale hlásiť som to nemohol z toho istého dôvodu. Viac razy som   sa chcel vrátiť do vlasti, raz z New Yorku a raz z Chicága. Z   pochopiteľných príčin prišly mi do cesty také ťažkosti, ktoré som   ledva prekonával. Dva razy bol mi ukradnutý cestovný lístok platiaci   až do Neapola. Raz ma z lodi vrátili, pre tú samú príčinu. A viem   určite, že lístok som mal v náprsnej peňaženke. Neviem, kto ma stále   okrádal. — A kto ťa tu postrelil? — Neviem. Nemám tušenia. Na nič sa   nepamätám, len keď si ma našiel v parku, vtedy som si uvedomil, že   ležím na zemi a čítim tupú bolesť v hlave. Toto je však už druhý   prípad. Raz po mne vystrelil ktosi v New Yorku, blízko New Havenu.   Tretí prípad, že som bol prepadnutý dvoma mužmi v Chicágu, keď som   vyšiel z podzemnej dráhy. Podarilo sa mi však vždy ujsť. — Prišiel si   sem bez batožiny? —- Batožinu? — spomínal si — Ah, tá je v úschovní.   Pricestoval som nočným rýchlikom, a pretože v hoteloch som izbu   sohnať nemohol, boly všetky obsadené, dal som sa na prechádzku! Je to   zvláštny pocit, keď sa človek vráti po rokoch z cudziny do vlasti. —-   A kde máš pas na meno Felcnerovo? Gregor začal hľadať po vreckách.   Povykladal všetko, rozmýšľal až s nepochopením, zatváriac sa užesle,   povedal: — To nechápem. Bol mi ukradnutý! 54
   </tei:p>
   <tei:p>
    ﻿— No, ty to nechápeš, ale hlavne, že ja to chápem! — potľapkal ho   priateľsky po pleci. — Nemal si nikde utekať! To bola veľká chyba!   Skúsil si dosť. Videl si život z líca i z opaku. Buď trpezlivý, budem   sa dožadovať, aby sa proti tebe viedlo pokračovanie na slobode. Ale   to až neskôr. Tu si bezpečnejší, ako von. Korián uzavrel v duchu kruh   nad Gregorovou výpoveďou, rozlúčil sa s ním a dal ho odviesť. Potom   vyčkal na skončenie porady šéfa so štábom a keď sa tento vrátil,   ihneď mu šiel referovať o výsluchu. — Nože! Ako ste pochodili? —   spýtal sa ho. — Vcelku, pán riaditeľ, dobre. — povedal inšpektor. —   Nechajte ma rozprávať zhruba o udalostiach, — pokračoval a po   vyzvaní, rozpovedal mu všetko. Na to dodal: — Nechcel by som sa   prenáhliť, ale predsa, dovoľte mi ujať sa tohto prípadu. — Súhlasím!   Co však chcete urobiť najskôr? — Chcel by som vypočuť doktora   Felcnera. Romanovský mlčal. Po chvíľke povedal: — Dobre. Tón   vypočúvania nech je viac informatívny! Pritom zistite, či v Amerike   sa toho času zdržiaval aj Kolman Felcner. Je to jeho brat, ale   nevlastný! Napokon, aby som nezabudol: Doktor Zoltán mal povesť   právnika — vydriducha! Niekoľko dôverivých ľudí priniesol na mizinu.   Bol to človek bez srdca a bez citu. Bude dobre, keď si tiež všimnete   mien poškodených a celkom privedených na mizinu, ktorých nielen   zastupoval, ale oproti ktorým viedol potom žalobu. Korián sa zdvihol.   — Ďakujem za upozornenie, — povedal. A hneď potom opustil šéfovu   pracovňu. 55
   </tei:p>
   <tei:p>
    ﻿ŕ/)fíkŕúľ (^eíŕiiej’- Doktor Felcner mal povesť podivína. Ľudia   povrávali, že niekedy pri ordinácii nechá pacienta stáť a z ničoho   nič, začne naháňať mačku po miestnosti. Mačka, pekný kus angorského   plemäna, bola touto nedôstojnou úlohou svojho majiteľa ešte viac   zdivočená ako skutočnosťou, že za ňou behá muž s metlou, ktorému   inokedy sedí spokojne na kolenách a hudie si pieseň driemoty. Zviera,   ako by mnohoráz nechápalo príčinu tohto náhleho zanevretia, chvíľami   zastane, obzre sa, ako by čakalo, či prenasledovaniu je koniec, alebo   či má ešte ďalej skákať a utekať. Inak doktor Felcner mal povesť   dobrého lekára. Nosil na hlave celý deň čiapku baretku s dlhým   strapcom, ktorú ani počas ordinácie nesnímal dolu. Postavy bol   vysokej a chudej. Husté, srastené, prešedivelé obočie mal dlhé a   56
   </tei:p>
   <tei:p>
    ﻿ostré. Nosil niekedy až troje okuliarov, ktoré podľa potreby   prehadzoval na nose; jedny mal na očiach, druhé nad nimi a tretie   posunuté na čelo. Inak, ako starý mládenec, vynikal mrzutosťou,   nevšímavosťou a uzavretosťou. Medzi ženskou klientelou sa všeličo   šuškalo. Nie jedna z nich musela s podivením a rozhorčením prijať   jeho žiadosť, aby sa sobliekla, i keď choroba, na ktorú sa sťažovala,   bola rázu celkom iného, ako vnútorného. Bolo to buď bolenie hrdla   alebo hlavy; jednej dokonca povedal, že sa musí soblecť, keď sa   sťažovala na bolenie nohy. Podobné prípady boly časté a končily   pobúrením, ale inak nič. Týmto ženám chybovalo práve len vysvetlenie,   že doktor Felcner je prepracovaný vedeckým bádaním a keď koná niečo   podľa nich absurdného a nemiestneho, bolo to vždy úzko spojené s   j,eho vedeckou činnosťou. To sa však doktorovi Felcnerovi nedostalo k   uchu, že tieto jeho spôsoby vynesly mu povesť lekára — podivína, no a   skutočne nie bez dôvodu. — Vo svojej staromládeneckej domácnosti   zamestnával staršiu služobnú, Katušu, ktorá prišla k nemu pred   dvadsať rokmi. Prichádzala každé ráno a večer odchádzala ku svojim   rodičom. Zostarla pri ňom, navyknutá každej jeho výstrednosti a   staromládeneckej uzavretosti, mrzutosti a pokrikovaniu. Niekoľko sto   razy ju vyhnal, zhurta na ňu nakričiac, že je starou dievkou, súca na   ocot. Aby sa mu vraj viac neukazovala na oči. A keď neprišla,   starostlivé sa dohadoval, čo sa jej mohlo stať, šiel napokon pre ňu,   vytýkajúc jej zlostne nedochvilnosť. Keď ju takto priviedol zasa do   svojho brlohu, ako svoj byt volal, len čo urobila poriadok, vyhnal ju   zas. 57
   </tei:p>
   <tei:p>
    ﻿Keď sa to opakovalo temer stereotypne, zvykla si na takéto   spôsoby, ostávala doma niekoľko dní a automaticky, akoby sa nič   nebolo stalo, vrátila sa urobiť mu poriadok. Vtedy obyčajne ju   privítal monotónným dialógom: — No . . . No . . . No, že ideš! Z   jednej izby si zariadil doktor Felcner výskumné laboratórium. Tam,   ako Katuša prezradila šeptom susedkám, presedí ’fraj doktor Felcner   celé noci. Niekedy si nahlas vraví, nadáva na lekárov – kolegov. Mimo   toho vraj v miestnosti chová rôzne zvieratá, ako myši, potkany,   zajace, z ktorých mnohé majú rôzne rany na tele, ako vredy, zdureniny   a rôzne iné nádory. Keď sa takéto reči dostaly k uvedomelejším ľuďom,   súdili, že doktor Felcner sa zaoberá vedeckou prácou. Ale v   Katušiných očiach a v očiach ľudí priemerných, ostal podivínom a   starým mrmlošom. Raz mu Katuša vytkla, prečo ostal starým mládencom,   prečo sa vraj neoženil. Ako odpoveď, smial sa jej protivne do očí.   Katuša pritom podotkla, že sa každý poriadny chlap ožení. Felcner sa   toho chytil a povedal jej, prečo sa ona nevydala. Pretože Katuši na   túto výtku nič šikovnejšieho na um neprišlo, vyprskla, že čakala, až   si ju on vezme. Ale to vraj neprichádzalo. Nuž zostárla pri ňom.   Vtedy jej doktor Felcner vynadal do bosoriek, opíc a starých dievok a   Katuša sa nechcela dať zahanbiť, odvetila smyslom opačným a pohrozila   mu so všetkou vážnosťou, že mu vypustí všetky myši a potkany. Viac   doktorovi Felcnerovi nebolo treba. Lebo čo sa týkalo myší a potkanov,   to bola kapitola sama pre seba. 58
   </tei:p>
   <tei:p>
    ﻿Zhrozil sa tejto možnosti. A nadobudol presvedčenie, že táto   diablica je vstave vyviesť takú nepremyslenosf. — Nesprobuj sa,   Katuša! Nesprobuj sa to urobiť! — kričal napajedené — Zabijem ťa, ty   potvora akási! Hneď ťa zabijem, aby si to neurobila! A už sa mi aj   pakuj s očú! — skríkol zlostne, nadobudnúc ešte hlbšie presvedčenie o   možnosti takéhoto skutku. -— Už choď! A viacej sa mi na oči neukazuj!   Pretože Katuša bola zvyknutá na takéto výčiny doktora Felcnera,   ťahala sa už k dverám, hundrajúc, aby ten starý mrmloš dačo po nej   nehodil. — Nesprobuj sa! — kričal ešte a utekal za ňou — Nesprobuj   sa! Ty stará dievka jedna! Tie zvieratá sú všetky nakazené! Kričala   mu so schodov: — Ja viem, že ich trápite! Raz som tam vošla a mali   ste potkana v ruke. Sviazaný bol na doske a striekali ste do neho tou   striekačkou. Fuj! Taká hnusná robota! Také remeslo! Fuj! — Cuš už,   ty, ty bosorka jedna! — No, no, len si povedzte! Len nadávajte! Len   nadávajte na mňa. Viem toho ešte viac! O mnoho viac, ako si myslíte!   S myšami, potkanmi sa babriť a potom k poriadnym ľuďom chodiť a vraj   — liečiť ich! Taká nehanblivosť, rezať zvieratá, taká bezcitnosť   pozerať sa za živa do ich vnútorností! Oh, aké hnusné remeslo! Ale   tie myši a tých potkanov vám na truc vypustím, aby ste vedeli! V   noci, keď budete spať, prídem a pustím ich, čo hneď vás od zlosti   čert vezme! Vy! Oh, vy taký! . .. Ah! — mávla resignovane rukou a   ťahala sa dolu schodmi. Doktor Felcner ostal stáť medzi dvermi svojej   ordinácie 59
   </tei:p>
   <tei:p>
    ﻿a bezmocne sa triasol zlosťou. Nemohol sa ovládať, tak bol   vzrušený myšlienkou možnosti vypustenia týchto zvierat. Od hrôzy, čo   by nasledovalo, keby sa tieto zvieratá von dostaly, bledol a   naskakovala mu husia koža. Zatriasol mocne so sebou nad týmto   prízrakom a pozrel sa na dvere laboratória. Dve zámky na dverách   svedčily o dôležitosti obsahu tejto miestnosti. Avšak v prítomnej   chvíli ani tie ho dostatočne nevedely uspokojiť. Vtom zaznel telefón.   Katuša idúc dolu schodmi, stretla sa v priechode s inšpektorom   Koriánom, ktorý tu stál hodnú chvíľu a počúval ten krik a tú výmenu   rečí od začiatku. Korián sa Jej chytro spýtal, či doktor Felcner tak   často zúri. — Pravda! Veľmi často! Ale, viete, my sa už poznáme. Dnes   nadáva, zajtra príde, aby som sa vrátila. No, ale teraz sa na truc   nevrátim! — No, a prečo ste sa povadili? — No … to viete, —   rozhovorila sa spôsobom starých žvatlavých žien; — to je už v jeho   krvi to hašterenie. On vynadá mne, ja jemu. To asi preto, aby sme si   neboli nič dlžní. — No tak poďte hore so mnou. Som od polície a rád   by som vás vypočul. Poďte! Katuša zbledla. Smrteľná úzkosť ju   posadla. Polícia. S hrôzou sa dohadovala po príčine, pre ktorú sem   ide polícia. Obzrela sa. Videla za Koriánom ísť ešte dvoch úradníkov,   jeden ostal pri dverách a druhý šiel pomaly za nimi. Pred očami jej   defilovaly rôzné udalosti vyplňujúce Felcnerov život. Najväčšiu hrôzu   jej naháňaly tie potrýznené zvieratá. 60
   </tei:p>
   <tei:p>
    ﻿Ďalej sa s myšlienkami nedostala. Doktor Felcner ako štvaný   vybehol z bytu, cestou si obliekol kabát a utekal dolu schodmi.   Katuša urobila pohyb ho zadržať, ale Korián jej povedal: — Nechajte   ho! Doktor Felcner vidiac ju, nevšímal si jej sprievod Skričal na ňu,   chlácholivo j šie, aby bol dnu poriadok, že klúč je v zámku dverí.   Jeden z úradníkov chcel doktora Felcnera zastaviť, ale inšpektor   Korián chytro mu opatrne povedal: — Choďte za ním, kde ide. — Tak sa   dostal Korián do Felcnerovho bytu za ustavičného rozprávania   Katušinho, ako sa s doktorom stále vadia a ako príde zasa po ňu, aby   sa zasa povadili. — To už je jeho choroba! — povedala Katuša   dobromyseľne. — To je laborato … To je tá miestnosť, kde sú myši a   potkany! — vysvetlila Koriánovi, ktorý sa pozastavil na patentných   zámkach na dverách. ■—- Kľúče máte? — Ak ich pán doktor nevzali, tak   sú tu — povedala a šla ku dverám predsiene, kde visely rôzne kľúče na   klincoch. — Tu sú! — povedala napokon a otvorila laboratórium.   Miestnosť, do ktorej Korián vstúpil, bola síce čistá, ale bolo   vidieť, že sa v nej pracovalo. Na zemi bola krv, najmä pri pracovnom   stole. Keď sa nad tým pozastavil, Katuša ochotne vysvetlila, že je to   krv zo zajaca . . . Inak miestnosť zapáchala karbolom a inými rôznymi   výparmi. Pracovný stôl upútal jeho pohľad. Tu ležal priviazaný veľký   potkan s rôznymi ranami na tele . . . Katuša skríkla odporom a   vysvetľovala, že to musel pred tým 61
   </tei:p>
   <tei:p>
    ﻿krikom doktor Felcner pracovať, keď zviera ešte tu leží. Koriána   potom upútaly klietky so zajacami a myšami a inými potkanmi. Niektoré   z týchto zvierat boly tak zohavené, že Korián a jeho kolega sa s   odporom odvracali. Niekoľko oddelených klietok stálo obďaleč. V   týchto bolo po jednom zvierati, už či potkanovi, myši, alebo   zajacovi. Z týchto zvierat malý mnohé napuchnuté oči, až krvavé.   Jeden zo zajacov mal vyholenú srsť na celej strane tela a bolo   vidieť, že v tomto mieste bol rozrezaný a sošitý. Iné zvieratá   ležaly, akoby prejavovaly hlad. V koši na odpadky objavil Korián   akési zbytky. Neskôr zistil, že sú to rozrezané volské oči, zajačie a   rôzne iné. Z týchto našiel niekoľko na čistej miske pri mikroskope. —   Pán doktor pracovali celú noc. — vysvetlovala ochotne Katuša. — Ja   som to ešte nemala kedy vyniesť. Hanbím sa za tento neporiadok.   Korián si to všetko všímal však iným spôsobom. A bol rád, že to   našiel tak, ako je. Potom vošiel do obytných miestností a spytoval sa   Katuše, či pán doktor často spomenie svoju americkú cestu. Jej tvár   sa zažla vzrušením nad touto otázkou. Pyšne povedala: — Ó! —   pretiahla veľavýznamne — to viete, že hej! Vždy začne: Keď som ja bol   v Amerike, ty, ty. . . — umlkla, lebo obyčajne potom nasledovala   nejaká nadávka, majúca káravý význam, v snahe si ju vycvičiť podľa   amerického spôsobu. Ale doktorovi Felcnerovi sa to nedarilo. A Katuša   ostávala stále rovnaká. — To od neho často počuť, keď boli pán doktor   v Amerike! . . . Vtom bolo počuť kroky ohlasujúce doktorov návrat.   62
   </tei:p>
   <tei:p>
    ﻿A len čo sa Kaťuša obzrela, už videla doktora Felcnera stáť medzi   dvermi. — Vítajte, pán inšpektor! — povedal nevľúdnym tónom a   ironicky poznamenal: — Teší ma, že vás vidím! Korián, cítiac to,   mlčal chvíľu. Potom povedal stručne: — Rád som, že ste sa vrátili.   Potreboval by som od vás istú informáciu. Mimo toho ďakujem za   príjemné privítanie. Ďakujem. Doktor Felcner vystihol vrátenú iróniu.   Chlácholivejšie podotkol: — Aha! Co sa Tramerovho syna týka!   Žiaľbohu, musel som to oznámiť. Nechcem byť vtiahnutý do nejakej   pochybnej aféry. I keď je mi jeho otca srdečne ľúto — dokončil   dôrazne bez citového zafarbenia. — Ste zaujatý proti Gregorovi   Tramerovi mladšiemu? — Zaujatý? Hm! Neviem, ale rozhodne niečo iného   myslíte pod tou otázkou, len nie to, čo ste povedali. Ale to je   vedľajšie! Uvádzam skutočnosť: Tramerov syn je bezočivý a popudlivý!   Možno to ospravedlňuje jeho prudká povaha. Ale nechcem tak ďaleko   zachodiť. Co sa však mňa týka, urobil som, čo som uznal za dobré.   Doktor Zoltán bol mojím priateľom, a aby som uctil jeho pamiatku,   môžem to urobiť len tým spôsobom, že sa budem snažiť všemožne, aby   jeho vrah dostal taký trest, aký on pre hlúpe karty uvalil na neho:   to je trest smrti! To zaslúži! Korián sucho poznamenal: — Dobre, že   nie ste sudcom, alebo štátnym zástupcom! A spýtal sa ohľaduplne: —   Môžem sa posadiť? 63
   </tei:p>
   <tei:p>
    ﻿— Mnoho času nemám, pán inšpektor! Moja práca je vopred presne   vymeraná. Ale keď ste ustatý, sadnite si, ja si za ten čas vybavím v   laboratóriu istú robotu. Korián sa zasmial: — Vidno, že ste boli v   Amerike, — Čože? Amerika? Chcete tam ísť? — No, že vy ste tam boli —   Prečo? — No, to americké tempo vidím u vás! Radíte mi dobromyseľne   posadiť sa a oddýchnuť si a vy medzitým chcete čosi robiť. To skoro   nepriateľstvo konštatujem s vašej strany. Radšej mi povedzte, pán   doktor, o tej vašej americkej ceste a ja vás budem pozorne počúvať.   Doktor Felcner sa nervózne zasmial: — Ha! Amerika! Chcete tam ísť?   Podľa vašich rečí, ťahá vás to tam! Ale radím vám, nechoďte!   Odhováram vás od toho. Ľudia tu. lebo tam, všetko jedno. Tam je len   rapídnejší shon za peniazmi a za zlatom. Inak, praktickejšie   povedané, nezastavujú sa tam ľudia pri každej sprostosti. Sú   striezliví a vypočítaví! — Za akým cieľom ste boli v Amerike?   Obchodne? Stúdijne? Ci ste mali záujem o pozorovanie, ako sa doktor   Zoltán vyvíjal v obyčajného falošného hráča? Doktor Felcner mlčal. Po   chvíľke povedal: —- Otázka temer nemiestna! — Aj ja tak súdim, pán   doktor! Vy myslíte, že som tu prišiel k vám na posedenie a ja zasa   chcel by som zmúdrieť o čosi v Tramerovom prípade. — Výsluch? —   opáčil netrpezlivo doktor Felcner. — 64
   </tei:p>
   <tei:p>
    ﻿Mňa? Vy? Mňa chcete vyslúchaf v Tramerovom prípade? Co si to   dovoľujete? — skričal zlostne. — Prepáčte! — povedal Korián ticho a   vážne dodal: — Ale ja som tu úradne! Preto žiadam od vás, aby ste mi   otvorene a jasne odpovedali na každú otázku a svoju voľnú chvíľu na   tak dlho predĺžili, ako to mne vyhovie. Odpovedzte mi pán doktor, kde   ste boli v ten večer, keď zaznel osudný výstrel v Ywoncovej pivnici v   New Yorku? Osudný pre Tramera staršieho, lebo tento výstrel zničil   život tohto človeka. Prosím, počúvam. Doktor Felcner mlčal. Korián ho   ponúkol: — Boli ste snáď na prechádzke Brodwayom? — Ako vidím, ste   informovaný, ale len čiastočne. V ten večer som sa vracal zo štvrti   Brodway. Bol som tam v banke vybrať si peniaze na otvorenie lekárskej   praxe v New Yorku. — Nie. —- Prečo? — To je moja súkromná vec. —   Súhlasím s vami. Konečne, nepotrebujem to vedieť, lebo nie je to tak   dôležité, ako to, že ste prišli do Ywoncovej pivnice hneď po výstreli   na doktora Zoltána! — To je pravda. Ale nemal som tušenia, čo sa v   pivnici stalo. Bola to čisté shoda okolností. — Myslíte? — No, som   toho názoru. Lebo keď som dnu vstúpil a videl som Tramera odvádzaného   políciou, pýtal som sa, čo sa stalo. Len’neskôr, keď som videl dvíhať   doktora — Ale ako viem, prax ste tam neotvorili? 65
   </tei:p>
   <tei:p>
    ﻿Zoltána s podlahy a krvácať, uvedomil som si akosi jasnejšie, že   istotne prišlo k hádke pre karty. — Koho ste sa pýtali o vysvetlenie?   — To sa už nepamätám. Bolo tam viac ľudí. Nechcem však vzbudiť dojem,   ako by som bol nepriateľsky zaujatý voči Tramerovej rodine. To nie.   Priateľa Tramera je mi ozaj úprimne ľúto, i keď proti jeho synovi by   som musel všeličo povedať. To je však vec čisté osobná. Neviem, prečo   proti mne prejavoval nepriateľstvo. — Proti vám? —- No, áno. —   Pochyboval by som. Možno sa vám to nezdá úplné a pochopiteľné. Ale   vycítil som, že je proti mne zaujatý. Z akej príčiny, neviem. Asi   preto, že jeho otca odsúdili v Amerike na päťročné väzenie. Ja však   zato nemôžem. Iba ak by vo mne videli pravého vinníka. Tak to   vyzeralo zpočiatku, keď sme sa vrátili domov bez jeho otca. — No, to   by bolo smelé tvrdenie! — povedal Korián chlácholive a dodal: — Tento   rozhovor medzi nami považujte čisté za informačný. Mimo toho, kde ste   sa tak náhlili, keď sme sem prichádzali? — Tu vo vedľajšej ulici mám   ťažko chorého pacienta. Šiel som tam na náhlu telefonickú výzvu.   Korián sa pozrel na svojho kolegu, či to súhlasí. Kolega prisvedčil.   Korián chytro povedal: — Fotografie z vašej americkej cesty nemáte?   Zaujímali by ma niektorí priatelia doktora Zoltána. — Mám ich celú   kopu, — povedal. Za chvíľu priniesol veľké album, bohaté na rôzne fo-   66
   </tei:p>
   <tei:p>
    ﻿tografie z jeho americkej cesty. — Zaujímal by ma doktor Zoltán…   povedal Korián pomaly a premyslene. — Jeho život, jeho správanie sa a   — jeho priatelia. — No, priateľov mal dosť, najmä, čo sa týkalo   hráčov karát. — Myslíte to boli priatelia? — Ako sa to vezme.   Listoval v albume jednotlivých priateľov Zoltánových. Niektorých   pomenoval menom, iných zasa akousi prezývkou a nad niektorými sa   pozastavil a dohadoval sa v duchu po ich mene. Pri takom prípade sa   obyčajne zamyslieval a vyhováral sa, že sa na meno nemôže rozpamätať,   nakoľko je to už dlho od tých čias … Ale inšpektor Korián hľadal len   jedneho Zoltánovho priateľa. Toho, ktorý nosil krémové nohavice.   Našiel ho. Povedal nenazdajky a flegmaticky: — Meno tohto pána   neviete? — Ba áno; to je môj nevlastný brat, Kolman Felcner. — Aj on   bol v Amerike? — Šiel do Ameriky hodne pred nami. Ale nestýkali sme   sa s ním. Mal svoj kruh priateľov, s ktorými si lepšie rozumel ako s   nami. Mimo toho bol viac v Chicagu, ako v New Yorku. Len kedy-tedy   sme sa sišli. Korián uzavrel v duchu kruh. Celkom si to tak   predstavoval. Podal doktorovi Felcnerovi ruku na rozlúčku. — Ďakujem   vám pán doktor! A nehnevajte sa na mňa, že sme sa trocha ťahali za   vlasy! — No, no . . . — uľahčil si doktor Felcner — rád urobím, čo   môžem; niekedy som popudlivý, ospravedlníte to mojou   prepracovanosťou. 67
   </tei:p>
   <tei:p>
    ﻿— Keď sme sa tak mimoriadne sišli, čo myslíte o slepote pána   Tramera? Viete predsa, pán doktor, že je to otec mojej manželky.. .   Zaujímala by ma vaša odborná mienka. — Veď som to povedal pánu   Tramerovi. Nič nepomáha, mimo operácie. A keď sa nechce dať operovať,   čo môžem urobiť? —• A keby sa dal operovať? — Opäť vidí! — uistil ho   doktor Felcner. —■ Ďakujem vám za túto radu. Pokúsim sa ho ja sám   prehovoriť. Srdečne ďakujem. Nezabudnem na ňu! Ešte raz mu podal ruku   a úctivé sa s ním rozlúčil. 68
   </tei:p>
   <tei:p>
    ﻿DĹolmun Q-eh’Jitľ Naftové zdroje Kolmana Felcnera sa   rozprestieraly na bývalých veľkostatkoch Gregora Tramera, doktora   Zoltána a na rodičovskom majetku samotného Kolmana Felcnera. Veže   denne chŕlily čo raz väčšie množstvo tejto drahocennej tekutiny.   Nafta — to slovo spievaly stroje, ľudia; kedysi pokojné poľné cesty   sa razom zmenily na rušné vozovky a na kedysi ako dlaň rovných   horúcich poliach, kde sa skláňaly zlaté klasy k zemi, kde cvendžaly   kosy a kde pospevovaly ženy krásne piesne žatvy a svojho kraja,   rozprestieraly sa rôzne budovy, sklady, stavaly sa nové objekty. Na   asfaltových cestách mihaly sa autá, plné sudov nafty, vychádzaly z   hlavnej brány rad radom,’ jeden za druhým, druhé prichádzaly, aby   zasa plné naložené odchádzaly . . . Ale tento všetok ruch bol   vzdialený od hlavnej reprezentačnej budovy, nachádzajúcej sa v   hlavnom meste. 69
   </tei:p>
   <tei:p>
    ﻿V tejto budove, v miestnostiach zariadených po americkom spôsobe,   prechádzal sa krátkymi krokami Kolman Felcner, majiteľ naftových   zdrojov a za ním, ako tieň, alebo ako verný služobník, vedúci   inžinier Viliam Taverský. Kolman Felcner bol muž robustného vzhľadu.   Mal tupý výraz tvári a bez zaujímavých črt. Pozeral prenikavo,   nedôverivo na všetko. Zametačka, keď sa shovárala s druhou, alebo s   niekým iným, i tu sa domnieval, že vravia o ňom. A sám nevedel, prečo   sa tak nazdáva. Priateľov nemal. Len kedy-tedy porozprával sa s   vedúcim inžinierom Taverským. Ale aj to, keď s ním hovoril, robil to   vždy tónom predstaveného. Nuž a čo u doktora Felcnera nazval ľud   podivínstvom, to u jeho nevlastného brata zasa — lakomstvom.   Zaujímavé bolo na hre osudu, že tajomníčka Kolmana Felcnera bola   Róberta Domarova, Hermanova sestra. Do podniku prišla pred štyrmi   rokmi ako korešpondentka. Dnes ako tajomníčka a šéfka účtáme nazerala   do tajuplných cifier miliónov. Dívala sa striezlivo s pocitom, že v   týchto cifrách nie je čosi v poriadku. Nevedela prečo, ale Kolman   Felcner dovolil nazerať do nich aj vedúcemu inžinierovi Traverskému.   . . A Taverský bol niekedy preč i mesiac. Nevedela kde. Pod obchodnou   cestou rozumely sa Taverského cesty po celej Európe. Ale určitej   šieho nevedela nič. V podvedomí tušila vyvíjanie akéhosi ostrejšieho   pomeru medzi Taverským a Felcnerom. V prítomnosti obidvoch cítila sa   sovretá ako medzi štyrmi stenami bezobločnej izby. A keď sa ocitla v   prítomnosti jedneho, lebo druhého, vycítila 70
   </tei:p>
   <tei:p>
    ﻿z reči, že sa jeden pýta na druhého, čo tu robil a čo povedal. I   keď sa to dialo s nepopísateľnou rafinovanosťou, postrehla túto *   hlbokú nepreklenuteľnú nedôveru a nenávisť. V prítomnej chvíli   vstúpila do Felcnerovej pracovne a položila na stôl navštívenku a   čakala. V myšlienkach sa dotkla inšpektora Koriána, ktorý sa dal   ohlásiť a čakal v predsieni. Dohadovala sa po príčine. Pritom   sledovala Felcnera, ktorý vzal pokojne navštívenku a prečítal. Temer   sa zdesila Felcnerovho pohľadu. Vzhliadol prenikavé na ňu a chraptivé   sa spýtal: — Kde je? — V predsieni. Ale inšpektor Korián nedal   Felcnerovi zaujať iné stanovisko. Vstúpil mimovoľne do dverí a pýtal   sa, či nevyrušuje. V jeho očiach čítala Róberta nepopísateľné   odhodlanie a tvrdosť. Zdal sa jej v tomto momente mužom na pravom   mieste. Bol temer ako by odhodlaný k súboju. Co to značí? — pýtala sa   sama seba. Vkĺzla do svojej pracovne, susediacej s Felcnerovou a   sadla si za písací stôl, snažiac sa sústrediť. — Posaďte sa, pán   inšpektor! — vyzval Felcner Koriána a ukázal mu na prázdnu stoličku   pri písacom stole. — Co vás ku mne priviedlo? — počula Róberta   otázku. Dotkla sa máličko polootvorených dvier, ktoré v náhlosti   zabudla zavrieť. Uspokojená nad odstránením tohto nedopatrenia,   zabodla pohľad do denníka a. čakala s napätím, čo povie Korián. Ten   po chvíľke povedal: 71
   </tei:p>
   <tei:p>
    ﻿— Možno sa už ani nepamätáte na to, čo chcem od vás! … — začal   inšpektor rozvláčne. — Na čo, prosím? V otázke Felcnerovej bola samá   úctivosť. — Týka sa Tramerovho prípadu — povedal Korián chytro a   pokračoval veľmi úctivé a zamyslene; — Ide o prípad dávny, ktorý   začal v Amerike a mal pokračovanie vo vlasti na veľkostatku doktora   Zoltána.. . . — Aha! Aha! — zajachtal Felcner rýchlo. — — No . .. —   uvoľnil Korián a čakal. Felcnerovi nabehly na čele vrásky. A   Koriánovi sa zdalo, že za tento krátky čas zostarel o celé   desaťročie. — Ťažko sa na to rozpamätávam! — povedal pomaly, násilne.   — Už ani temer neviem ako sa tie udalosti prehrnuly … — dokončil   trápne a odmlčal sa. Korián veľmi ochotne povedal: — Keď dovolíte rád   vám zhruba pripamätám sbehnuvšie sa udalosti. Doktor Zoltán bol   zastrelený Gregorom Tramerom mladším počas vašej prítomnosti. Nože!   Rozpamätajte sa! — Ah, to nie, pán inšpektor! — zvolal náhle Felcner   — To nie! Vtedy, keď výstrel zaznel a keď sa doktor Zoltán ocitol na   zemi, bol som práve na odchode z miestnosti. Keď som sa obzrel a   videl doktora Zoltána ležať na zemi, a neďaleko neho Gregora Tramera   celého zničeného, pamätám sa, došiel som k prahu dverí! Korián sa   usmial a šikovne podotkol: — Vidíte! A vraj sa dobre nepamätáte! A   ako dobre sa pamätáte i na tie najmenšie podrobnosti. Sľubujem si z   toho výsluchu veľmi zaujímavé poznatky. — Výsluchu? To má byť   výsluch? 72
   </tei:p>
   <tei:p>
    ﻿— To je vedľajšie. Pokračujte! — Co je vedľajšie? — Pomenovanie   tejto mojej návštevy! — usmial sa Korián tónom víťazoslávnym a   pokračoval s neprekonateľnou úctivosťou: — Co súdite o tomto prípade,   pán Felcner? — Ja čo súdim? Veď je to prípad vybavený! Len páchateľ   ušiel. — Ja zasa súdim, že nie je vybavený! — odpovedal Korián chytro   a lakonicky pokračoval s nádychom veselosti: — Co na to poviete, pán   Felcner, keď domnelý páchateľ Gregor Tramer sa vrátil z cudziny! —   Nemožné! — vydýchol. Korián sa zasmial nad touto nepochopiteľnou   náhlou hrôzou: — Co by nebolo možné! Je to tak! Vrátil sa. Felcner sa   nahnul k nemu a vytreštil oči. — Gregor Tramer sa vrátil?? — skríkol.   Róberta stála u dverí. Postavila sa tam temer proti svojej vôli.   Počúvala. Keď Felcner tak skríkol, chytila sa za srdce. Bilo jej   kdesi v hrdle. Nebolo pochybnosti. V podvedomí cítila dramatický   vývin. — Áno, vrátil sa. — opakoval Korián. Felcner sa zasmial   priškrteným smiechom — Nuž a to ste mi prišli oznámiť, či čo? Co ja   mám s tou vecou spoločného? A čo mňa vôbec do celej veci, pán   inšpektor? — Aký zaujímavý obrat! — konštatoval inšpektor spokojne   s nádychom hmatateľnej irónie: — Pravdaže som vám to prišiel oznámiť.   Urobil som to v predpoklade, pán Felcner, že vás to bude zaujímať. A   najmä, že vás 73
   </tei:p>
   <tei:p>
    ﻿budú zaujímať udalosti, ktoré ostaly za stenou vlastného   Tramerovho súkromia a ktoré jedine môžu priniesť do prípadu jasno. —   Nechápem! Doslova nechápem! Ale čo ja mám z toho všetkého a s tou   vecou? Ci nechápete, že s takýmto balastom ma len zaneprázdňujete?   Korián sa nahnul k nemu ponad písací stôl. Povedal: — Času dosť, pán   Felcner! Času až moc budete maťí Uspokojte sa! Vývin je na dobrej   ceste! — Áno? — spýtal sa očividome znepokojený. Korián pokračoval: —   Áno! Musíte sa ale rozpamätať, či Gregor Tramer vystrelil na doktora   Zoltána, alebo nie! Taký moment, aký ste vy prežili, pán Felcner, to   je kús zo života, ktorý zostane navždy vrytý v pamäti! Teda i dnes po   desiatich rokoch sa musíte rozpamätať, či Gregor vystrelil na doktora   Zoltána, alebo či vystrelil niekto iný! Rozpamätajte sa! Boli ste   svedkom udalosti, ktorá rodinu Tramerovu rozhárala, rozohnala do   cudziny a ktorá ju okradla o čisté meno! Felcner pokojne povedal: —   Nebola to závidenia hodná udalosť, pán inšpektor. Nikomu ju neželám.   Rok ma ťahali po súdoch a kto vie ešte po akých príslušných úradoch,   vypočúvali, zapisovali. Mal som toho až až! A práca ma volala. Som   stále zaneprázdnený. — Vtedy ste ešte nemali tento podnik, —   poznamenal sucho Korián. — ’No, nemal som ho, ale už vtedy som sa   zaobebral myšlienkami založiť ho. Veď taký podnik ako je toto, to   74
   </tei:p>
   <tei:p>
    ﻿nie je možno vykúzliť cez noc! Na to treba prípravy, a zasa   prípravy, pán inšpektor! — Priznávam. Obdivuhodne ste si to   rozplánovali. Ale ako ste spomenuli, už vtedy ste sa zaoberali   myšlienkami založiť tento podnik! Teda to znamená, že už vtedy ste   vyjednávali s doktorom Zoltánom a Gregorom Tramerom o odpredaji ich   veľkostatkov? Však je tak? Povedzte! — Pravda! Hodne predtým! Korián   sa milo usmial: — Zaujímavé je a skoro priamo okaté, pán Felcner, že   ste kúpili obidva veľkostatky s takou šikovnosťou a s takou temer   virtuóznou smelosťou púšťali ste sa stavať taký kolosálny podnik, ako   ste práve postavili. — Je v začiatkoch, — poznamenal Felcner. — K   tomu teda ešte len v začiatkoch! No, teda! A vedeli ste, že o kúpu   Tramerovho statku sa zaujímal aj doktor Zoltán a že aj on mal niečo   podobného v pláne? — Nie. — A čo Tramer, nehovoril vám nikdy o tom,   že by chcel kúpiť Zoltánov a váš majetok a uskutočniť to, čo ste vy   potom neskoršie za istých okolností uskutočnili? — Za akých   okolností? — Za mnohých, rôznych okolností, pán Felcner! — povedal   Korián neobyčajne živo. — Sú tu nároky na peniaze, ktoré ste   Tramerovi mali vyplatiť a nevyplatili ste. Vyskočil a skríkol: — To   znie ako obvinenie! Korián vstal a ukázal na neho: — Aj obviňujem   vás! Róberta zatajila temer dych. Užasla nad takýmto spádom udalosti.   75
   </tei:p>
   <tei:p>
    ﻿— Pán inšpektor! Pán inšpektor! Miernite sa v takomto obviňovaní!   Miernite sa! — kričal zlostne — Slečna sekretárka! — Dajte sem smluvu   s Tramerom, pojednávajúcu o kúpe jeho majetku a o splatení dojednanej   čiastky. Róberta zmizla. Húževnaté sa snažila domyslieť si, čo z toho   povstane. Snažila sa prebehnúť v mysli spád udalostí a ich ukončenie.   Vrátila sa s aktami. — Tu je smluva s pánom Tramerom- — povedala a   roztvorila aktá. Objavily sa hárky popísaného papieru s desaťročným   dátumom. Felcner ukazoval na smluvu: — Tu je smluva, podľa ktorej za   majetok Tramerov, odhadnutý na dvestotisíc korún, som vyplatil v   hotovosti päťdesiattisíc a zbytok, to jest stopäťdesiattisíc korún   som poukázal v surovej nafte, zaplatenej na konto číslo 458/79 v   obchodnej švajčiarskej banke v Berlíne. Mimo toho poznamenávam, že   dom, ktorý teraz pán Tramer obýva, patrí do tejto kúpy, avšak ja ho   dávam k voľnému užívaniu až do jeho smrti. Ako viete, pán Tramer, v   tom domku býva! Korián chytro podotkol: — Viem. A — čie je konto   458/79? — To — usmial sa Felcner násilne — sa spýtajte pána Tramera.   — No, ja som sa už aj spýtal! — A čo povedal? 76 Felcner: Róberta sa   objavila medzi dvermi — Prosím.
   </tei:p>
   <tei:p>
    ﻿Korián vyskočil: — Že ste obyčajný Ihár! — vmietol mu do tvári   pred úžaslou Róbertou — pred Tramerom starším, ako aj pred jeho synom   ste hrali ochotného kamaráta, suseda pomôcť. Tramerovi ste povedali,   že jeho synovi ste dali list, v ktorom ste mu oznámili číslo konta   458/79, vystavené na vaše meno, pretože Gregor Tramer vystupoval pod   vaším menom v cudzine, do ktorej ste ho priamo vyhnali, aby ste potom   spokojne mohli oklamať a podviesť jeho dôverivého otca! V skutočnosti   však, ako tu vidím potvrdenky, posielali ste na tento účet peniaze,   ale vyberal si ich istý inžinier, menom Tuverma! Ako to vysvetlíte? —   Tuverma? To neni možné! Nuž ale konečne, ako som ja mohol vedieť, že   peniaze si z toho účtu vyberá spomenutá osoba? Korián sa zasmial   zimnične a zlostne: — Žasnem nad vašou bezhraničnou drzosťou a   bezcitnosťou! Toto si dovolím k vám povedať nie ako úradná osoba a   ako inšpektor tajnej polície, ale ako muž Tramerovej dcéry, ktorej   ste zničili mladosť, jej otca ste okradli o pokojné dni staroby a   jeho syna ste okradli o desaťročie a na meno tejto nevinnej rodiny   uvalili ste hanbu a potupu! Boli ste dohovorení rafinovaným spôsobom!   Dohovorení s tým inžinierom Tuverom! Vravte, kto je to? Vravte, lebo   to je vrah doktora Zoltána a vy ste to boli, ktorý ste vystrelili na   doktora Zoltána v Amerike v Ywoncovej pivnici a svalili ste to na   dôverivého, dobrého človeka, ktorý sa nevedel brániť! Vravte, kto je   inžinier Tuverma! Mlčíte? A hľadáte úskok na ujdenie? Musím vás   bohužiaľ sklamať a opozorňujem vás, že tu 77
   </tei:p>
   <tei:p>
    ﻿v predsieni stoja štyria strážnici, ktorí sa o vašu bezpečnosť   postarajú. Zatýkam vás v mene zákona a obviňujem vás zo spolupráce na   zastrelení doktora Zoltána a z praobyčajného podvodu spáchaného na   rodine Tramerovej! Dvere sa otvorily a dnu vstúpili dvaja strážnici,   žatým čo druhí dvaja ostali stáť u vchodu. Po odvedení Kolmana   Felcnera, Róberta sa nevedela napochytre uspokojiť. Nemohla naskrze   pochopiť celú sbehnuvšiu sa udalosť. A všetko jej pripadalo ako čosi   neskutočného. Dotkla sa totiž Felcnerovho tvrdenia, podlá ktorého na   účet konta 458/79 malo byť poslané stopädesiattisíc korún, kďežto v   skutočnosti tam šly o veľa väčšie položky, siahajúce do miliónov!   Chytro otvorila zásuvku a prelistovala jednotlivé kontá. Našla konto   číslo 458/79 a spočítala zaslané položky. Temer hlava sa jej   zakrútila nad vyšlou sumou šiestich miliónov korún! Vzhliadla do   dverí. Videla tam na prahu stáť vedúceho inžiniera Taverského, ktorý   postúpil volačo bližšie dnu. A povedal: — Co sa stalo? Viete o   všetkom? — Viem, — prisvedčila ledabolo. A myslou sa jej prehnaly   číslice miliónov a plietly so sbehnuvšími sa udalosťami. — Slečna   Domarová! Vy ste vedeli, že na toto konto bolo poukázané omnoho viac,   ako tvrdil pán Felcner? — Nevedela som napochytre koľko toho bolo.   Len teraz chápem prečo sa o konto číslo 458/79 staral sám šéf. Ale o   toto konto, pán inžinier, starali ste sa aj vy! * — Áno? Vy ste si to   všimli? 78
   </tei:p>
   <tei:p>
    ﻿— Ako by nie! Pre toto konto často prichádzala medzi vami a pánom   šéfom zvada! Vy ste považovali obnos tam zaslaný za malý! — Ach táák!   — ukĺzlo Taverskému — to teda bude lepšie, keď vás uvrhnem do   samoväzby a ja medzitým sa postarám o svoju kožku, aby som zdravý   odtiaľto vyviazol! Prv, ako sa nazdala, zavrel ju do pracovne.   Róberta si momentálne ani neuvedomila čo povedala. Len potom neskôr,   keď sa rezignovane chcela spustiť do stoličky za písací stôl a   rozmýšľať nad svojím uväznením, prišla k myšlienke, že Koriánom   spomínaný inžinier Tuverma, je vedúci inžinier Felcnerových naftových   zdrojov, Taverský. Vyskočila ako uštipnutá. Pritisla si stoličku k   obloku a vyhla sa z okna, zavolala na dvore sa nachodiaceho   zriadenca, Zdroja, aby šiel hore. Keď jej Zdroj dvere vyboril,   skočila po telefóne v bývalej šéfovej pracovni a chcela zvoniť na   policajné riaditeľstvo. Ale zavčasu zbadala pretrhané spojenie   telefonného vedenia. Vbehla napochytre do Taverského pracovne, kde   zbadala z vešiaku chýbať kabát, koženú aktovku a neveľký kufor, ktoré   veci boly vernými sprievodcami Taverského po neznámych cestách   Europou. 79
   </tei:p>
   <tei:p>
    ﻿Policajný riaditeľ a šéf tajnej polície, Róbert Romanovský, pozrel   sa na prichádzajúceho Koriána pohľadom, v ktorom sa zrkadlilo akési   hlbšie pochopenie. Ale nedal sa vyrušiť. Obliekol si kabát a službu   konajúcemu strážnikovi nariadil priviesť Gregora Tramera. — Pán   riaditeľ! — povedal inšpektor Korián dôležité a úctivé: — Zatkol som   Kolmana Felcnera. — Dobre ste urobili. — Dobre? Vy už o všetkom   viete? — začudoval sa. — Nie všetko, ale voľačo. Povedzte napochytre   vašu mienku. — Kolman Felcner, pán riaditeľ, strelil prvý po   doktorovi Zoltánovi v Amerike v Ywoncovej pivnici. Jeho spoločník,   ktorý, tuším, skrýva sa pod menom Tuverma, zastrelil doktora Zoltána   na jeho majetku, aby sa obidvaja 80
   </tei:p>
   <tei:p>
    ﻿ľahko a bez väčších ťažkostí zmocnili majetkov, Tramera a Zoltána.   Gregor Tramer a jeho otec sú nevinní. Keby ste boli tak láskavý, pán   riaditeľ, prosil by som vás, prepusťte Gregora Tramera na slobodu.   Ručím za neho. Šéf tajnej polície sa usmial: — Vystihli ste moju   myšlienku, pán inšpektor. Práve som nariadil, aby Gregor Tramer bol   sem /privedený. Pokračovanie bude sa viesť na slobode. Milý pán   Korián! Chytili ste to za pravý koniec! Ani neviete, že ste ma   priviedli na výbornú myšlienku! Ale teraz neváhajme. Vrah doktora   Zoltána je vedúci inžinier Felcnerových naftových zdrojov, menom   Taverský! — Taverský? — spýtal sa tlmene Korián a bol nemilo dotknutý   takýmto predstihnutím. Nuž ale rád to odpustil a uspokojil sa šéfovou   účasťou na tomto prípade. — Pátral som ihneď za kulisami, len čo som   sa dozvedel z vašich úst, čo povedal Tramerov syn. Všetko som   pripravil. Taverský, ako som dostal zprávu, nachodí sa teraz v banke,   kde si vyzdvihuje väčší obnos v cenných papieroch. Poslal som za ním   jedného z vašich kolegov. Vtom zazvonil telefón. Romanovský zavolal   svoje meno do aparátu a počúval. Kde? Na letište? Ďakujem. Odložil   sluchátko. — Taverský odchádza na letište-! — povedal Romanovský   Koriánovi. Sotva dopovedal, otvorily sa dvere a dnu vstúpila Róberta.   — Prepáčte, že vyrušujem, — povedala náhlivo — tým zločincom je   inžinier Taverský, vedúci inžinier Fel- 81
   </tei:p>
   <tei:p>
    ﻿cnerových zdrojov. Podľa všetkých náznakov, šiel na letište, kde   má k dispozícii svoje vlastné lietadlo. Romanovský významne povedal:   — Táák? Te-da novodobý pirát! On má teda aj lietadlo! — Z času na čas   lietal na ňom na naftové polia. Mnohoraz ho použil aj na zahraničné   cesty. Priniesol si ho pred dvoma rokmi z Ameriky! No, nebojte sa   slečna Domarová. Tento novodobý pirát nám už neutečie. Len čo službu   konajúci strážnik priviedol Gregora Tramera, nasadli všetci na auto.   Cesta na letište bola najdramatickejším zážitkom. Korián sedel pri   Gregorovi Tramerovi a za ním Róberta s Romanovským. Za ich autom šlo   auto s políciou. Inžinier Taverský si medzitým v banke všetko pomerne   hladko vybavil. Riaditeľ banky, keď podpisoval výplatu poldruha   milióna v cenných papieroch, uložených na jeho meno, sa nadtým   pozastavil. Telefonoval na políciu. A šéf tajnej polície si bol na   čistom. Vtedy totiž ešte nevedel, kto a čo je inžinier Taverský!   Jeden z úradníkov tajnej polície sledoval Taverského na každom kroku.   Nestihol však vybadať, s kým Taverský telefonoval medzi   prepočítavaním cenných papierov. Ale úradník tajnej polície usúdil   spokojne, že je to vedľajšie. Ale nebolo. Taverský telefonoval na   letište, kde mal zriadenca, ochotného vždy k pomoci. Požiadal ho, aby   mu pripravil lietadlo a naplnil nádrže benzínom na dlhšiu cestu.   Týmto získal Taverský nábeh. Voz s Koriánom prehnal sa Vajnorskou   cestou priamo stokilometrovou rýchlosťou a dostal sa k letišťu v oka-   82
   </tei:p>
   <tei:p>
    ﻿mihu, keď Taverský nasadal na lietadlo. Toto sa v momente pohlo.   Korián, ktorý viedol auto, vystihol rozhodujúci okamih. Vjazdi! na   plochu letišťa a plnou rýchlosťou pustil sa za lietadlom, chcejúc ho   predbehnúť prv, ako sa odlepí od zeme. Lietadlo riadené Taverským   urobilo polokruh. Taverský vystihol situáciu tiež správne. Pustil   lietadlo na rozjazd iným smerom. A pridaním plynu, zdvihnutím nosných   plôch chcel vzletieť na ploche čo možno najmenšej. Avšak auto s   políciou, vjazdilo tiež na plochu letišťa. Taverský s lietadlom sa   ocitol c-bkolesený v dvoch polokruhoch. Ale nevzdal sa. Obrátil   lietadlo zasa iným smerom a prudkým rozbehom sa chcel vzniesť.   Korián, vystihnúc to, pohol voz tým smerom a predišiel ho. Lietadlo   sa opäť obrátilo. Auto s políciou sa priblížilo. Ale Taverský ani   vtedy sa nevzdal, keď videl, že mu zbýva veľmi málo času k potrebnému   rozbehu. Opäť sa roz jazdil. Auto s políciou prešlo tesne popri   lietadle a jeden z mužstva vystihnúc rovnosmerný beh lietadla i auta,   hodil pod kolesá podvozku pneumatiku, ktorá sa nachodila v aute.   Lietadlo narazilo kolesami na pneumatiku, prudko sa obrátilo. Polícia   vyskočila z auta, obstala lietadlo, ktorého stroj už prestával   pracovať. Taverský vyskočil z lietadla a vytrhnúc sa dvom mužom, dal   sa na útek. Keď sa auto so šéfom tajnej polície, Romanovským 83
   </tei:p>
   <tei:p>
    ﻿priblížilo až k nemu, vtedy Gregor Tramer vyskočil z auta a chytil   Taverského prudko za kabát a zatriasol ním. — To ste vy? Vy? —   kričal. — Je to možné?? — Kto je to? — spýtal sa Korián. duše.   Napokon povedal k šéfovi tajnej polície s iróniou; — Je to dobrý   priate! môjho otca Mr. Georg Alexander! 84 Ale Gregor Tramer mlčal.   Bolo vidieť, že je rozhorčený a roztrpčený do hĺbky KONIEC
   </tei:p>
   <tei:p>
    ﻿
   </tei:p>
   <tei:p>
    ﻿Zahajujeme vydávanie tejto edície s presvedčením, že dobrými a   poučnými románmi získame široké čitateľské obce. A nie len to, ale že   spopularizujeme mladých slovenských autorov, ktorí v tejto edícii   nájdu svoje pripravené pole, mravnou i finančnou podporou na prácach   väčších i hodnotnejších diel. Napodobňovanie tejto edície tak názvom   ako aj úpravou nie je dovolené. Rukopisy sa prijímajú. Autori ručia   za pôvodnosť. eMKa
   </tei:p>
   <tei:p>
    ﻿II. sväzok knižnice JÚLIUS DETRICH: TA1CIMSIWC ELENY DVENSKE1 Je   to napínavý príbeh zahraničnej Slovenky ELENY DVENSKEJ, ženy jemnej a   krásnej, pevného charakteru a silnej vôle. Žiadajte vo všetkých   predajniach novín, časopisov a v kníhkupectvách.
   </tei:p>
  </tei:body>
 </tei:text>
</tei:TEI>