<?xml version="1.0" encoding="utf-8"?>
<tei:TEI xml:id="slk1977151" xml:lang="slk" xmlns="http://www.tei-c.org/ns/1.0" xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0">
 <tei:teiHeader>
  <tei:fileDesc>
   <tei:titleStmt>
    <tei:title>
     Olejkár : ELTeC edícia
    </tei:title>
    <tei:author ref="viaf:27087145">
     Hurban, Jozef Miloslav (1817 - 1888)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     21441
    </tei:measure>
   </tei:extent>
   <tei:publicationStmt>
    <tei:p/>
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Hurban, Jozef Miloslav
     </tei:author>
     <tei:title>
      Olejkár
     </tei:title>
     <tei:pubPlace>
      Bratislava
     </tei:pubPlace>
     <tei:publisher>
      Tatran
     </tei:publisher>
     <tei:date>
      1977
     </tei:date>
    </tei:bibl>
    <tei:bibl type="firstEdition">
     <tei:author>
      Hurban, Jozef Miloslav
     </tei:author>
     <tei:title>
     </tei:title>
     <tei:pubPlace>
     </tei:pubPlace>
     <tei:publisher>
     </tei:publisher>
     <tei:date>
      1847
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p/>
  </tei:encodingDesc>
  <tei:profileDesc xmlns:eltec="http://distantreading.net/eltec/ns">
   <tei:langUsage>
    <tei:language ident="slk"/>
   </tei:langUsage>
   <tei:textDesc>
    <eltec:authorGender key="M"/>
    <eltec:size key="short"/>
    <eltec:canonicity key="unspecified"/>
    <eltec:timeSlot key="T1"/>
   </tei:textDesc>
  </tei:profileDesc>
  <tei:revisionDesc>
   <tei:change when="2024-12-17">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     Olejkár
    </tei:head>
    <tei:head/>
   </tei:div>
  </tei:front>
  <tei:body>
   <tei:div type="chapter">
    <tei:head>
     1
    </tei:head>
    <quote>
      <l>Juž konie w stajnie wzieto, juž im hojnie dano,</l>
      <l>jako w porzadnym domu i obrok i siano.</l>
    </quote>
    <tei:p>A. Mickiewicz</tei:p>
    <tei:p>
     Bolo to v posledný deň roku 1299. A ten deň bol plný hrôzy. Vonku   duli vetry, krútili sa chumelice a v oblakoch, zdalo sa, že čosi   hučí; v ľudských dušiach hýbalo sa akési tráplivé tušenie. Ako by aj   nie, veď chýlil sa silvestrovský večer, v ktorom sa mali stretnúť dve   storočia. Povesti slovenského ľudu o tomto večere rozletúvali sa s   hukotom vetrov a chumelíc po celom Považí. Sám slávny a nádherný   Trenčín bol ako zakliaty; ticho a pusto bolo po jeho uliciach,   inokedy živých a preplnených ľudom. Veď tieto časy boli časy   trenčianskej slávy, tieto chvíle boli chvíľami statočnosti a sily   meštanov pyšného Trenčína. A predsa spomenutého dňa bol Trenčín skoro   taký smutný ako teraz, keď z jeho múrov zmizla a vyletela sláva   minulých dní a poodchodili tie postavy pamätných osôb.
    </tei:p>
    <tei:p>
     Posledný deň v roku ... Posledná polnoc trinásteho storočia sa   blížila a prichádzala na širokých krídlach strašnej Meluzíny, v   chumelici, v búrke a v divých fujakoch. Nuž, čieže prsia neboli by   zúžili, stisli a poľakali takéto výjavy prírody a takéto ohľady   ducha? Teda pusto bolo po trenčianskych uliciach. Ale terajšieho   predmestia, ktoré sa ináč menuje Humná, toho času nebolo, iba pod   Šiancami, známymi ešte aj teraz, stálo dakoľko domčekov, hoc aj   nepatrných, jednako dosť dobre známych, pretože okolo nich muselo sa   chodievať na trenčianske predmestie. Hneď niže mesta začínala sa   hustá dubová a buková hora. Z tejto hory sa poberali dvaja jazdci k   spomenutým domčekom proti silnému fujaku, ktorý dul od Ilavy, a zdalo   sa, že chce zastaviť kone a ich vyhodiť zo sedla, lebo sa tieto tak   zapierali kopytami do zeme a jazdci do strmeňov. Popredku cválal kôň   čierny ako havran a na ňom sedel pán temný ako noc, iba na čiernom   širáku so širokou strieškou belelo sa biele pero ako mesiac na   vzchode, keď vše vyblyskne z temného oblaku. Cez plecia mal prehodený   široký čierny kepeň a o ostrohy mu občas zaštrkal dlhý, rovný,   naspodku oceľou okovaný meč. Širák mal stlačený až na oči a pero sa   obracalo vo vetre. Za ním sa poberal jeho sluha; vyznačovali ho hrubá   kabaňa a široká ťažká šabľa. Akého mohli byť asi veku, nedalo sa   poznať, lebo boli ošľahaní snehom a poobmrzaní.
    </tei:p>
    <tei:p>
     Keď sa už blížili k mestu, ten prvší si prehodil krídlo kepeňa až   cez tvár, bodol koňa a veľkým cvalom uháňal k mestskej bráne, kde   vykukoval vrátnik zo svojej chyžky. Ale rázny skok koňov, blýskajúce   biele pero na pánovom širáku, no a že neznámi už aj tak ubehli,   všetko to zabránilo vrátnikovi kričať a vyzvedať, kto by boli. Mohol   si aj tak myslieť, že sú to dáki zemani, pre ktorých sú nič mestské   zákony a poriadky. Nuž, stiahol hlavu naspäť a sadol si pokojne ako   prv vo svojej kutere k teplej peci.
    </tei:p>
    <tei:p>
     Vnútorné mesto, pri hornom konci väčšmi zúžené, ťahá sa od hornej   brány k dolnej vo vajcovitej okrúhlosti. Po oboch bokoch klenuli sa   podstenia, v ten čas veľká móda v stavbe, a mesto bolo dláždené   hrubými kameňmi. Po kláštornej strane hrmeli podkovy čierneho koňa a   za čiernym sypal sivko so sluhom už spomenutého jazdca. V oknách sa   zjavovali postavy, lebo každý by bol rád vedel, kto sa môže v tejto   chvíli pustiť na cestu. Ale nadarmo si ľudia utierali od tepla v   chyžiach zarosené okná, pre meteľ a fujavicu nemohli vidieť osoby.   Ale keď jazdci preleteli skoro celé vnútro mesta a približovali sa už   takmer k hornej bráne, tu, zdalo sa, jedna osoba nie nadarmo hľadela   do okna, lebo zaraz odskočila a vo chvíli sa otvárala brána, pod   ktorú sa vohnal jeden kôň za druhým. Hrubé drevo, silná dubová hrada   založila sa krížom a zasotila sa hlboko do múra, akoby už nik viac   nesmel do domu.
    </tei:p>
    <tei:p>
     - Ďuro, opatriže kone a buď hotový na každú chvíľu, - rozkázal pán   už hodne obstarnému paholkovi.
    </tei:p>
    <tei:p>
     - Brr! To je čas! Už som myslel, že ma pod tým Inovcom bosorky do   vetra uchytia, a ten gazda len naháňa! Už sa mi neraz spríkrila tá   jeho služba! - Tak si hovoril Ďuro, vedúc do maštale kone. Pán chytro   vybehol hore širokými schodmi. Za paholkom šla stará žena s   kľúčom.
    </tei:p>
    <tei:p>
     - Aha, Ilena, no len dvíhajte tie svoje hnáty a dajte skôr sena a   obroku; kone sú ustaté, div už nepadali pod nami. A mňa by ste takto   neobjali trochu, aby som sa zohrial vo vašom objatí? He-he-he! -   Takouto nemotornosťou začal uzimený Ďuro zhovorku s Ilenou, ale tá sa   mu uškierala veľmi príjemne, takže sa dalo usudzovať, že Ďuro nie jej   je ľahostajná osoba.
    </tei:p>
    <tei:p>
     - Hi-hi-hi... Ďurko, len si poďte vziať, čo potrebujete pre kone;   vás si už sama opatrím. Seno dobré ... ovos dobrý ... maštaľ teplá   pre kone; a pre Ďurka má Ilena ešte lepšie veci. - Medzi touto rečou   obracala sa okolo Ďura ako pipíška.
    </tei:p>
    <tei:p>
     - Ho-ho-ho! Ilenka moja, ja vám... ej, čo! Ja ti zaspievam, že ti   srdce poskočí!
    </tei:p>
    <quote>
      <tei:l>
        Pod Inovcom Meluzína
      </tei:l>
      <tei:l>
        s bosorkami tancuje,
      </tei:l>
      <tei:l>
        lež k llene do Trenčína
      </tei:l>
      <tei:l>
        predsa Ďuro rajtuje!
      </tei:l>
      <tei:l>
        Hejsa-sa, tra-la-la, hop-hop-hop!
      </tei:l>
      <tei:l>
        Pre Ďura, Ilena, maškrty rob!
      </tei:l>
    </quote>
    <tei:p>
     - Tachoďte...! Vy furták! - Mala sa k nemu s pekným úsmevom a   udrela ho ľahko po pleciach. Ilena bola stará slúžka bohatého   zlatníka, ku ktorému bol prišiel náš neznámy so svojím paholkom. Ďuro   opatril kone a Ilena sa mu hľadela v teplej chyžke pod bránou zaľúbiť   čo najlepšími vecami.
    </tei:p>
   </tei:div>
   <tei:div type="chapter">
    <tei:head>
     2
    </tei:head>
    <quote>
      <tei:l>
        Verruchter! hehe dich von hinnen
      </tei:l>
      <tei:l>
        und nenne nicht das schöne Weib!
      </tei:l>
    </quote>
    <tei:p>
     Goethe
    </tei:p>
    <tei:p>
     Zlatníkova žena vybehla v ústrety prichodiacemu, dobre známemu   hosťovi a voviedla ho do chyže.
    </tei:p>
    <tei:p>
     - Pán Hrabovec, mali ste zlú cestu tými horami? - spytovala sa   obstarná žena. Ale Hrabovec sa nepúšťal do dlhých rečí. Odpovedal len   práve na otázku, no tým ohnivejšie sa domáhal zlatníka.
    </tei:p>
    <tei:p>
     Kto by bol vstúpil do týchto chyží, nik by nebol povedal, že v   nich býva zlatník. Stáli tri v riadku a príjemne bolo do nich   vstúpiť. Človek ani nevedel, kam sa obzrieť. Krásne koberce a   vyšívané, drahé podušky a prestieradlá, po stenách tigrie a leopardie   kože, porozostierané jedna pri druhej namiesto maľovky, mäkké,   vypchávane sedadlá, drahé postele, strieborný a zlatý riad a misy, to   všetko dívalo sa na prichodiaceho a obživovalo oči. Hrabovec,   povestný lekár po celom kraji, ktorý sa tak i sám menoval, no známy a   slávny bol i pod menom Olejkár, na to všetko sa ani neobzrel, lež   udrel päsťou do steny, na čo sa tigria koža uhla, otvorili sa úzke   dvierka a vstúpil do tajnej zlatníkovej pracovne. Na prvý pohľad bolo   tu vidieť naprostriedku malé ohnisko so zlatníkovou pieckou, po   ohnisku hranaté hrnčeky, rozličné nástroje; po stenách skrinky plné   vlakových skleničiek, strieborných a zlatých zlatníckych výrobkov.   Pri malom oblôčiku stál stolík prikrytý zo všetkých bokov až po samu   zem zeleným súknom a pri ňom sedel starý zlatník, človek hoci len   šestdesiatročný, no zhrbený, chudý, vycivený, ktorý celou svojou   podobou vzbudzoval v človeku akúsi hrôzu. Tvár sa mu nič nepremenila,   hoci vedel, že jeho dvierka sa tajne otvárajú. Musel byť istý, že   nemôže nimi pohnúť nikto iný, iba kto smie. Jednako, aj pred takým   mal ešte dačo tajné, lebo zaraz strčil čosi pod zelené súkno a akoby   nebol mal nič v rukách, upratúval nástroje rozhádzané po stole.
    </tei:p>
    <tei:p>
     - Aha, tu si už? No teda vitaj! - prihovoril sa zlatník   Hrabovcovi, vstávajúc od stolíka a podávajúc mu mäkkú stolicu; kázal   mu sadnúť, ale sám ostražito pošiel k dvierkam, prisotil ich lepšie a   popravil vypchávku.
    </tei:p>
    <tei:p>
     Teraz ich bolo vidieť oboch zreteľne. Hrabovec bol chlap vysoký,   plecnatý; hlboké oči vpadnuté do jamôk, ale veľké a naplnené akýmsi   žiaľom, pekný orlí nos, biela tvár, znamenie voľakedajšej krásy, a   telo už trochu nahrbené, to všetko mu dodávalo dojímavý výzor. Čierne   fúzy a dlhé vlasy, sem-tam už bielymi prameňmi šedín poznačené,   pristali mu dobre a dodávali mu mužskú vážnosť. Na starom zlatníkovi   všetko človeka odpudzovalo: končitý, tenký nos, malé blýskavé oči,   stlačené čelo, zrastené obrvy a hlava akosi do pliec vrazená. Pritom   na hornej gambe mu trčala veľká bradavica s niekoľkými chlpmi a pod   ľavým okom sa vydúval šev, bezpochyby znamenie súboja.
    </tei:p>
    <tei:p>
     Obaja zasadli. Hrabovec k stolíku, zlatník k ohnisku a hneď sa im   aj zavdala príčina na rozhovor. Hrabovec sa oprel o stolík, a tu   zahrmotil
    </tei:p>
    <tei:p>
     zlatý kalich, ktorý sa mu vykotúľal pod nohy. Bol z neho hodný kus   odštiepený. Hrabovec pozrel na zlatníka a zdvihol kalich. Zlatník si   zahryzol do bradavice, dupol nohou a povedal odpoly so smiechom,   odpoly s utajenou mrzutosťou:
    </tei:p>
    <tei:p>
     - Do čerta a jeho naničhodníkov! Keď už ozaj nesmiem mať pred   tebou nič tajné! Naše satanské osudy nás viažu nasilu jedného k   druhému! - Vzal Hrabovcovi z ruky kalich a kládol ho na stolík.
    </tei:p>
    <tei:p>
     Hrabovec sa prebral z myšlienok a hľadiac na zlatníka, ktorý   posmešne stál tu pred ním, s hlbokým vzdychnutím povedal: ,
    </tei:p>
    <tei:p>
     - Veď je to tak medzi zapísancami pekla! Medzi nimi samými nemôže   byť silného zväzku, lebo sila je iba v mravnosti. Ale oni sú všetci z   otca diabla, ktorý nikdy v pravde nestál.
    </tei:p>
    <tei:p>
     - No, no, - zahováral chytro zlatník, - veď keby si ty už len   aspoň raz prestal byť netopierom. Od neba si dávno odpadol, a k peklu   sa nechceš silno pripojiť. Zahrávaš si ešte vždy na kňaza. Ale nerob   z maličkostí daromné kázne a vzdychania. Celé tajomstvo je toto.   Jedinou príčinou, pre ktorú som sa ti nechcel s matúšovskými   kostolnými pokladmi vyzradiť, bolo, že som ti nechcel nových škrupúľ   narobiť. Keď si ty len vždy taký akýsi ctiteľ toho grófika tam zo   zámku a kostolných vecí sa ľakáš ako diabol svätej vodičky! Nuž hľa,   tu máš všetky tajnosti. Ale teraz, keď silvestrovský večer bol tebe   priaznivejší, vedz, že sa tie poklady u mňa prelievajú a tento   ostatný kalich nedočká sa ani zajtrajška v tejto svojej svätej   podobe! Nuž nehundri viacej a udobri sa.
    </tei:p>
    <tei:p>
     - Veď s tebou a s peklom som ja už dávno udobrený, - preberal reč   olejkár, - ale s nebom je to vždy horšie a horšie. Ale nechže už   teraz trpí svet odo mňa, keď som ja od neho vytrpel peklo! Pomsta...   pomsta moja svetu! Ale kostolom a Matúšovi by si sa nemal mstiť To je   už veľa.
    </tei:p>
    <tei:p>
     - No, hľaďže ho, hlaď! „Pomsta, pomsta“ volá, a mne zabraňuje   pomstiť sa! - Odriekol zlatník potmehúdsky. - Ty sa chceš pomstiť   svetu, a ja ti nezabraňujem; ale ja sa chcem pomstiť celej prírode i   svätým veciam, čo mi v tom teda ty zabraňuješ? Čo mňa do tvojich   babských citov k Matúšovi? Chcem peniaze a pomstiť sa i Matúšovi.   Moja pomsta je studňa bohatá na poklady a ja chcem z nej vážiť. Matúš   chce sám svet zhltnúť, preto závidí tým, čo ho hltajú, a chce im   hrdlá zašívať.
    </tei:p>
    <tei:p>
     Zlatníkov chripľavý hlas sa vyčistil a z očí mu sypal oheň pri   týchto slovách. Olejkár sedel ticho, bez pohnutia a zadíval sa do   zeme. Ale po chvíli odpovedal:
    </tei:p>
    <tei:p>
     - Nikdy som sa nemohol s tebou porovnať v úsudku ani o našom   živote, ani o šľachetnom Matúšovi. Hoci nezabúdam, kto som a čo som,   jednak ani v tomto prípade neopúšťam právo ľudského srdca: vyznať   pravdu a dať chválu veľkosti. Viem oceniť Matúšov horúci zápal, lebo   aj moje srdce bolo plné svätého hnevu proti zlobám veku a plné   chcenia spasiť krajinu. Ale že ma svet tak roztrhal a tak hlboko   podhodil svojej zlobe, za to pomsta... pomsta mu! Ale na také sväté   túžby, na také obrovské zámery, aké sú Matúšove ... požehnanie!
    </tei:p>
    <tei:p>
     - Ech, túžby ... zámery ... ! - Mrzuto odsekával zlatník, -   ...túžby, zámery! Aké túžby, aké zámery? To, že máš za svoje   olejkárstvo u bohatého Matúša hodnú žatvu a mlatbu, nuž ho chváliš.   No dobre, robže to pred svetom, no nie predo mnou, ktorý znám svet   tak dobre ako ty. Čože je svet inšie ako múdrosť, premáhajúca a   zožierajúca samu seba! Kto ho môže previesť a na jeho rozvalinách   seba zdvihnúť, to mi je chlap, to mi je víťaz sveta! Len nevyberaj   ľudí. Každý chce sebe. Ale strely hrmené! Čože ti dal celý svet? Ba   čo ti nechal z tvojho vlastného? Či ťa už nezožral? A kdeže je   sestra, krásna Želmíra? Či jej svet nerozkrútil srdce, či jej   nerozkmásal životné žily?
    </tei:p>
    <tei:p>
     - Dosť... dosť tých nožov do môjho srdca, - odvetil olejkár celý   zomdlený. - Nemenuj mena takého drahého, neprivolávaj naspäť do duše   zapadnutý obraz krásnej Žel... Želmíry.
    </tei:p>
    <tei:p>
     Ledva vypovedal toto slovo, hneď mu hlava klesla. Ale zlatník   vyškeril nad jeho mdlobou ohryzené zuby a nechal ho na seba samého.   Dlho boli obaja ticho. Po chvíli vstal zlatník a vytiahol remenné   puzdro zo skrinky v stene a položil ho pred seba.
    </tei:p>
    <tei:p>
     Olejkár sa odrazu strhol a ako nastrašený jeleň začal behať po   izbe.
    </tei:p>
    <tei:p>
     - Bál som sa, bál, že mi pri chvále Matúša vyhodíš zisk na oči.   Ale nie, nie, never, nie je to zisk, čo ma viaže k veľkej Matúšovej   postave!
    </tei:p>
    <tei:p>
     - Ale mlč už, prosím ťa! - chripkal zhrbený zlatník, zahrýzajúc si   do bradavice. - Bohom sveta je zisk a zas len zisk, hovorím. Ty máš   jedy, ja mám oheň, a obaja máme kumšt, ktorým jednak pomstu varíme,   jednak si pripravujeme zisk. A naposledy, keď ti už mám ozaj nôž   strčiť do srdca, vedz, že i Matúš má z teba zisk a teba ešte aj o   tvoju peknú Miladu pripraví s tým svojím miláčikom!
    </tei:p>
    <tei:p>
     Tu si opäť zahryzol do bradavice a jeho zelená tvár poliala sa   jedovatou červeňou, takže sa po nej premieňali žlté škvrny a čierne   nábehy krvi. Hrabovec vstal, narovnal sa a jeho hlboké, veľké oči sa   gúľali v jamkách, div nevyskočili.
    </tei:p>
    <tei:p>
     - Čo za Matúšov zisk ... aký jeho miláčik ... aké miesto má moja   Milada v tvojej papuli, obluda?!
    </tei:p>
    <tei:p>
     Zlatník stíchol, usmial sa, pokrčil plecami a začal celkom chladne   hovoriť:
    </tei:p>
    <tei:p>
     - Dosť zle, uznávam, že som ti to prv nepovedal, ale už ti to ako   Želmírin brat a jediný tvoj priateľ na svete musím povedať. Matúšovým   miláčikom je Felicián. Len pozri, aké má hodnosti od neho. A či ty   stojíš za to, že ten sokol nevyvábi tú krásnu holubičku z tvojich   hôr? A Matúš má naporúdzi skoro všetkých kňazov od arcibiskupa po   najmenšieho kaplána. Či teda stojíš za to, že Miladu s Feliciánom   nezosobášia? Ale z toho všetkého nestalo sa nič, ibaže by to mohlo   byť. Preto maj sa na pozore a s Matúšom sa veľmi nespriateľuj. A   najmúdrejšie urobíš, keď sa celkom oddáš našej strane a budeš tráviť,   čo zachytíš: Matúšových priateľov a ľudí z jeho strany. Tak sa   najskôr udržíme.
    </tei:p>
    <tei:p>
     Hrabovec bol ako na druhom svete. Jeho oči neznali miesta, na   ktorom by sa zastavili, a tak lietali i jeho myšlienky. No zlatník   dobre zbadal jeho záhatie a zaraz ho z neho vytrhol:
    </tei:p>
    <tei:p>
     - Nemysli, teraz nič nenamyslíš, ale viac vykonáš, keď sa budeš   mať na pozore.
    </tei:p>
    <tei:p>
     A Hrabovec si vskutku zaraz vytieral zo srdca city lásky k   človeku, ktorého tak bránil pred zlatníkom. Lenže zlatník mu   nedožičil oddychu a priam obracal jeho myseľ na iné. Pošmykol mu   bližšie remenné puzdro, z ktorého vyzeral krásny, kameňami a perlami   vykladaný nôž; rúčka aspoň javila, že je to nôž.
    </tei:p>
    <tei:p>
     - Toto je teda tá pomoc pripravovaná Róbertovi? - spýtal sa   olejkár, keď uvidel nôž pred sebou. Vytiahol ho z pošvy. Zlatník   vyšiel von. Hrabovec držal nôž v ruke a obzeral ho. V jeho veľkých   očiach počali sa rodiť slzy. Ale akoby ich chcel zatlačiť, udrel sa   dlaňami po cele a dlho sedel vhĺbený sám do seba. - K mnohým svojim   hriechom priložím ešte aj tento, no tento bude vari jednako len   osožnejší svetu ako všetky predchádzajúce. Terajší kráľ je naozaj   nešťastím krajiny. Hoci ja, pravda, nemám práva starať sa do ľudského   šťastia, keď ho sám podrývam, ale predsa budem aspoň tým neviditeľným   diablom, ktorý, chtiac zlé, dobrému cestu rovná a preráža. Ale potom,   potom vecné pokánie zavrie môj život.
    </tei:p>
    <tei:p>
     Takto viedol olejkár samojedine reč so sebou. Zlatník práve   vchodil do chyžky, keď tamten dovrával posledné slová, a usmievajúc   sa sám sebe, povedal:
    </tei:p>
    <tei:p>
     - Braček, ešte je dosť času na pokánie, treba ti ešte aj okrem   tohto niečo poriadne vyviesť, - a obrátiac sa k Hrabovcovi, veselým   hlasom riekol: - No, akože sa ti páči moja robota? Zlato na rúčke je   z kalichov, perly z relikvií, a to všetko z matúšovských   kostolov.
    </tei:p>
    <tei:p>
     - Robota pekná... pekná, ale čože je po tigrovi hocijako peknom,   keď zmáča pazúry v krvi človeka!
    </tei:p>
    <tei:p>
     Ale nato hneď zlatník: - Tiger je pekný pre toho, kto sa naň díva,   no ten, kto sa dostane do jeho pazúrov, nemá sa kedy tešiť touto   krásou. Ale vieš čo, o dva týždne nech je na tomto noži aj tvoje   umenie! Zmáčaj ho riadne v jedovatých odvaroch; ešte raz musí do   ohňa. Ale o dva týždne musí byt v Ostrihome, či vieš, môj zlatý?   Dvesto dukátov je tvojich! Či rozumieš, slávny olejkár? - tak sa   vyškieral zlatník a hrýzol
    </tei:p>
    <tei:p>
     si bradavicu.
    </tei:p>
    <tei:p>
     Aby sme boli tým slobodnejší pri rozprávaní mnohých iných   okolností toho veku, pre celú uhorskú krajinu a najmä pre slovenský   národ takého pamätného, predviedli sme pred oči čitateľa celý výjav   týchto dvoch ľudí, ktorí kuli tajné veci v múroch mesta Trenčína. O   týchto dvoch už vieme, že sú nie dobrí duchovia.
    </tei:p>
    <tei:p>
     Silvestrovský večer netrávili takto podivne v celom Trenčíne.   Ľudia istotne čakali príchod nového storočia pri plných skleniciach.   Krčmy boli plné, a čo z meštianstva nebolo v krčmách, bolo   zhromaždené v hojných spoločnostiach po domoch. A keď z mestskej veže   bilo dvanástu hodinu, nastal hukot a temné výskanie, akoby sa drali   diabli z podzemských pelechov na svet, pozdravujúc hlukom a piskotom   svetlo sveta. U starého zlatníka sa svietilo. Za stolom sedeli tri   osoby. Ale ani jedna nič nehovorila. Malé oči blýskali, veľké boli   zavreté, a tá ženská osoba sedela medzi oboma so zamknutými ústami   ako uschnutá ratolesť.
    </tei:p>
   </tei:div>
   <tei:div type="chapter">
    <tei:head>
      3
    </tei:head>
    <quote>
      <tei:l>
        Mesiac na ňu nesvieti, slniečko nehreje,
      </tei:l>
      <tei:l>
        a nemá viac na svete krem jednej nádeje.
      </tei:l>
    </quote>
    <tei:p>
      J. Kráľ
    </tei:p>
    <tei:p>
     Toho istého večera, keď bol Hrabovec u starého zlatníka v   Trenčíne, sedela jeho žena Milada v teplej chyžke sama ako topoľ   dakde v opustených úbočiach. Mladá osoba, v tom najkrajšom ženskom   veku, v ktorom je ženský pôvab plne vyvinutý, sedela pri malom   lipovom stolíku. Ale jej čierne oči a biela tvár s ružami i krásna   postava boli len prostriedky, ktorými javil sa hlboký žiaľ,   previevajúci celú bytosť Hrabovcovej. Žena povestného olejkára, na   ktorej mieste by si bola žiadala byť toho času mnohá, sedela smutná v   dome, ktorý stál v divých pustých trenčianskych horách. Hrabovec bol   povestný po celej Matúšovej dŕžave a vo verejnej mienke si tak obstál   miesto, že ani v lekárskom umení ani v dôvere sveta nebolo mu   rovného. Ako v nižších, tak aj vo vyšších triedach a ľudových   vrstvách bolo jeho meno milým zvukom, jeho osoba vítaným hosťom. V   súde o ňom panoval iba ten rozdiel, že pospolitý ľud ho ctil ako   vyššiu bytosť a bál sa ho ako človeka, ktorý má porozumenie s tajnými   mocnosťami. Jeho dom bol zariadený čo najprísnejšie. Gazdovo slovo,   alebo aspoň slovo povedané v jeho mene, dostačovalo na skutok a   vyplnenie. Trasúc sa hľadelo všetko na neho, všetko sa poberalo plniť   vydané rozkazy. A Hrabovec stál vždy nad horou ako čierny mrak, ktorý   hrozí hromom, keď blýska, bleskom, keď je do seba zavretý, a rúca   strely, keď sa jeho boky len k prostriedku stláčajú. No, býval iba   takým čiernym mrakom, ktorý sa len prechodí nad úbočiami Tatier, a   takého strely sú riedke. Jeho kliatbou bývali „jedy zemské“, a keď sa   mu rozliala žlč, tak hrmel „plamene pekelné“. Ale keď tieto hrozné   slová povedal, už bolo beda domu.
    </tei:p>
    <tei:p>
     Miesto, ktoré si zvolil na bývanie, bolo návršie, ukončujúce   krásnu hrabovú dolinu. Stavanie pohodlné, dobre ukrývajúce vo svojich   stranách a múroch celú jeho domácnosť. Hraby, duby a buky   obkolesovali krásny dom. Záhrada okrášľovala a oživovala horskú   pustotu. Prečo hľadal Hrabovec túto osamelosť, a nie radšej mestský   hluk a život, ako by bol urobil každý na jeho mieste v jeho   postavení, na toto odpovedal on sám, že jeho umením je znať prírodu a   jeho rozkošou bývať v nej. Kde sa raz Hrabovec takto ohlásil, aj tomu   najsmelšiemu odpadla chuť spytovať sa ešte ďalej.
    </tei:p>
    <tei:p>
     Ale už sme sa ďaleko zabrali do opisovania okolitých a skoro   nepodstatných vecí. Poďme bližšie k spomenutej Milade. Sedela smutná   pri svojom lipovom stolíku. Zdalo sa, že v týchto hlbokých vzdychoch   chce sa teraz oslobodiť od tajných žiaľov celého roku, aby nový rok   nenašiel jej ťažobu. Lebo je to veru ťažko, keď na konci roka vznáša   sa srdce, obťažené ranami temných a čiernych osudov, späť do   minulosti, a v tomto lete iba čo sa väčšmi zuráža a rany si   rozbabráva. Za dverami prítomnosti stojí rok, dlhý, temný, tajný,   skrytý. Srdce bude žiť nanovo, ale či prídu rany, či radosti, to   nevie. Preto je mu milá hodina pokoja, v ktorej sa rozteká v sebe, a   vo svojich vzdychoch, žiaľoch a slzách nachodí obľahčenie. Aj Milada   sedela v takomto rozžialení, lebo na jej srdci tiež ležalo veľa   takého, čo ju znepokojovalo a ranu nechávalo vždy nezahojenú.
    </tei:p>
    <tei:p>
     - Ach, bože môj večný! Čo som hrozné spáchala proti tebe, že ma   tak prísne karháš? Ale nechcem reptať proti tvojej vôli. Už som raz   vyšla z hlučného mesta do týchto pustých hôr, kam ma viedla nešťastná   láska a túžba za slávou! Moju lásku zhltol divý lom a vresk terajších   časov; moja túžba za slávou sa splnila. Som Hrabovcova žena, ktorého   velebí svet, a mne túto česť závidí stá žien. Ale čože vraví na to   všetko moje srdce? Oj, mlč... oj, stíš sa, myseľ moja rozbúrená!   Vážim si svojho muža, a on azda tiež nemá mi čo vyčítať, no o pokoji   môjho srdca nesmiem hovoriť.
    </tei:p>
    <tei:p>
     A tu sa odmlčala. Zdalo sa, že jej duch zaberá sa celkom do   minulosti, no ona ho nasilu zve a povoláva do prítomnosti.
    </tei:p>
    <tei:p>
     Po chvíľke vstúpila do chyže Ľudmila, ale Milada sa nepohla.   Krásna, sedemnásťročná dcéra stála dlho pred materou, chcejúc dačo   povedať, a bojac sa vysloviť slovo, ktoré sa jej dralo zo srdca na   jazyk. Mater ju nevidela. Dušu mala plnšiu pohľadov do minulosti a   prítomnosti, než aby mohla zmyslovým zrakom vidieť postavu, ktorá   stála pred ňou. Ale Ľudmila bola čoskoro nútená sama pretrhnúť   tichosť, lebo mater počala sa zhovárať sama so sebou o veci, ktorá sa   týkala iba jej. Milada hovorila ako v snách:
    </tei:p>
    <tei:p>
     - Ale čo chce Hrabovec s dcérou? Prečo tak striehne na ňu, len aby   ju nevidel s Vítom? Čo za tajnosti väzia ešte v jeho duši? Ach, dieťa   moje najdrahšie, čo máš za výhľady do života! V plnosti bohatstva, v   plnosti otcovej slávy zomrieš smädná, nepocítiš pozemské šťastie!   -
    </tei:p>
    <tei:p>
     A tu sa schytila za čelo, klesajúc celá zamdletá.
    </tei:p>
    <tei:p>
     - Preboha, matka, čo vám je? Tu stojím pred vami, čujte ma, mať   moja najdrahšia! - úzkostlivo volala Ľudmila.
    </tei:p>
    <tei:p>
     Milada sa strhla ako zo sna, vstala zo stolice a začala dcéru   objímať a bozkávať.
    </tei:p>
    <tei:p>
     - Kde si zas bola? - Vyletelo z úst naľakanej Milady. - Otec,   odchodiac, prikazoval mi hroznými slovami a divými výrazmi, aby som   dala pozor na teba, a to vždy pre Víta. Čo máš s Vitom, či si sama   zavdala otcovi príčinu na starosti? Ja neviem o ničom, ale vždy mi   príde znášať napomenutia od otca. Ale odteraz budem za to, aby Vít   zanechal náš dom čím skôr!
    </tei:p>
    <tei:p>
     Tieto slová prerážali Ľudmilinu dušu. Chcela dačo povedať, ale   nemohla, až razom vyletela z chyže ako nastrašená srnka. Milada   začala sa v hroznom rozpoložení sama so sebou zhovárať.
    </tei:p>
    <tei:p>
     - Sväté meno... požehnané meno Feliciána som pochovala. Nech sám   boh vynesie jeho osobu na vrchol slávy a šťastia! Môj život je už   zmarený. Ale čo? Och, hrôza, čo mi to ide na myseľ...? Ak aj moja   dcéra bude mať podobný osud! Kto je to ten Vít? Prečo zbraňuje tak   úzkostlivo otec dcére s ním sa čo len stretnúť? Preboha... keby tak   dievča zahorelo láskou k mládencovi, obťaženému hoci večnou kliatbou,   ako ja voľakedy k Feliciánovi! Ale preč myšlienky. Vít musí odísť a   ja sa zbavím hrôzy, ktorá letí na mňa z mužových príkazov. Sám ho   doviedol a ja som ho prijala vďačne, pekného, pokorného chlapca, a   teraz znášam preňho strach a hrôzu.
    </tei:p>
    <tei:p>
     Triasla sa na celom tele a skrývala si oči do ručníka. Preniknutá   zimou stala si ku kachliam, akoby chcela pri nich udusiť svoju   vnútornú hrôzu a zimu. Tu nastal pri dverách šuchot a vo chvíli sa aj   otvorili. Do chyže vstupovala Ľudmila s Vítom, vedúc ho, nesmelo   kráčajúceho, pred mater.
    </tei:p>
    <tei:p>
     - Mať drahá, pred tebou som nemohla vysloviť túžby srdca; hrôza ma   prechodila pri tvojich slovách. Teraz to môžem pri boku tohto anjela.   Milujem ho... on miluje mňa, mať naša, požehnaj nás! - A pri týchto   slovách padli obaja na kolená.
    </tei:p>
    <tei:p>
     - Preboha, vstaňte, nešťastné deti! Jeho duch hľadí na nás zo   všetkých kútov, čoho ste sa dopustili! Vstaňte a rozíďte sa, pokým   vás všetkých nezachváti otcova pomsta! - Tak volala zúfalá Milada,   ale Ľudmila a Vít kľačali a prosbami a slzami obmäkčovali materinské   srdce.
    </tei:p>
    <tei:p>
     Hrabovec bol priviedol do svojho domu Víta ako chlapca, aby sa   cvičil v jeho umení a bol mu nápomocný. Vít sa udomácnil v   Hrabovcovom dome. Ale ako rástol zo dňa na deň v schopnostiach, v   kráse, v sile i v umení, tak začínal Hrabovec pociťovať nevôľu a   mrzutosť. Olejkár stával sa k nemu vždy prísnejším, vždy tvrdším. Ale   každému sa zdalo najpodivnejšie to, že Ľudmile nedovoľoval s ním   nijaké spoločenstvo, žene kázal, aby viedla prísnu stráž nad dcérou a   Víta pred nimi ohováral, tvrdiac, že je nešťastný a kliatbou   zaťažený. Samého mládenca držal dňom i nocou v práci.
    </tei:p>
    <tei:p>
     Ale pohľad, ktorým sa stretli mladé oči týchto detí, už hodil   semeno lásky do ich duší, a hoci sa vídali zriedka, jednako tento   plameň vzrastal v ich prsiach, takže vzbĺkol razom a obapolné   vyslovenie lásky spojilo duše oboch na večné veky práve v ten večer,   keď Hrabovec odišiel do Trenčína a Milada smútila vo svojej chyži.   Ľudmila obmäkčila matkino srdce, Vít vyjasnil daktoré pochybnosti, a   celý výjav v Hrabovcovom dome skončil sa týmito slovami:
    </tei:p>
    <tei:p>
     - Teba stíha kliatba, drahý Vít; ako budeš môcť ochrániť Ľudmilu?   Otec vyženie dcéru i zaťa zo svojho domu... a ja zahyniem s vami!   Upusť... upusť radšej od svojej lásky! - Takto hovorila Milada, celá   premožená, mladým zaľúbencom.
    </tei:p>
    <tei:p>
     - Ej, mať drahá, horkýže kliatba, čo tam po kliatbe! Syn prírody,   statný chlap nezná kliatby ani osudu. On rozkazuje všetkému. Vari je   to kliatba nevedieť, kto mi je otcom, kto materou? Azda to je tá   kliatba, že ma vychoval pustovník v horách, kŕmil slovom božím a od   malička uvádzal do tajnosti bohatej prírody? Nebojím sa ja tej   kliatby a nebojí sa jej ani Ľudmila, nuž nebojte sa jej ani vy. Ja   som už ubezpečený; moje meno počína sa už tiež ozývať popri   Hrabivcovom mene a prv než sa nazdá povestný olejkár, bude moje meno   rukojemstvom môjho života. Vyletím z týchto hôr ako okrídlený orol zo   svojho hniezda a samostatne budem preletovať životom a svetom.
    </tei:p>
    <tei:p>
     - Skôr než by si toto dosiahol, zníži nás všetkých Hrabovcova   pomsta, - ustupujúc dodala Milada s chladnúcim odporom.
    </tei:p>
    <tei:p>
     - Hrabovec sa o tom nesmie dozvedieť, - pokračoval Vít, - pred ním   to zostane tajnosťou, pokým všetko sľúbené nebudem môcť dokázať   skutkami. Ale tohto anjela schytím na mocné krídla svojho ducha a   umenia a zaletím s ním ta, kde sa blýska pre nás všetkých slnko   pokoja a blahoslavenstva.
    </tei:p>
    <tei:p>
     Milada bola premožená. Jej duša zaletela ďaleko do krajín krajších   nádejí. Zaletela ta, kde v skutočnom lesku svietili sa Vítove   myšlienky. Prvý raz jej prišlo na myseľ vyslobodiť sa z terajšieho   väzenia.
    </tei:p>
    <tei:p>
     - Ty sa chceš vymaniť a povzniesť k samostatnosti! Ty, Vít môj,   ktorý neznáš sladkosti materinských bozkov, ty, Vít kliatbou   zaťažený, ktorý nesmieš pozrieť na moju dcéru! Ty chceš vziať Ľudmilu   pod svoje krídla? - takto žialila Milada, hľadiac na Víta.
    </tei:p>
    <tei:p>
     - Som smelý a dúfam vo svojho boha, že mi dá silu, aby som splnil   úmysly svojej lásky. Ľudmila je doplnok môjho ducha a života,   neoddeliteľná čiastka duše mojej!
    </tei:p>
    <tei:p>
     Na tieto Vítove slová Milada objala dcéru a vkladajúc jej ruku do   Vítovej ruky, trasúcim sa hlasom na záver riekla:
    </tei:p>
    <tei:p>
     - Pánboh vás požehnaj a mne ráč odpustiť, že nemôžem inač   urobiť... v tejto búre zlostných osudov. Zachovať príkazy prísneho   manžela a zavrhnúť pohľad milujúceho dieťaťa... sú mi ako zátoka, do   ktorej hrtana mám padnúť, alebo skala, o ktorú sa mám roztrieskať.   Nech sa už stane, čo chce! Kam ma osud zahodí, tam sa podvolím byť!   Deti moje, boh vás požehnaj! Radšej sa zavrhnem s vami do zátoky   smrtiacich osudov, než aby som zničila seba i vás na skalách divých   osudov. Bohu sa poručme, modliac sa vy za mňa, ja za vás. - Takto   dohovorila pohnutá Milada a padla do objatia dietok vznietených   láskou. Nastalo tiché mlčanie. Všetci traja kľačali pri bledom svetle   lampy s očami uprenými k nebu.
    </tei:p>
    <tei:p>
     V zadnej chyži, kde pracúval olejkár, bilo temným hlasom dvanásť   hodín. S novým rokom nastupovalo nové storočie. Olejkárova chasa   urobila krik, vítajúc krikom a výskaním príchod nových vekov. A rok   1300 sa začal.
    </tei:p>
   </tei:div>
   <tei:div type="chapter">
    <tei:head>
     4
    </tei:head>
    <quote>
      <tei:l>
        Za jeho času na veži trenčianskej
      </tei:l>
      <tei:l>
        oheň vraj jasný horieval,
      </tei:l>
      <tei:l>
        po celej krajine čo vôkol tatranskej
      </tei:l>
      <tei:l>
        zlatú vraj žiaru rozlieval.
      </tei:l>
    </quote>
    <tei:p>
     Ludovít Štúr
    </tei:p>
    <tei:p>
     Časy, do ktorých spadá toto rozprávanie, boli časy smutné pre   uhorskú krajinu. Boli to chvíle najväčšej nespravodlivosti,   najsurovšej svojvôle, najtreskúcejšej divosti rytierskeho a   zemianskeho stavu. Kto bol silnejší, vládol nad iným. Právo a   bezpečnosť boli majetnosťou mocných zemanov, číhajúcich na ľud ako   draví orli zo svojich zámkov po vysokých skalách a nedostupných   horách. Celá reťaz kráľov z arpádovského domu nevedela sa ukázať,   okrem mocného panovníka Štefana. Hoci poniektorý sa i chcel schabrať   na kráľovskú dôstojnosť a vážnosť, položili sa mu do cesty také   prekážky, že ich nevedel premôcť. A tak sa to vlieklo až do roku   1222, v ktorom sa najrezkejšie ukázala zemianska spupnosť, moc a   kráľovská slabosť, lebo celá hodnosť posvätenej kráľovskej hlavy   klesla na tôňu mdloby a slabosti. Ondrej II., v povestnom dekréte   menovanom zlatá bula, povolil všetko, čo len chcela svojvoľná   šľachta. A čo tento nedokonal, doplnil Ondrej III. na Rákoši roku   1298, založiac mocné základy budúcim fakciám, rôzniciam a   buntovníctvu a otvoriac bránu a široké pole pýche, nadutosti,   vládychtivosti.
    </tei:p>
    <tei:p>
     Teraz, keď sa naša rozprávka začína, panuje najväčší zmätok v   spoločenskom živote uhorských národov.
    </tei:p>
    <tei:p>
     Páni a zemania zdierali ľud i seba navzájom. Jeden zámok viedol   krvavé rozpory s iným, susedným, a klali sa dotiaľ, dokiaľ jeden   nepreklal druhého a nevyduril ho zo zámku. Ladislava IV., zvaného   Kuna, zabili roku 1290, Ondreja III. priviedla do Uhorska len jedna   časť pánov a zemanov a chytro ho dala korunovať v Stolnom Belehrade.   Preto k tým mnohým fakciám, ktoré búrili a rozrývali krajinu,   pribudla aj rozopra krajiny s pápežom. Pápež nechcel Ondreja III.,   preto poslal do krajiny svojich poslancov a bulami verejne hrozil   jeho strane i jemu samému. Jedna čiastka mu bola verne oddaná; najmä   v Chorvátsku a v Dalmácii nachádzal mocné podpory svojich úmyslov.   Medzi týmito stranami boli teda ustavičné krvavé bitky. Ale aj v   samých stranách zúrila nesvornosť, pretekali sa zisk, vládychtivosť,   urazená česť, pomsta. Priateľ nestál za priateľa, ba ani človek sám   za seba. Dnes patril celou náruživosťou k jednej strane, a zajtra   metal do nej so zvýšeným hnevom strely pomsty podľa toho, ako ho   viedli verejné a súkromné udalosti, domáce vzťahy a ohľady a určovali   jeho kroky. V týchto rozoprách boli zapletené najvyššie osoby s   najnižšími. Vyšší vyberali medzi nižšími nástroje svojich   náruživostí, hnevu, pomsty, nenávisti, ale tí nižší sa veľa ráz   zahrávali s nimi, obracajúc proti nim svoje tajné zbrane podľa toho,   ako osoh radil. Tým sa ešte väčšmi zaplietalo klbko udalostí a pri   jeho rozmotávaní tiekla ľudská krv. Zberba zákonom neviazaného ľudu   robila, kde mohla, to, čo páni robili všade. Jedy, tulichy, rozličné   skryté zbrane a spôsoby brať ľudom životy, bolo vecou verejnou a   každodennou. „Kto koho, ten toho“ hľadeli ľudia uplatniť akýmkoľvek   spôsobom. Mešťania žili medzi sebou tiež v ustavičných rozoprách,   tráviac dni v daromných bojoch, noci v klamných podvodoch. Verejné   miesta, zámky, dediny boli javiskom bojov; ukryté podzemné pelechy   alebo horské jaskyne a diery boli utajené skrýše, z ktorých číhali na   ľudskú krv a vyskakovali ľudské jedovaté hady.
    </tei:p>
    <tei:p>
     V tomto nešťastnom veku bol v Uhorsku mocný pán, veľký, slávny a   najdokonalejší. Matúš Trenčiansky. Panoval nad brehmi Váhu ako mocný   anjel nad diablami a sídlom tohto veľkého orla boli mocné, nedobytné   hradby Trenčianskeho zámku. Od Kriváňa až po vtok Váhu do Dunaja   prestierala sa jeho dŕžava, siahajúc do šírky od moravských hraníc až   za Nitru. Ale on hľadel ticho a pokorne do búrlivého prúdu, do   vriacej zátoky uhorského života. Iba čo zhrmel svojím mocným hlasom   po tatranských úbočiach proti neporiadkom, a zámky v jeho držaní a   páni pod jeho správou nesmeli nasledovať svojich vrstovníkov. On   vládol nad Tatrami. A v jeho Tatrách bol pokoj a panovali   spravodlivosť a šťastie. Ale aj tu rozkazovala ľudským náruživostiam   skôr len jeho moc; preto mal veľa nepriateľov, ktorí hľadali jeho   pád, hoci naoko zdali sa mu byť veľmi po vôli.
    </tei:p>
    <tei:p>
     Istého jarného dňa roku 1300 stál Matúš v ľahkom odeve na   najvyššom trnáci svojej veže. Dlhé gaštanové vlasy sa mu vlnili spod   ľahkého širáka po širokých pleciach, padajúc na čiernu, širokú,   tmavým remeňom so striebornou prackou cez poly prepásanú kazajku,   ktorá mu bohatými záhybmi siahala po kolená. Mal pekný, orlí nos a   pod vysokým klenutým čelom žiarili veľké, sivé a jasné oči, že by si   sa bol v nich uvidel vari až z Trenčína. Ešte malé fúziky pristali mu   k bielej tvári ako červené pásy k zrelému jablku. Zalomil ruky a   akoby bol chcel preniknúť považskú dolinu až dakde ku Komárnu, tak   strieľal zrakom tadolu k Novému Mestu. Slnko, akoby sa bolo lúčilo s   Tureckom, metalo svoje zlaté blesky do tichej hladiny pokojného Váhu.   Nové novomestské domy a kaštiele, blýskavé bane na Tematíne a   pošmúrne skaly Beckova hľadeli na svojho pána a počúvali, či im   nevydá nejaké rozkazy. Ale Matúš sa zahľadel do krásy Považia. Váh sa   vinul na úpätí jeho zámku a Trenčín díval sa zaľúbene svojimi vežami   na svojho pána z kvetnatého údolia prostred vrchov a rovín ako z   miesta pripraveného na tanec. Pokojne tiekol medzi dvoma reťazami   vrchov, ťahajúcich sa tadolu k južným stranám. Zelené role, pučiace   hory, rozkvitnuté lúky a slnce, kloniace sa k západu, dodávali   Považiu nevýslovnej velebnosti a krásy. Kedykoľvek pozrieš na túto   krajinu, musí ťa preniknúť a dojať. Pozri na ňu, keď zachodí slnko, a   duša sa ti utopí v túžobnom rozochvení a srdce sa ti roztečie na   rozkoš a blahoslavený pokoj. Ale zastaň si na veži Trenčianskeho   zámku, keď ti dušu vábia vyššie veci, srdce ti horí láskou k ľudu, v   mysli ti zrejú svätejšie úmysly a tvoj duch, vynesený nad plytkú   obecnosť, rád by prebil hranice prítomnosti, nuž zastaň si v tomto   rozpoložení ducha na trnác zámockej veže a pozri pri západe slnka na   tieto maľované svety, a poznáš v malom to, čo chcem nadhodiť o   citoch, ktoré tu roku 1300 opanovali Matúša Trenčianskeho.
    </tei:p>
    <tei:p>
     Zdalo sa, svet leží na jeho mohutných pleciach. On sa ani nehne,   len hľadí do svojho krásneho považského kraja a po oku sa mu preváža   slza čistá ako krištáľ. Dakoho vyzerá, lebo vždy napne zrak,   kedykoľvek sa vznesie nad Váhom prach, a vtedy si aj oko utrie. Ale   že nič neprichodí, rozprestrel sa na pohodlné sedadlo a dal sa do   rozmýšľania. Posledné lúče dohorievajúceho slnka opierali sa o vežovú   sklenú báň a Matúšova tvár žiarila vyšším svetlom, medzitým čo oko do   seba obrátené blkotalo ako tichý oheň na horách.
    </tei:p>
    <tei:p>
     „Ľud môj, ľud môj najkrajší!“ tak sa mu hrnuli myšlienky, „čo si   vykonal hodné mena tvojich slávnych dedov? Kde máš znaky života od   poslednej bitky na bratislavských poliach? Ako keby bol hodil zvon z   tejto veže do Váhu, ktorý by na hentom skalnom hrbolci pod krajnou   baštou vydal posledný hlas a naplnil sa vo Váhu hlienom a pieskom,   aby naveky umĺkol, tak odznel vari život slovenského ľudu od osudných   časov veľkomoravského pádu! Na zemi rozšírenej Svätoplukom Veľkým, v   krajine ním oslávenej pelešia sa zberby divého ľudu a kraľujú   poriadne ohavnosti. Slovenská zem slúži kadekomu za hinčovku, a my,   Slováci, sme boli doteraz len stromami, na ktorých sa hincčovalo   hanebné pokolenie! Nuž má to tak byť i naďalej?“
    </tei:p>
    <tei:p>
     Tu vstal a prudším krokom prechodil sa po trnáci. Sláviky počali   tak prenikavo žalostiť v okolitých horách a húštinách po považských   ostrovčekoch, že to upokojilo i samého rozbúreného Matúša a uviedlo   do rovnováhy jeho šľachetnú dušu.
    </tei:p>
    <tei:p>
     No jeho pokoj netrval dlho, lebo sotva sa bol nanovo usadil, už   začul dupot a čochvíľa uvidel uháňať jazdcov ulicami mesta k zámku.   Celé mesto sa dalo do pohybu. Považskou ulicou sa hnali šarvanci a   ľudia sa k nim pridávali, až sa zástup natoľko rozmnožil, že onedlho   bolo zbúrené celé mesto. Ale tu sa otvorila brána na zámku a   chlapčiska a baby zostali stáť s otvorenými ústami, hľadiac, ako sa   mocná brána zatvára pred nepovolanými.
    </tei:p>
   </tei:div>
   <tei:div type="chapter">
    <tei:head>
     5
    </tei:head>
    <quote>
      <tei:l>
        Veď sa podplavíme
      </tei:l>
      <tei:l>
        cez búrky, krútňavy,
      </tei:l>
      <tei:l>
        ej, lebo cez búrky
      </tei:l>
      <tei:l>
        vedie cesta slávy.
      </tei:l>
    </quote>
    <tei:p>
     J. Rimavský
    </tei:p>
    <tei:p>
     Matúš Trenčiansky bol na počiatku 14. storočia v najkrajšom, môže   sa povedať mládeneckom veku, v ktorom ho už vidí história ako   miláčika šťastia vychovaného smelosťou, osláveného mocou,   podopieraného veľkým vplyvom na beh vecí a udalostí toho čašu. Jeho   duša bola i schopná najkrajších úmyslov i plná najdôstojnejších   cieľov i obohatená prostriedkami na najslávnejšie skutky. Zrodený v   nepokojnom veku, osvietený na cestách, zľudštený v nábožnej výchove,   stvrdnutý v cviku, v hrách a búrkach, udomácnený v spolkoch tak   nižších ako vyšších tried, zavčasu sa pripravil na mocného správcu   veľkých, v krajine krížom-krážom množiacich sa udalostí. V tomto   víchre sveta zvolil si tento doteraz ešte nevyskúmaný velikán sväté   ciele života, na uskutočnení ktorých pracoval všetkou silou po celý   život a podľa ktorých vždy svoje spravoval kroky a skutky. Vstupoval   do priateľských zväzkov s mladším pokolením, najmä mu bol vítaný   každý, kto vynikal nad mrzkú všednosť vyšším duchom a ušľachtilejšími   túžbami. Tak sa mu podarilo, že čoskoro mal okolo seba hrdinskú školu   mladších junákov, schopných a hotových za neho a jeho ciele životy   klásť. Ale sám Matúš, vysoko postavený v hodnoteniach a v povesti,   tým určitejšie a dôraznejšie mohol zasahovať do priebehu vecí. A hoci   sa ani so svojimi neplietol do podlých bojov a ruvačiek, ba čo viac,   vo svojej dŕžave takéto krotil, jednako bez jeho vplyvu nemohlo sa   stať nič veľké. O tomto človeku nám len budúci čas zaspieva dôstojnú   pieseň a my, ak bude boh na pomoci, časom pousilujeme sa predísť   nejakou povesťou hlasy tej budúcej piesne.
    </tei:p>
    <tei:p>
     Tento Matúš Trenčiansky očakával, ako sme videli, svojich ľudí.   Preto, keď spoznal, že idú, s nedočkavosťou túžil počuť správy z   dolných strán. Tento veľký gróf Trenčína zasadol si za vrchstola v   zámockej palote a iskrivým okom premeral tváre mladších i starších   priateľov.
    </tei:p>
    <tei:p>
     - Nuž, priatelia, - prihovoril sa dobromyseľné prítomným, - čo za   novinu ste doniesli na Trenčín? Ja som radšej dumal po brehoch Váhu,   než aby som sa bol pozrel na tieto dolnozemské pustatiny. Však mi vy   poviete, čo a ako stojí ten nízky svet. Čo robia tí naši zemankovia a   páni? Či reku neodbila hodina, aby sme pokarhali tie zbojnícke   zberby! Hjoj, krv mi bije do hlavy, keď si pomyslím na stav krajiny,   a keď sa vznesiem duchom, ako som to teraz osamote robieval, nad náš   slovenský ľud, tento môj mohutný zámok akoby sa mi striasal pod   nohami! Ale vravte že, čo sa robí vo svete?
    </tei:p>
    <tei:p>
     Hneď pri Matúšovi sedel človek stredného veku. V tvári mal vyrytý   žiaľ a v celom jeho držaní ležala akási hlbokomyseľnosť, vážnosť a   usadnutosť, kým po tvárach ostatných vznášal sa skôr blkot úmyslov a   divý mladícky zápal. To bol Matúšov najdôvernejší človek. Prítomní ho   volali Feliciánom. Tento odpovedal prvý.
    </tei:p>
    <tei:p>
     - Pán Váhu, - tak začal, - veď keby už len udrela skôr tá hodina!   My si ju žiadame ako ryba vodu. Hotoví sme s tebou žiť aj mrieť, len   nám pokývni, a Tatry stoja na nohách! Teraz letíme z Ostrihoma.
    </tei:p>
    <tei:p>
     - Z Ostrihoma? - zvolal Matúš. - Boli ste vari pri tej zvade?   Počul som, že snem sa zvolal akosi napochytro. Myslel som si, chodiac   po brehoch môjho Váhu, len si snemujte, len sa zháňajte po Rákošoch a   Ostrihomoch! Ja budem doma sedieť, a viac poslúžim krajine ako vy so   svojím krikom. Ale, aby som sa nezahovoril...
    </tei:p>
    <tei:p>
     - Gregor, ako známe, už pápežov legát, zvolal snem a zhodil   Ondreja z prestola a prívržencom vyhrážal bulou.
    </tei:p>
    <tei:p>
     - Ha-ha-ha! - pustil sa Matúš na tieto reči Feliciána do smiechu.   - Teda tak? To by som si nebol vymyslel ani po mojich považských   brehoch a sihotiach! Teda legáti už zhadzujú kráľov? - Tu sa zrazu   zabral do myšlienok. Po chvíli udrel dlaňou o koleno a spýtal sa s   utajeným smiechom: - Ale tí zemankovia si azda len nedali Ondrejka?   Veď by to bola bývala hanba pre tých, ktorým on na Rákoši dal a   potvrdil práva na zbíjanie a hodil pod ich panské šabličky moc a   kráľovskú dôstojnosť! No, či nie? A veru hanba! Ha-ha-ha, dopovedz,   čo urobili tie rákošské kobylky!
    </tei:p>
    <tei:p>
     - Posadali na kone, - odpovedal Felicián, - a rozutekali sa, len   čo začuli Gregorove hrozby. Jednako Gregor zobral veľké množstvo na   stranu Karóberta.
    </tei:p>
    <tei:p>
     - Hrom a tisíc paromov! - skričal pán Váhu. - To sa predsa len   nemôže stať, ešte sa naša krajina neutisla na kadejaké neapolské   kniežatko! Ale tu to máme! Následky toho bujného a svojvoľného   hospodárenia našej šľachty! Pápežov vplyv nesmie siahať tak hlboko do   krajiny. To nedopustím! Skôr rozváľam tieto obrovské hradby Trenčína,   než by mala nad nimi vládnuť cudzia ruka nespojená s nami ani rodom   ani slovom ...! A kdeže je kráľ?
    </tei:p>
    <tei:p>
     Všetci prítomní napäto upierali oči na vzbúreného Matúša. Ale   Felicián sa znovu ujal reči a odpovedal, že si ho jeho strana   odviedla do Chorvátska, kde sa hojné vojsko stavia a šikuje do vojny.   A svoje vysvetľovanie zakončil hlbokým vzdychom: - Tam, hľa, nachodí   útočisko posledný lístok z arpádovského orecha... tam, v slovanských   stranách, v tôni našich národných líp!
    </tei:p>
    <tei:p>
     - Veď tak, tak, - pomaly pokračoval Matúš, kamsi zamyslený. -   Slovan je dobrý, otvára kostoly pokoja, keď sa svet búri, a chráni   zmietané srdcia. Lenže neraz mu donesie búra opišťané kury, z ktorých   potom vyliezajú diabli a rarasi a škodia mu na duši. No, ale nič to!   - preriekol veselším hlasom, a keď bol vstal zo svojej stolice,   mocným krokom začal sa prechodiť po palote. Velikánska postava   mladého, plecitého, silného Matúša obrátila na seba všetok pozor   prítomných. Čakali, čo bude hovoriť. Ale on dlho mlčal, len rázne   kroky a brnkot ostrôh sa ozývali po širokých chyžiach.
    </tei:p>
    <tei:p>
     - Ej, veru nič to! - ohlásil sa zas. - Veď my pritiahneme k sebe   tú silnú, ráznu chorvátsku krv! Doteraz je všetko na mieste. Treba sa   nám držať zákonov. Ondrej je náš riadny kráľ, posvätená hlava. Našou   najsvätejšou povinnosťou má byť preukázať mu všetku poddanosť.
    </tei:p>
    <tei:p>
     Znovu všetkých opanovalo ticho. Ale tu si Matúš zastal prostred   paloty a jeho krásnu, vyšším zápalom rozohnenú tvár ožiarili veľké   blkotajúce kahance, visiace na lampe z vysokej povaly. Ostatní čakali   na jeho hlas, až sa z jeho pŕs zdvihli prorocké slová:
    </tei:p>
    <tei:p>
     - Čo som nadumal po brehoch Váhu, čím som nakŕmil svoju dušu, to   vám chcem vyjaviť, najdrahší priatelia mojej duše. Málo slovami   obsiahnem nekonečnosť svojich úmyslov a viem, že vaše duše ma   porozumejú. Dlhý vek histórie našej krajiny skláňa sa ku koncu. V   tomto veku, ktorý sa začal konečným pádom slovenského panstva, sme   všetci spali. Na bratislavských poliach zhnité kosti hrdinských dedov   nevydali zo seba nijakého ovocia sily a ducha. Celý vek preletel ako   sen ponad nebeské Tatry. Ja to mám za odpočinok ducha. Teraz vymrie   arpádovský rod, a ja myslím, že vymrie rod neschopný vládnuť. Je teda   čas, aby sme poznali, na čo sme povolaní. Keď uhorskú krajinu   nevedeli obživiť tí, ktorí zbúrali naše niekdajšie kráľovstvo, tak   osmeľmeže sa zdvihnúť svoj Tud, aby sa on zas počal lapať vesla na   lodi krajinského života.
    </tei:p>
    <tei:p>
     A tu zastal, merajúc okom tie hrdinské tváre. Felicián sa díval do   zeme. Tematínsky, mladý hrdina a pán na Tematíne, iskriacim okom   hľadel do Matúšovej tváre, a keď tento prestal hovoriť, nemôžuc sa   zdržať, vykríkol:
    </tei:p>
    <tei:p>
     - Hotoví sme hoci zajtra na trón slovanskú dušu!
    </tei:p>
    <tei:p>
     Ale Matúš, keď bol našiel v tvárach a iskriacich očiach to, čo   hľadal, pokračoval ďalej:
    </tei:p>
    <tei:p>
     - Ešte nie je tu čas, ale pripraviť tomu času cestu je povinnosťou   terajšej hodiny. Vyhynutím Arpádovcov je trón náš pustý. Ondrej skoro   zanechá pozemskú berlu, aby sa odobral k seberovným otcom a dedom.   Ale aby sa neotvorila brána svojvôli a rôzneniu a aby sa nekŕmila   vládychtivosť našich magnátov, povoláme kráľa zo slovanských zemí.   Tam v stovežatej Prahe panuje šťastne Václav II. Jeho hlavu krášlia   dve koruny, česká a poľská; my priložme k nim tretiu, našu uhorskú, a   na uhorskom prestole bude zmŕtvychvstalý Svätopluk. Zasa sa povie, že   jeden kráľ panuje nad Vltavou a Labe, nad Vislou a Dunajom, nad Váhom   a Odrou! A v jeho rukách dorastie jediná moc na skrotenie aj tejto   našej svojvoľnej šľachtickej nespútanosti. A iba takto sa môžeme   tešiť na rozkvet našich krajov, na povýšenie našich miest, na   oslávenie slovenského ľudu.
    </tei:p>
    <tei:p>
     Prítomní s radosťou počúvali Matúša. Aj v ich dušiach ozývali sa   jeho prorocké túžby. Tu vstal mladý Tematínsky a veselým hlasom   preriekol:
    </tei:p>
    <tei:p>
     - Poletíme na tátošoch slovenských na Vyšehrad a na rukách   donesieme českého Václava na uhorský prestol! A Stolný Belehrad   nevidel ešte takého korunovania!
    </tei:p>
    <tei:p>
     - Ba veru! - ozval sa odpoly žartom Felicián, - v Nitre si   okorunujeme svojho kráľa, aby sme už tak načisto z úžitku   nevyšli!
    </tei:p>
    <tei:p>
     Matúš sa zahľadel na Feliciána. Tak hľadieval, keď mu v mysli   vznikla nová myšlienka. Matúšov ostrý pohľad spočinul na miláčikovi a   o hodnú chvíľu, akoby sa bol spamätal, krátkymi slovami   odpovedal:
    </tei:p>
    <tei:p>
     - Veď, priatelia drahí, pre čože iné pracujeme, než aby z našich   miest bolo už raz dačo viac ako len civitates muribus cinctae! Aj na   Nitru príde ešte poriadok a azda sa zas navráti niekdajšie   korunovanie. Ale o týchto nádejach nie je ešte čas hovoriť.
    </tei:p>
    <tei:p>
     - Ďalej od zámku! - volal zámocký hlásnik na rohovej bašte, aby   dal znamenie, že zámok nie je bez strážnika. Už bola hlboká noc.   Veľké strieborné kahance zvisnuté na pozlátených reťaziach už-už   začínali smútiť. Nad Trenčínom sa zbierali husté oblaky. V tmách noci   i v tmách časov strážili nad Trenčínom duchovia opravdivej šľachty a   vyvoleného zemianstva, až duše, umdlené silnými návrhmi, zotavili sa   v snoch o krajšej budúcnosti.
    </tei:p>
   </tei:div>
   <tei:div type="chapter">
    <tei:head>
     6
    </tei:head>
    <quote>
      <tei:l>
        Na jejich čele postava veliká
      </tei:l>
      <tei:l>
        silou aj duchom nad všetkých vyniká.
      </tei:l>
    </quote>
    <tei:p>
     J. Rimavský
    </tei:p>
    <tei:p>
     O Vítovi nedozvedeli sme sa ešte nič zvláštneho. Vieme iba to, že   jeho srdce je preniknuté láskou k Ľudmile. Ale teraz nám nie je ešte   ani dôležité vedieť viac ako to, že je synom prírody a láskou sa   preniesol do nového sveta citov. Láska mu bola hviezdou, ktorá mu   žiarila na tmavú cestu života. Pustovník, ktorý ho vychovával od   chlapčenstva, nakŕmil mu dušu dávnymi povesťami o hrdinoch a o   zapadnutej sláve Veľkej Moravy. Chlapcova horúca obrazotvornosť   pretvorila si všetky tie obrazy na vlastný svet, do ktorého sa   dorastajúci Vít zamýšľal preniesť. K Hrabovcovi sa dostal ako   šestnásťročný mládenček a majster ho pohrúžil do hlbokého spytovania   prírody, kde sa každým dňom ukazoval väčšmi a väčšmi schopnejším na   lekárske umenie. Teda svojím umením chcel dostihnúť tie dokonalé   obrazy a vytvoriť zo seba rodumilovného hrdinu, o ktorom by sa tiež   voľakedy šírili povesti. V krásnych snoch a v usilovnej práci   vyvíjali sa jeho dary ducha i krása jeho tela. No Hrabovca, zdalo sa,   to všetko netešilo. Lebo čím väčšmi sa usiloval Vít, tým   nespokojnejším sa ukazoval Hrabovec a hnal ho do väčšej a ťažšej   práce. Naposledy mu už ani nedovoľoval schádzať sa s jeho domácimi, a   keď bol doma, sám býval aj pracoval. Ale keď dorastal vo svojom   umení, posielal ho s liekmi po zámkoch a mestách. Ale to bolo pre   Víta len potešením. Vo svete nachodil pole pre svoje túžby. Po   cestách dumal a myslieval, po zámkoch obracal na seba pozornosť   svojimi schopnosťami. Tieto výlety mu boli odplatou za kríž, ktorý   znášal doma. Hrabovec mu istotne naveky pred oči vyhadzoval, že je   opustenec, že nezná otca, matere, že iba usilovnosťou a odrieknutím   sa sveta bude môcť byť šťastný. Ale najťažšie mu bolo znášať ukrutný   zákaz pozrieť na Ľudmilu. To budilo v ňom tým väčšiu túžbu za ňou.   Ale na svojich cestách, ku ktorým už častejšie prichodilo, to pre   blížiacu sa Hrabovcovu starobu, to pre nové práce, ktoré tohto vše k   domu pútali, na týchto svojich cestách slobodne vznášali sa jeho   vzdychy a myšlienky o Ľudmile.
    </tei:p>
    <tei:p>
     Ale jeho duša, rozžialená osudmi podivnej lásky, dostala akési   nové poľahčenie od toho silvestrovského večera, v ktorom si obaja   vyjavili lásku a dostali matkino požehnanie. Jemu samému sa zdalo, že   jeho láska už ani nemá tej srdce zožierajúcej sily. Taký pokojný,   taký tichý, taký usadnutý a v svojej práci neúnavný nebýval nikdy. A   táto premena uspokojovala aj samého Hrabovca. Tento striehol na jeho   kroky a úmysly nielen sám, ale aj skrze iných, menovite skrze svojho   Ďura ho dal striezť, ale ani najmenšie sa nemohol dozvedieť o jeho   láske. Láska je mocná, múdra a opatrná, keď na ňu číha nepriateľ. A   najmä ak matka s dcérou dávajú pozor na tento klenot, jeho blesk   nemôže sa vyjaviť svetu.
    </tei:p>
    <tei:p>
     Teda aj teraz, keď ho chceme predviesť pred oči čitateľstva,   dostal Vít od olejkára príkaz rozniesť na okolité zámky lieky, masti   a rozličné zelinové odvary. Bolo už preletelo pol druha roka od tej   blahoslavenej Vítovej chvíle, v ktorej prvý raz za života počul z   tých anjelských úst slová: „Milujem ťa!“ a spojil sa večným zväzkom   lásky s Ľudmilou.
    </tei:p>
    <tei:p>
     Nuž tak roku 1301 za krásneho letného dňa kráčal Vít horami, nesúc   na chrbte remennú, prackami dobre opatrenú a o plecia popriťahovanú   truhlicu. Jeho hlavu prikrýval nízky, pri vrchu zúžený širák so   širokými okrajkami a spod neho prstienkovali sa gaštanové vlasy.   Kazajka vlnila sa mu v širokých, hojných záhyboch niže kolien, pod   ňou vyzeral koniec úzkeho kordu. Šiel bokom hôr po ľavom brehu Váhu,   ktoré sa ťahali od Ilavského pohoria dolu na Trenčín.
    </tei:p>
    <tei:p>
     - Chvalabohu, už je isté, - tak sa zhováral Vít sám so sebou, - že   moje lieky uzdravili Ilavskovcov, Strečnianskovcov, Podhradskovcov,   Skalkanskovcov a iných pánov! Výskaj, chlape, ale raduj sa najmä   tomu, že sa už aj o tom vie, kto je ten pravdivý olejkár. Nešťastný   Vít, už nebudeš dlho chodievať v slepej službe tajomného Hrabovca!   Čože som mu bol doteraz? Nič, iba škrupina na vlnách, iba bublina vo   vetroch, iba lopta a hračka v rukách svojvoľného človeka! Zrelému   chlapovi sa patrí samostatne konať ...! Ľudmila, Ľudmila nebeská, môj   osud sa rozhodne dosť skoro, a ja ťa vynesiem na výsosť slobody a   slávy, ako to úplne zasluhuješ. Bože môj, čo je krása bohatých panien   po zámkoch proti anjelskej kráse a spanilosti tej hôrnej ruže, mojej   Ľudmily?
    </tei:p>
    <tei:p>
     Tu pozrel cez hustú dubinu, akoby bol chcel pozrieť, či slnko ešte   vysoko stojí; vtisol si širák lepšie na hlavu, pridal do kroku a v   dobrej vôli si povrával: - Dnes ešte na Trenčín... veci sa oddajú u   Matúša, a ty, Vít, po dlhom blúdení uvidíš Ľudmilu. - Približoval sa   k Sokoliciam. Sokolice sú skalnaté vrchy, vzdialené od Trenčína   severovýchodne na štvrť hodiny. Toho času boli Sokolice zarastené až   vyše poly hustou horou. Teraz z hory nezostalo nič. Pod týmito   čiernymi Sokolicami stála neďaleko úzkej horskej cestičky nepatrná,   ale ináč dosť veľká krčma. Strecha strhaná, múry ováľané, okná veľké,   ale ošľahané dažďom, a doštená, na dvoch koncoch klincami prihlobená   lavička na rozrytom násype, to bol pohľad, ktorý najsamprv padol   cestujúcemu do očí. O tejto ošarpanej krčme roznášali sa nemilé   chýry, preto zriedkakedy dostala stará Uršuľa statočných hosťov. Tu i   tu sa jednako len prihodilo, že pocestní alebo poľujúci mešťania   zablúdili aj sem, aby sa občerstvili dobrým novomestským alebo aj   zlatovským. V povestiach ľudu bola táto krčma i s tučnou Uršuľou   smetiskom a rákošom bosoriek. Medzi mešťanmi mnohí predpokladali, že   je tu tajná peleš kmínov a zbojníkov. No, hoci mestský úrad dosť   pozoroval, ovdovenej majiteľke nedalo sa jednako len nič dokázať,   časom bývalo pod Sokolicami veľmi hlučno. A takto bolo aj toho dňa   roku 1301, keď sa Vít okolo nej ponáhľal do Trenčína. Ale prv, než   sám vstúpi do krčmy, pozrime my do nej.
    </tei:p>
    <tei:p>
     Veľká chyža, dookola dubové lavice a lipové stoly, v kúte veľké   kachle, okolo nich široká lavica, na nej sedí obstarná žena, tučná,   nízka, lícnatá a červenovlasá, žltých obŕv a nerovnako povylamovaných   zubov. Prostred chyže množstvo chlapov, mužov aj paholkov, robilo   lomoz a krik a medzi nimi ozorné chlapisko. To bol výjav, do ktorého   mal vstúpiť tichý, žiaľny, zaľúbený mladý olejkár. Chasa bola   veselá.
    </tei:p>
    <tei:p>
     - Uršuľa, sem vína! - volal z celého hrdla Ondro, chlapisko ako   lipa, a jeho široký, v oceľovej pošve schovaný meč zvonil po   kamennej, neokrôchanej, hrboľatej dlažbe.
    </tei:p>
    <tei:p>
     Uršuľa sa dogúľala ako pivná bočka, zaštebotala chlapovi čosi   lichotivé, vyškerila na neho povylamované openky zubov a o chvíľu bol   plný blacháč na stole. Podobne robili aj ostatní.
    </tei:p>
    <tei:p>
     - Chlapci, nevybehneme si už dakde na poľovačku? - spýtal sa Ondro   kamarátov a meral ich malými očami, akoby chcel odrazu zvedieť, čo si   myslia. - Veď je Matúš nie doma, nebojte sa! A Čachtický nám dá,   namojdušu, také hody pripraviť, že na ne do smrti nezabudneme, nech   mu len dokážeme, že sme vymlátili, trochu ozbíjali a trochu   poobtĺkali niekoľko mníchov, kupcov, kňazov a podobnej chabrače.   Ba... - a tu schytil plecháč a dúškom ho vy sotil do hltana, - ... ba   aj sama kráľovská milosť... ha-ha-ha, mamľasi, vy nič neviete...   kráľovská milosť bude nám milostivá!
    </tei:p>
    <tei:p>
     - Čo za kráľovská milosť? Veď tak vravíš, že ťa ani beťah   nerozumie! - dohováral mu jeden chlpatý, nízky a plecitý chlap a bral   sa k nemu s ostatnými žiadajúc, aby im vyložil svoje rozprávky.   Teraz, keď sa celá krčmová zberba zrazila do jednej hrby, ukázalo sa,   že tu bolo ešte niekoľko ľudí, ktorí nepatrili do toho prvého cechu.   V kúte stál malý stolík. Pri tomto sedeli dvaja chlapi. Cez plecia   mali prehodené ľahké kepene a hlavy podopreté rukami. Nezdali sa   zúčastňovať rozhovoru a takisto si ich nevšímala ani prítomná chasa.   Teraz, ako sa tamtí zhrčili do klbka, zdalo sa, že si niečo   pošeptávajú. Boli to dvaja mešťania, podľa veku otec a syn.
    </tei:p>
    <tei:p>
     - Že vraj čo za kráľovskú milosť! - pokračoval Ondro po chvíli. -   Nuž kráľovská milosť nového kráľa, najjasnejšieho Karola Róberta! Veď   vravím, že nič neviete. Starý kráľ Ondrej zomrel. A toť, hľa, tento   trenčiansky pán sa vraj protiví kráľovi, zato ste aj vy tu, a predsa   nič neviete! Nuž, ale, aby ste vedeli, čoho sa máte držať: musíme sa   mať všetci na pozore. Teraz nemáme nič iné robiť, iba, kde sa dá,   zbíjať na Matúšových panstvách, ale keď príde pomoc, udrieme na   Trenčín, na zámok, slovom na tých, čo držia s Matúšom, a pokvasíme   ich, či viete?
    </tei:p>
    <tei:p>
     - Hopsasa...! Uršuľa, vína sem! - Výskal krpatý a chlpatý chlapík   a za ním aj ostatní, obzerajúc sa za bľacháčmi.
    </tei:p>
    <tei:p>
     - Ticho! - okríkol ich chalan Ondro, podoprel sa o zvoniacu šabľu   a pokračoval v rozprávke, ale o niečo tichšie: - Vraví sa, že tašiel   kamsi do pekla, do Prahy, po akéhosi Moravčíka a že toho chce   postaviť za kráľa uhorskej krajiny. A potom, čo ja viem, aspoň gróf   Čachtický tak vraví, že by vraj chcel sám uchytiť kráľovskú berlu.   Ale to nechže je medzi nami. Hoci som vám to nemal vravieť, ale   budeme spolu, tak vedzme všetko.
    </tei:p>
    <tei:p>
     - Ká strela mu to môže veriť, či nás všetkých neprekabáti! - tak   pochyboval jeden. Ale plecitý chlapík mu chytro pošeptal do ucha: -   Mlč, ty šepleta! Ondro je zeman a má veľké práva od Čachtického. Hoci   je len tak po našský oblečený, ale vie všetko, a ty budeš nešťastný,   keď začneš pochybovať. - Mladý šuhaj umĺkol. Škrabol sa za uchom a   vyprázdnil bľacháč, ktorý stál na stole.
    </tei:p>
    <tei:p>
     - A nota bene, - vravel ešte Ondro, - v Trenčíne je veľa mešťanov,   ktorí sa pridajú k našej strane. Pokým príde Matúš s tým svojím   Moravčíkom či Čechom, bude tu kvasu, bude tu praženica! Ha-ha-ha!
    </tei:p>
    <tei:p>
     A celá zberba sa dala do výskania. Tí dvaja mešťania pri stolíku   sa chceli ohlásiť, ale najprv si ešte čosi povedali. Potom ten   mladší, asi dvadsaťpäťročný, skočil doprostred chyže a dal sa smelým   veselým hlasom do zhovorky s prítomnými: - Vy ste naši, - hovoril, -   počuli sme vaše rady, medzitým čo vy ste nás nezbadali, a veľmi sa   tešíme, že tu, kde bývame obyčajne obkolesení nepriateľmi, nachodíme   také veľké množstvo chlapov, s ktorými sa môžeme od srdca   skamarátiť.
    </tei:p>
    <tei:p>
     Ondro vyvalil oči na mladého, ohnivého chlapa a bolo mu poznať na   tvári, že sa trochu zľakol, a hneď ho začala znepokojovať jeho   neprozreteľnosť, že tak otvorene hovoril blízko Matúšovho zámku. Ale   zaraz mal odpoveď na jazyku:
    </tei:p>
    <tei:p>
     - Ale kmotor, ak ste cigán, viete, čo vás to bude stáť? - pri   týchto slovách vytiahol spod kabane široký nôž a tak ním krútil okolo   hlavy neznámeho hosťa, že tento začal cúvať. Ale vždy sa nájde chlap   nad chlapa. Ani tento sa nedal zahanbiť v šibrinkovaní nožmi, lebo   sotva sa spamätali ostatní, už vrazil dva paloše do dubovej hrady,   vyskočil a zas ich vytrhol a tak nimi metal z ruky do ruky, že skoro   všetci začali skrývať hlavy.
    </tei:p>
    <tei:p>
     - Ale, nebojte sa, - prehovoril nato mešťan smelo a jadrne, -   chcel som vám len ukázať, že sme my práve z tých róbertovcov   utajených v ohradách Trenčína. Aj my už máme dosť Matúša a budeme   radšej, keď sa dnes ako zajtra podryje jeho moc a sláva. No, či už   rozumiete, pán Ondro?
    </tei:p>
    <tei:p>
     - Ruku na to! - skríkol Ondro dôverne a už stál pred ním s   otvorenou pravicou a ostatní sa dívali s otvorenými papuľami, ako sa   spriateľujú títo dvaja smelci. Všetko to šlo razom, takže prítomní sa   nemohli spamätať. Trenčiansky mešťan pľasol rukou do jeho dlane a   Ondro ako na radosť skričal: - Vína! Uršuľa, hej, Uršuľa, kdeže   ste?
    </tei:p>
    <tei:p>
     Namiesto Uršule, ktorá sa bola von vygúľala, vstúpil do chyže Vít,   a keď sa obzrel po mieste, zložil remennicu a zasadol si pokojne   práve na to miesto, kde sedeli predtým mešťania.
    </tei:p>
    <tei:p>
     - Vitaj, chlapče, čo to nesieš v tej truhlici? - spytoval sa jeden   divým krikom. - To je vari olejkár! - zvolal druhý. - Ukáž, čo to   nesieš a daj nám z toho! - domŕzal tretí. A krpatý bradáč bral sa   rovno k remennici. Ale Vít si položil remennicu vedľa seba a smelo   odpovedal:
    </tei:p>
    <tei:p>
     - Som učeň povestného olejkára Hrabovca a idem na zámok vášho   slávneho pána Matúša. Teda myslím, že na matúšovských zemiach nájdem   všade pokoj a bezpečnosť. Čo chcete so mnou a kto ste?
    </tei:p>
    <tei:p>
     Mešťania žmurkli na seba a mladší skočil medzi samopašnú zberbu a   okríkol ich: - Dajte pokoj šuhajovi, nech si odpočinie, krčma je pre   každého! - Ale potom obrátil sa k Ondrovi a čankal ho, aby ho teraz   len nechal. - Vyzviem sa ja ľahko od neho, či má čo, či nie; načo by   sme bežali s bubnom na zajaca, - takto končil svoje reči.
    </tei:p>
    <tei:p>
     - Ten sa rozumie nášmu remeslu! - hovoril Ondro potichu svojim a   zavádzal im inakšie reči a zábavky.
    </tei:p>
    <tei:p>
     Mladší mešťan si sadol vedia Víta a začal dôverný rozhovor: -   Nebojte sa, bratko, -hovoril mu tichým hlasom, - v okolí Trenčína sa   vám nič nesmie stať. Ja som mešťan a rád sa v mestskom chotári starám   o bezpečnosť počestných ľudí. Vy ste teda učeň povestného Hrabovca?   Hm-hm, to je pekne. A čo idete na zámok?
    </tei:p>
    <tei:p>
     Vítovi sa tento mladý človek celkom páčil. Ako úprimného a   otvoreného syna prírody zaujalo ho priateľstvo neznámeho mešťana. Nuž   pritiahol sa k nemu bližšie a úprimne vyjavoval pred ním svoje   povolanie: - O Hrabovcovi sa veľa rozpráva, - pokračoval Vít vo   svojej reči, ktorú bol začal s mešťanom, - ale viac sa bude o ňom   hovoriť neskôr. Ja som jeho učeň a myslím si o sebe, že i ja pomôžem   zvýšiť jeho slávu. Na Trenčín nesiem Matúšovi jeho dary, lebo viete,   že Hrabovec je u samého Matúša vo veľkej milosti. A že bol dlho kdesi   na ďalekých cestách, chce sa mu zavďačiť akýmisi drahými, veľmi   kumštovnými darmi, ktoré ja teraz donášam spolu s masťami a olejčekmi   a mám odovzdať Matúšovi.
    </tei:p>
    <tei:p>
     - A čože sú to za dary? - spytoval sa mešťan, dávajúc dosť jasne   najavo, že mu ide o to, aby zvedel, aké sú to dary uchystané pre   Matúša.
    </tei:p>
    <tei:p>
     - Ja sám som tie dary nevidel, ale majú to vraj byť voskové sviece   a pekný nôž s vidličkami, na ktorých je vraj veľa zlata a perál, a   akési pekné obrazy. Má to vraj byť čosi pekné. A okrem toho, rozumie   sa, voňavé masti a olejčeky. Matúš že má v tom zaľúbenie a rád vonia   Hrabovcove zmiešaniny a rozličné odvary. No ... tu to máte všetko.   Hoci som nemal vyzradiť, čo mi zveril majster, ale svojmu obrancovi   som bol povinný ukázať, že ho milujem a dôverujem mu.
    </tei:p>
    <tei:p>
     Mešťan by sa bol ešte chcel dačo spýtať, ale sa bál, aby nepadol u   Víta do podozrenia, že je dákym vyzvedačom. Začal teda tým, že   oznámil Vítovi, že teraz darmo pôjde na zámok, lebo Matúš náhle   odišiel. Ale práve toto mu dopomohlo k vyžiadanej zvesti. Chcel totiž   zvedieť, či tie dary ponesie naspäť, či nie. Vít sa zaradoval tej   správe. - Aspoň sa skôr uvidím s drahou hviezdou svojej duše! -   hovoril mešťanovi takmer detským hlasom. - Keď je Matúš nie doma,   odbavím sa chytro na zámku.
    </tei:p>
    <tei:p>
     Mešťan mal radosť z Víta, lebo sa mohol úfať, že sa všetko dozvie   o Hrabovcovej domácnosti, na čom, zdalo sa, muselo mu veľa záležať.   Ale Vít zamĺkol a len po chvíli pokračoval v reči, jadrne ako   predtým: - Veď vari znáte starého zlatníka? Tam býva neďaleko hornej   brány, u toho mám všetko nechať. Ale čo povie môj gazda, veď som ja   mal ísť, tuším, zaraz na Trenčín. A či dávno odišiel trenčiansky pán?   - Takto trúsil slovo za slovom zamyslený Vít, pretierajúci si rukou   čelo. Mladého mešťana myklo, keď tento spomenul zlatníka, a akoby mal   všetkého dosť, nezostal dlho pri Vítovi, ale vstal, kývol svojmu   starému kamarátovi a vo chvíli sa obaja stratili.
    </tei:p>
    <tei:p>
     Vít sedel zamyslený pri stole. Zdivočená chasa už tiež prestávala   od nezdoby. Daktorí aj spali, vystretí po laviciach a stoloch a iní   lalotali opitými jazykmi. Slnko zapadalo a nad Sokolicami počali sa   zbierať čierne oblaky. Vít sa prebudil zo svojho zamyslenia, a keď   nevidel pri sebe mešťana, pripäl si remennicu, zaplatil ospalej   Uršuli a poberal sa z krčmy chodníkom do hory, ktorá sa ťahala k   Trenčínu.
    </tei:p>
    <tei:p>
     Za krčmou bola búda posplietaná z hrabiny a zo všelijakých zelín a   podopretá silnými bukovými stĺpmi. Mladý mešťan vybehol zadnými   dverami z krčmy a starší sa ponáhľal za ním. V tejto búde sa obaja   zišli.
    </tei:p>
    <tei:p>
     - On je, on je! - začal hovoriť mladý človek udivenému starému. -   Hrabovcov učeň už mal byť dávno na zámku, ale má naložené nechať dary   u richtára, „vraj u starého zlatníka“, nôž, vidličky, voskové sviece,   slovom... je to on, od slova do slova! Teraz len chytro, chytro,   robme poriadky na oslobodenie Matúša!
    </tei:p>
    <tei:p>
     - Syn môj, čo je tvoja rada? Ja v tej náhlivosti neviem, čo si   myslieť! - odpovedal starec.
    </tei:p>
    <tei:p>
     - Poviem Ondrovi, - navrhoval uradostený mladší, - aby ho bežali   ozbíjať, že má drahé veci, a my ho potom... - Ale tu pretrhol ich   reči ten plecnatý, nízky a zarastený chlapík:
    </tei:p>
    <tei:p>
     - Hej, sto bohov do vás! No, veď vás my naučíme! - a chytal sa do   mladšieho. Ale ten sa zvrtol a tak ho capil po nose, že sa priam   zvalil do svojej krvi. A tu skočili do krčmy. Krčma bola ako   vymetená. Ani lúpežnej zberby, ani úbohého Víta viac nebolo. Len   lícnatá, tučná Uršuľa so žltými obrvami a červeným nosom stála   prostred chyže.
    </tei:p>
    <tei:p>
     - Preboha, schovajte sa! - volala na prichodiacich. - Oni vás   zabijú! To je divá zberba, ja sama si nemôžem pomôcť! A najmä na vás,   pán Zlatovský, je divý Ondro rozjedovaný. Všetci bežali za tým   mládencom... Chudák! Schovajte sa, kým nepríde jeden z nich, čo   zostal, aby vás striehol. - Celá sa zapotila, kým vydala tieto slová   z tučného, hneď na pleciach vyrasteného hrdla.
    </tei:p>
    <tei:p>
     Noc sa už celkom zgúľala z čiernych hôr na považskú dolinu.
    </tei:p>
    <tei:p>
     Mešťania nelenili. Vytiahli svoje široké paloše a zastrčili ich za   remenné pásy. V rukách s hodnými tĺkmi vystrelili bez slova z chyže a   utekali, čo len mohli pary dolapiť, popod seče, kadiaľ zbližoval   chodník cestu k Trenčínu.
    </tei:p>
    <tei:p>
     Toho času tiekol Váh hneď poza múry Trenčína, kde teraz stoja   domy, tvoriac dosť dlhú uličku, stavanú nerovno pre výlevy Váhu,   ktorá vedie von spomedz mestských múrov. Ako sa brali spomenutí   mešťania od seči k Váhu, začuli Vítov uzkostlivý krik. Tu sa   poponáhľali, a práve keď sa mali cez úzku cestičku preraziť, aby za   Vítovým hlasom čím skôr dotrielili na miesto nešťastia, začuli Ondrov   hovor. Zastali pod širokým dubom. Traja prebehli okolo nich. Ondro   niesol Vítovu remennicu a so smiechom chroptal:
    </tei:p>
    <tei:p>
     - Nech ho len utopia, aby nebolo daromnej otázky, kto ho zabil.   Hoci som mu mohol hneď nôž do hrtana vraziť, ale mne ide najviac o   dôkazy, ktoré ukážem Čachtickému pánovi.
    </tei:p>
    <tei:p>
     Iba teraz prešla zima kosťami oboch mešťanov. Vyskočili na cestu a   pod ich skokom zaprašťala hora. Práve na brehu Váhu dohonili zberbu,   ktorá vliekla Víta. Ústa mal zapchaté a celý bez seba nechával sa   zbojníkom, ktorí výskali a už mu aj hlavu obväzovali, aby sa tým   ľahšie pil. Ale mešťania udreli s krikom, hvizdom a kliatím na   zbojníkov. Zlatovský, to jest ten mladší, vrazil nôž do záhlavia   prvému, Vítom zaneprázdnenému lotrovi, a starší rozrážal hlavy   preľaknutým chalanom ťažkými údermi svojho tĺka. Janko vychytil   smelou rukou Víta zberbe a starý Važecký ťal tĺkom a nožom okolo   seba, až sa rozpŕchli diví noční vrahovia.
    </tei:p>
    <tei:p>
     Nocou a v tichom daždi brali sa traja po brehu Váhu k hornej bráne   Trenčína. O chvíľu sa na podstení ohlášali kroky, ale onedlho   stratili sa postavy v nočných temnotách a ohlas krokov onemel medzi   peknými trenčianskymi domami.
    </tei:p>
   </tei:div>
   <tei:div type="chapter">
    <tei:head>
     7
    </tei:head>
    <quote>
      <tei:l>
        Z ktorých postavy, držania a chodu
      </tei:l>
      <tei:l>
        poznať, že božstva musia byť sluhovia.
      </tei:l>
    </quote>
    <tei:p>
     J. Rimavský
    </tei:p>
    <tei:p>
     Kým na Dolniakoch panovala veselosť, zjavné, verejné a obecné   rokovania o veciach, v Tatrách diali sa smutné a tajné veci. Toho   roku, totiž 1301, v Stolnom Belehrade kládol Ilmur, kaločský   arcibiskup, uhorskú korunu na hlavu Václava III., syna českého kráľa   Václava II. Hneď po náhlej smrti Ondreja III., posledného dediča   uhorskej koruny z arpádovského plemena, vybral sa Matúš Trenčiansky   ako krajinský nádvorník a najmocnejší uhorský veľmož s hojným   vyslanstvom do Prahy. Tento velikáš politického sveta svojich čias   ukázal Václavovi II. všetky svoje výhľady do budúcnosti, odkryl pred   jeho očami všetky svoje úmysly, ktorými sa zaoberal jeho veľký duch.   Lesk a sláva, v akej sa zjavil najväčší veľmož Uhorska na dvore   slávnych Přemyslovcov, a povesť jeho mena, ktorá ho predchádzala,   získali mu v Prahe najčestnejšie miesto. Sám Václav nevedel sa s ním   dosť nazhovárať; sami dvaja trávili dlhé hodiny. A Matúš bol spokojný   so všetkým, čo našiel u Václava II. primerané svojim úmyslom, lebo   našiel v ňom človeka, dobrého všetkými vlastnosťami, a panovníka   obohateného a rozohriateho nad všetko láskou k slovanskému národu.   Iste z tej lásky prijal Václav poľskú korunu. Hoci sa Matúš zarmútil,   keď musel uznať, že Václav II. sám nemôže prijať uhorskú korunu, ale   tým väčšmi ho potešilo, keď videl, že kráľ je naklonený dať svojho   syna Václava III. za uhorského kráľa. Teda uhorské vyslanstvo zaraz   odovzdalo v mene celej krajiny moc a kráľovskú hodnosť mladučkému   Václavovi. A kráľovský otec slávnostne odovzdával svojho syna za   prítomnosti českého panstva a krajinského úradníctva Matúšovi   Trenčianskemu. Tak dodalo vyslanstvo na fakcie a rozkolníctva   rozorvanej uhorskej krajine kráľa a spomenutého roku pomazal Ilmur   jeho hlavu za vyvolenú hlavu na tróne uhorského kráľovstva.
    </tei:p>
    <tei:p>
     Kaločský Ilmur bol najsilnejšou podporou Matúšových úmyslov. Títo   dvaja ľudia boli strážnymi anjelmi celej krajiny a požehnaní proroci   menovite zanedbaného a vždy väčšmi upadajúceho slovenského ľudu.   Matúš chcel Václava korunovať v Nitre ako v meste niekdajšej slávy a   moci slovenských panovníkov, aby tým ukázal slovenskému ľudu akoby v   temnej noci rozžiarenú fakľu, za ktorou sa má brať duch opusteného   pokolenia, ale tichý anjel, kráčajúci po jeho boku, požehnaný   Kaločský Ján, nepokladal ešte prítomný vek za dospelý. Videl   čistejším zrakom, čo Matúš nemohol vidieť pre prudké sily svojich   zlatých nádejí. Hoci dobre vedel, že osvetlená veža na mori vykonáva   výborné služby plavcom, horiacim sa v nočných temnotách s vlnami,   vedel dobre aj to, že smelý príklad ukazuje cestu svätých úmyslov,   ktorou kráčajú veľkí duchovia, ale vedel aj to, že všetko má svoj   čas. Na Dolnej zemi bol ľud viac-menej naklonený Róbertovi, teda keby   bolo bývalo korunovanie v Nitre, bolo by to zreteľným vystúpením   proti nim. Matúšovi veľa záležalo na tom, aby bola táto slávnosť   najveľkolepejšia. Preto bol Václav korunovaný podľa starého zvyku v   Stolnom Belehrade a aby úplne dosiahol svoj ciel, poradil mladému   Václavovi, aby po korunovaní vyšiel na koni medzi ľud a aby sa ukázal   na uliciach. Týmto si Václav natoľko získal ľud, že úplná spokojnosť   zavládla i v srdciach, ktoré mu neboli naklonené. Tento zvyk   zachovával sa podnes pri slávnostiach korunovania uhorských kráľov. A   že táto slávnosť v Stolnom Belehrade tak výborne pôsobila na   zmýšľanie ľudu, Ilmur a Matúš Trenčiansky preniesli a rozšírili toto   divadlo až po Budín. V Budíne vydržiavali sa slávnosti a kvasy na   poctu a slávu novokorunovaného kráľa. A keď sa Václav počal zjavovať   aj po budínskych uliciach na sivkovi v lesku celej krásy a   dôstojnosti vrodenej přemyslovskému pokoleniu, nebolo konca výskaniu,   radosti a plesom. Tento posledný Přemyslovec prijímal prejavy lásky,   úcty a odhodlanosti všetkých stavov a radov. A posledná hodinka zdala   sa byť búrkou.
    </tei:p>
    <tei:p>
     Celý Budín bol na nohách v radosti a rozkošiach nad pokojným   položením krajiny. Ale hlavní pôvodcovia týchto radostí a slávností,   Matúš a Ilmur, sedia smutní na Budinskom zámku. Aspoň by bol každý z   veselých Budínčanov smútkom pomenoval ich tiché držanie sa. Pozrimeže   trochu do slávneho zámku.
    </tei:p>
    <tei:p>
     Od severu na južnú stranu prestiera sa ohromná skala, na ktorej je   vybudovaný Budín a na čele, vyčnievajúcom na južnej strane, trčí,   akoby hviezdy dosahoval, ohromný, veľký, premocný zámok. Prostred   zámku je nádherná palota, ktorej tri veľké okná hľadia od východu na   Dunaj a na Pešť, v tie časy chatrné mestečko, a z nich tratí sa oko   po ďalekej rákošskej pustatine. Tu v tejto palote sedia dvaja   najväčší ľudia krajiny, Ilmur a Matúš.
    </tei:p>
    <tei:p>
     Ilmur sedel v širokej, pohodlnej stolici. Šedivé vlasy vinuli sa   mu po čiernom hodvábnom plášti pozapínanom od hrdla až po nohy. Túto   velebnú postavu krášlila alabastrová, silná a ako na anjelstvo   povolaná tvár s hlbokým, veľkým výrazným okom. Hneď na prvý pohľad   vidieť v ňom kňaza, na Matúšovi rytiera. Ale na oboch spočíva živý   anjel posvätnosti, živé svedectvo vyššej služby na stranách tejto   časnosti. Veľké čierne oblaky, dvíhajúce sa z bieleho mora k jasným   nebesám, to boli Ilmurove oči, ktorými hľadel oknom do ďalekej   krajiny, rozvíjajúcej sa pred ním. Mlunné, sivé chmáry, hrnúce sa   prostriedkom pošmúrneho neba vo veľkých gučiach, to boli oči   Matúšove, blúdiace po veľkej palote.
    </tei:p>
    <tei:p>
     Ale duch oboch letel za medze a hranice prítomnosti, do   nevyspytateľnej ríše budúcich osudov krajiny a národa. Jednako bol to   vek požehnaný, keď vedel v búre všetkých neprávostí vyviesť takéto   postavy na svet.
    </tei:p>
    <tei:p>
     Pod zámkom ťahá sa ulica, volali ju Dunajskou. Touto ulicou sa   zbieral ľud s krikom a veselým výskaním. Ilmura to vytrhlo z hlbokého   premýšľania. Naklonil sa a pozrel na zástupy veselého ľudu, ktoré   mali vo svojom strede Václava a dotýkali sa jeho plášťa a koňa.
    </tei:p>
    <tei:p>
     - Matúš môj, bola to šťastná myšlienka, - prehovoril dôstojný   arcibiskup, odkročiac od okna, - ukázať ľudu kráľa. Tým sa iste   vyjavilo jednak to, že chceme, aby bol kráľ otcom, ktorý zná svoje   dietky a je im naklonený, jednak to, že práve my dávame krajine   takéhoto kráľa!
    </tei:p>
    <tei:p>
     - Znám tento ľud, - odpovedal peknoduchý Matúš, - musel som prísť   na túto myšlienku v tomto búrlivom a nespútanom veku.
    </tei:p>
    <tei:p>
     Potom Matúš upozorňoval Ilmura na mnohé okolnosti a búrky, ktoré   teraz môžu a majú nastať a o ktorých práve rozmýšľal. Ale ich   duchovia prenášali jednaké starosti.
    </tei:p>
    <tei:p>
     Po dlhom hovore prejal reč Ilmur a vážnym hlasom rozprával:
    </tei:p>
    <tei:p>
     - Veď teraz som myslel sám na tie veci, ale nechcel som o tom   začať, aby som ti nerobil starosti, a niežeby som mal strach o seba   pri podporovaní tvojich úmyslov, tvojich veľkých cieľov. - Takto   odpovedal arcibiskup na Matúšovo nadrieknutie, či ho pápež nebude   chcieť vyobcovať z cirkvi a zbaviť hodnosti preto, že korunoval   Václava, nedržiac sa Karolróbertovej strany. Matúš chcel istotne   zvedieť, či aj v tomto kroku, ako v každom inom, zostane Ilmur   Ilmurom. - Ale s tebou, - pokračoval Kaločský Ján, - neľakám sa   ničoho, som hotový na všetko, nech to len priblíži svet k   uskutočneniu tvojich veľkých cieľov.
    </tei:p>
    <tei:p>
     - Neboj sa, velebný Ilmur, - hovoril istým hlasom Matúš, - v mojom   ďalekom panstve, v krajoch obživených mojím hlasom, je tvoje meno   nerozlučiteľné s mojím. Čo ešte miestami drží s róbertovcami, to sa   roztopí pod horúcim bleskom tvojho duchovného slova a pod silným   úderom mojej svetskej moci. Kňazstvo je tvoje, rytierstvo moje. A že   my dvaja jedno sme, jedna je duchom i mečom dŕžava Matúša   Trenčianskeho! Že pápež vydá bulu, keď sa dozvie, že sme korunovali   Václava, je isté. Preto bleskom pápežskej buly, ničiacej samostatnosť   života, musíš ty predísť životnou bulou, ktorá má vzkriesiť náš ľud.   Sadni a píš circulares!
    </tei:p>
    <tei:p>
     Ilmur sadol bez otáľania, ako mal v obyčaji, kedykoľvek rokoval s   Matúšom, poznajúc v jeho myšlienke svoje vlastné zmýšľanie, a   písal.
    </tei:p>
    <tei:p>
     Matúš si zastal k severnému oknu a hádzal ostrým zrakom po ďalekom   kráľovskom zverníku, ktorý sa rozprestieral konča zámku na severnú   stranu, a jeho duša pohrúžila sa zas do hlbokého nazerania na   budúcnosť slovenského národa.
    </tei:p>
    <tei:p>
     Ilmur písal po hodnej chvíli: „Dabam Budae anno recuperatae   salutis humanae millesimo tercentesimo primo. Joannes...“ atď., a   prečítal Matúšovi arcibiskupské circulares, v ktorých posilňoval   cirkevné vrchnosti a úrady, prebúdzajúce ich zároveň k vernosti a   poddanosti zákonitému kráľovi a posmeľujúc ich v čase azda búrlivom   kráľovskou pomocou a veľkou mocou palatína krajiny Matúša   Trenčianskeho. Keď Ilmur prečítal pastiersky list, padol mu Matúš na   prsia a bozkával šľachetného horlivca. Obaja prelievali slzy tej   rozkoše, ktorá sa dostáva tým ľuďom, čo bez zisku a pozemských   ohľadov posväcujú sa dobru ľudského pokolenia.
    </tei:p>
    <tei:p>
     Ale sotva dokonali títo veľkí ľudia jednu robotu, už na jedného z   nich dovalila sa druhá. Prišli totiž poslovia z Trenčína a zatriasli   Matúšovým srdcom. S ustrnutím počul hrozné zvesti, že Čachtického,   ktorého miloval, nieto viac na svete. Tematínsky zámok že je ozbíjaný   a jeho statný majiteľ zmizol, že celý Trenčín je rozdvojený a   róbertovská strana víťazi v ohradách mesta a ešte veľa iných, hneď   hroznejších, hneď nepatrnejších správ a chýrov prerážalo jeho   srdce.
    </tei:p>
    <tei:p>
     Teda nebolo času na zábavu. Ilmur dal sväté požehnanie najväčšiemu   hrdinovi storočia a prijal od neho rady na budúce kroky. Tak sa   rozžehnal Matúš s Budínom a vyprevádzaný víťazoslávnym sprievodom   všetkých stavov a radov, ponáhľal sa s hojnou čeľaďou k brehom Váhu a   k nedobytným hradbám dedičného zámku Trenčína.
    </tei:p>
   </tei:div>
   <tei:div type="chapter">
    <tei:head>
     8
    </tei:head>
    <quote>
      <tei:l>
        Jeśli się kiedy wydarzy,
      </tei:l>
      <tei:l>
        že się lotr z lotrem skojarzy:
      </tei:l>
      <tei:l>
        Biedny lud, smutní anjeli,
      </tei:l>
      <tei:l>
        tylko się diabel weseli.
      </tei:l>
      <tei:l>
        Jak skamenená socha stojí,
      </tei:l>
      <tei:l>
        a jakby v prsiach vytlelý
      </tei:l>
      <tei:l>
        nežil mu duch, dýchnuť sa bojí.
      </tei:l>
    </quote>
    <tei:p>
     K. Kuzmány.
    </tei:p>
    <tei:p>
     Keď človek myslí, že sám sa najlepšie varuje, vtedy najskôr upadá,   aby sa mu ukázala božia pomoc ako najpodstatnejšia a najpotrebnejšia.   Tak sa stalo aj Vítovi. Spomenutá udalosť nielenže ho ochránila, hoci   sa mu predstavovala ako nešťastie, ale práve táto príhoda ho akoby   uviedla do sveta a novým pohybom a obratom pomkla jeho život dopredu   a na inú cestu. Okrem toho na túto udalosť opiera sa nesčíselné   množstvo iných osudov a okolností, takže len na konci budeme môcť   vidieť, ako zasahuje božia moc v zmätku ľudských hračiek a ruvačiek a   kladie neprávosti za prostriedky dobrého ducha, za nástroje potrebné   pre vyššie ciele. Ale nám na tomto mieste treba zvedieť iba to, čo sa   stalo s Vítom.
    </tei:p>
    <tei:p>
     Sám nevedel, kam ho viedli neznámi mešťania. Ráno sa našiel na   posteli v malej chyžke. Po hroznom pasovaní sa so zbojníkmi a po   oslobodení mešťanmi, ktorým on pripisoval svoje nešťastie, doviedli   ho do domu, v ktorom, všetok zmorený, sladkým snom a pokojným   odpočinutím znova okrial a zmocnel.
    </tei:p>
    <tei:p>
     Toho času stával sa Trenčín neverným Matúšovi, za príkladom a pod   vedením vtedajšieho mestského richtára, starého zlatníka, a začal sa   pripájať k strane Róbertovej. Ale boli mešťania, ktorí úzkostlivo a   usilovne pozorovali všetky kroky podozrivých ľudí, zachovávajúc   vernosť pánovi Trenčína. K takýmto prináležali, ba stáli na ich čele,   Važecký a jeho zať Janko Zlatovský, v ktorých dome bol schovaný aj   Vít. Dlho ho nechceli pustiť, bojac sa, že by sa mohli prezradiť ich   ciele. Ale aby sme rozumeli celému výjavu pod Sokolicami, musíme   vedieť, že Važecký vypočul tajnú zmluvu, ktorú mal starý zlatník s   Hrabovcom, z ktorej sa dozvedel opísanie Víta aj vecí, ktoré niesol.   Teda naňho striehli a chceli všetko utajiť, kým by sa vrátil Matúš.   No medzitým čo oni držali stráž nad Vítom, vzbúrila sa róbertovská   zberba a dlho víťazila v ohradách Trenčína. Starý zlatník dobre šípil   skrytú moc Važeckého a Janka Zlatovského, preto ich tajne zlapal a   hodil do hlbokého väzenia na mestskom dome. V tom zmätku sa Vít   vyslobodil a uháňal do hôr, kde bolo jednak jeho potešenie, jednak ho   čakalo horšie väzenie, než bolo to, v ktorom ho z priateľstva k   Matúšovi držali spomenutí statoční mešťania.
    </tei:p>
    <tei:p>
     Tichým večerom pri krásnom svetle mesiaca kráčal Vít hrabovou   dolinou k domu svojho pána. Hlavu mal plnú najčernejších myšlienok.   Teraz po prvý raz videl, že je opustený v širokom svete. Už i tá   slabá podpora jeho doterajšieho života, totiž Hrabovcova ochrana,   rozpadávala sa pod ním. Tušil, že olejkárova bytosť nie je v   porozumení s dobrými duchmi. Čím skôr sa oslobodiť, to bola jediná   myšlienka, ktorou sa kriesila a rozohňovala jeho duša. A tu zjavovala   sa jeho očiam Ľudmila v zlatom lesku svojej krásy ako bohyňa jeho   budúcnosti. Seba už videl ako samostatného lekára, v duchu mal   vystavaný dom v pustých považských horách, ktoré kraje žili mu v   povestiach, plné obrazov a postáv minulých veľkých časov. Už sa videl   oslavovaný po mestách a horách, v nádherných zámkoch pri boku s   anjelskou Ľudmilou ...
    </tei:p>
    <tei:p>
     Tichý večerný vetrík mu chladil tvár, červenejúcu sa v ohni   prudkej krvi a bolo mu pritom tak dobre, že by nebol dbal takto   presnívať celý život. Ale ako sa približoval k samému domu, začalo mu   prichodiť na myseľ, čo ho čaká doma. Hneď bol v strachu nad tým, čo   mu povie Hrabovec, keď tak zle vykonal zverenú mu službu, hneď ho   hrýzlo svedomie, či je to predsa len pravda, čo mu Zlatovský vyjavil   o daroch, hneď ho zas trápila starosť, ako sa vyslobodí, a pred očami   mu stála Ľudmila, anjel jeho života, na ktorú doma ani pozrieť   nesmel. V tomto tráplivom rozpoložení začul hovor chlapov, blížiacich   sa z druhej strany k Hrabovcovmu domu. Mysliac, že to idú zas dáki   neznámi hostia k Hrabovcovi, lebo večerný a nočný čas bol časom   rokovania s olejkárom, nechcel vstúpiť práve do jeho chyže, ale šiel   do svojej chyžky, ktorá bola spojená s pracovňou, hoci tak, že do   oboch viedli zvonku jedny dvere. Ale ako sa tamtí dvaja približovali   k domu, hneď zmĺkli, a keď prešli na prstoch pod bránu, ponáhľali sa   rovno za Vítom. Vít v pomätenosti svojich myšlienok, ani sám   nevediac, čo robí, otvoril dvere na pracovni, zamkol znútra, kľuč   schoval a prostriedkom pracovne vbehol do svojej malej chyžky. Ale   sotva vkročil zamyslený Vít do svojej chyže, už sa otvorili za ním   dvere, a keď obaja chlapi vošli, spustili zámok znútra, takisto ako   on, a zastrčili závorku.
    </tei:p>
    <tei:p>
     Večer rozostrel tmu po horách a v olejkárovej pracovni sa rozžal   veľký kahanec. Zavreli okenice a jeden z prichodiacich nakukol, ale   len povrchne, aj do Vítovej chyžky, na ktorej on zabudol zavrieť   dvere.
    </tei:p>
    <tei:p>
     - No tak, už sme sami! - povedal po tom všetkom jeden z nich. Bol   to sám olejkár a tomu druhému podával pohodlnú legátku, núkajúc ho,   aby si sadol. Ale čo neurobil Vít v tomto sprisahaní nemilosrdných   príhod a okolností! Akoby ho boli strely hromu porazili a pripravili   o všetky zmysly, tak stál v kútiku primrazený a upadal vždy do   väčšieho a väčšieho záhatia. Už pri zamykaní dverí poznal Hrabovcov   hlas a chcel odomknúť, ale že sa k pracovni blížili kroky, nechal tak   a bežal do svojej chyže. Keď Hrabovec otváral dvere, prišlo mu na um,   že sa ohlási, no neskoro sa zberal z ľaknutia a olejkárovo   starostlivé zamykanie dverí uviedlo jeho myseľ do nového zmätku, a   keď Hrabovec pozavieral okenice a nakukoval do jeho chyže, už bol   odhodlaný, že priskočí k nemu a vysvetlí mu, ako sem prišiel. Ale   práve keď sa k tomu mal, prenikol ho hlas olejkára, taký hrozný jeho   duši. Kým toto trvalo, ten druhý, čo prišiel s olejkárom, pozhadzoval   sa z hábov a zastal prostred chyže, starý, zhrbený, chudý, vycivený,   s krkom do pliec stlačeným, s tenkým končitým nosom a s bradavicou na   hornej gambe. Láskavý čitateľ už vie, že to bol starý zlatník z   Trenčína. Vygúlil svoje malé oči a pokračoval v reči, ktorú mal s   Hrabovcom, sem idúc.
    </tei:p>
    <tei:p>
     - Lebo keď nedokonáš, čo si počal, skazíš aj to, čo si už urobil   na pomstu sveta.
    </tei:p>
    <tei:p>
     - Hej... veď by ja bol rád, keby som to mohol skaziť, čo som zlé   narobil! - doplňoval jeho reč olejkár.
    </tei:p>
    <tei:p>
     - Ak chceš byť o hrdlo menší, nuž môžeš. Ale kdeže bude potom   víťazstvo? To vezme diabol a svet! - Odrezal chytro zlatník.
    </tei:p>
    <tei:p>
     - Ale... - pokračoval olejkár, - to sa nedá. Lenže vieš čo, keď   som sa ti podvolil proti Matúšovi, už sa ti nemôžem podvoliť proti   Ilmurovi. S arcibiskupmi si nebudem začínať, na to je aj cesta do   Budína ťažká. Matúš s Feliciánom pletú vraj na mňa osídla. Hej,   plamene pekelné! To mu nesmiem odpustiť, hoci býval kedysi miláčikom   mojej duše!
    </tei:p>
    <tei:p>
     - Hľa, na Matúša si vedel nastrojiť svoje jedy, pretože je   spletený s Feliciánom, ktorý ti nič neurobil, ibaže ľúbi tvoju ženu a   ona vari jeho, a Ilmura chceš tak nechať, ktorý, keď mohol sám kráľa   korunovať proti vôli pápeža a proti vôli národa, teda...
    </tei:p>
    <tei:p>
     - Neblúzni! - vtrhol mu do reči Hrabovec. - Jadro národa ho chce.   Sám Matúš bol pôvodcom korunovania a s ním všetko zemianstvo, okrem   tam niekoľkých.
    </tei:p>
    <tei:p>
     - Veď aj tomu, že Matúš mohol riadiť a viesť korunovanie, si ty na   vine s tvojím zajačím srdcom a babským svedomím. Keby si bol sám   tašiel na zámok a strčil pod nos tomu synovi šťastia svoje olejčeky,   zablysol svojím darovaným nožom a ožiaril Trenčiansky zámok jedovatým   voskom, ako som ti radil, mohol Matúš ani do Čiech nechodiť, ani sa   neukazovať s kráľom v Stolnom Belehrade. Ale pošleš bláznivého   chlapca, ktorý sa najprv túla po zámkoch a zarába pre seba a   naposledy príde neskoro a pripravia ho o tvoje mozole a nás o   víťazstvo! Tu vidíš následky tvojho svedomia, tvojej úcty k Matúšovi,   tvojej bezpečnosti a spoliehania sa na svojich pekných domácich! -   Všetky tieto reči sypali sa jedným prúdom zo zachrípnutého   zlatníkovho hrdla a oči sa mu pritom blýskali ako mačacie a stlačený   krk sa mu vztyčoval a naťahoval.
    </tei:p>
    <tei:p>
     - A kto vedel, že ten pankhart neposlúchne? - odpovedal Hrabovec s   jedom. - Ja som mu naložil ísť na zámok, a v mojom dome je môj rozkaz   svätý! Ale čo sa teraz stalo, jedy zemské a plamene pekelné, to... -   Tvár sa mu rozpálila, celého jeho tela zmocnila sa mdloba a klesol na   stolicu. Zlatník mu s diabolským úsmevom podával vody. O chvíľu sa   Hrabovec zobral, ale podobal sa väčšmi smrti ako životu.
    </tei:p>
    <tei:p>
     - Hm... Aký je tvoj rozkaz svätý, - dorážal na olejkára krutý   zlatník, nehľadiac na jeho mdlobu, - ako ťa poslúchajú tí dvojí   domáci, alebo lepšie, ako za tvojím chrbtom vystreľujú svoje strely,   to teraz dokázal Vít. Pomysli si pritom na Feliciána a Miladu i na   tie kvietky svojho života, Ľudmilu a Víta! Či rozumiete, pán   Hrabovec?
    </tei:p>
    <tei:p>
     - Diabol, čo chceš? - skričal olejkár celou silou a na tvár mu   vysadla celá jeho náruživosť a celé jeho zúfalstvo. - O všetkom môžem   pochybovať, čo som len tvojim ústam veril, keď vidím, že máš svedomie   takto trápiť svojho priateľa. Nútiš ma veriť vo vinovatosť mojej   ženy, a naposledy môžem ešte aj o Vítovi pochybovať...!
    </tei:p>
    <tei:p>
     Zlatník, ako ho známe, nedal sa len tak slovami pohnúť. Ale teraz   nemohol sa za dlhú chvíľu zobrať na reč a na odpoveď. No jednako,   stiahnúc krk hlboko do pliec, takže sa zdalo, že mu hlava na nich   leží, našiel slovo:
    </tei:p>
    <tei:p>
     - No, no... - hovoril úlisné, - veďže ma rozumej. Nejde mi o to,   aby si uveril to lebo ono, ale aby si sa ubezpečil vo vernosti svojej   ženy, aby si ešte naposledy aj v druhej láske, rozumieš, aj v druhej   láske nebol nešťastný. Preto sa máš zbaviť Matúša, Feliciána a   Ilmura. A čo sa týka Víta, o tom nepochybuj, za to ti stojím životom,   že ho lapili róbertovci, vzali mu remennicu a potom ho vyslobodili   dvaja utajení Matúšovi priatelia, ktorí boli takí podvodní, že sa   vodrali aj do môjho priateľstva, a ak ma neklamú znamenia, vypočuli   aj našu onahdajšiu zmluvu. Sú to starý Važecký, ktorý sa driapal i na   richtárstvo, a jeho hrdý zať Zlatovský. Ale som ich na šťastie skoro   zbadal a teraz sedia tam, kde ešte vari nikto nesedel. Napokon, nedám   im dlho sedieť a dýchať. Tí by nám boli skoro priveľa práce narobili!   Ha... potkani! Neprehryziete sa z môjho mecha! Ale kamže sme už   zabehli! O mňa sa nič netráp a nemysli, že by som na tom pracoval,   aby si mi veril. Ale, aby som vlastne dopovedal, čo som chcel   povedať. Počuj ešte niekoľko slov. Keď reku Ilmur vedel okorunovať   kráľa zo svojej a Matúšovej vôle, či nebude môcť oveľa ľahšie kvôli   Matúšovi rozsobášiť ťa s Miladou a zosobášiť s ňou Feliciána? Ale   nedbaj na nič a chyť sa silných prostriedkov, aby si zavčasu prekazil   sobáš Víta s Ľudmilou a...
    </tei:p>
    <tei:p>
     Hrabovec sa trhol a na jeho i tak už umorenú tvár vystúpila zlosť.   - Ale, jedy zemské, čo mi pripomínaš tie mená?
    </tei:p>
    <tei:p>
     - Hovorím, sobáš Víta s Ľudmilou, Miladin s Feliciánom, aby si   prekazil Matúšovi cestu k svojmu hrdlu a prikročil k všetkému razom,   bez odkladov a obalov! Či rozumieš? Tráviť, tráviť a zas tráviť, to   je chodník, ktorý ťa vyvedie z labyrintu, a Ľudmilu ku mne dať, kde   už i tak čakajú na ňu trenčianski sokoli, je jediný spôsob, ako   zabrániť ... veď tvoje otcovské srdce už vie čo...! Ilmura vylieč z   tohto sveta a svojmu bývalému miláčikovi na Trenčianskom zámku daj   sám zo svojej ruky voňavých mastí a olejčekov, aby mu bola príjemná   cesta cez smradľavé hroby na druhú stranu života.
    </tei:p>
    <tei:p>
     Hrabovca tak doráňal zlatník, že už nevládal samostatne rozmýšľať,   ale nasilu sa mu dralo na myseľ len to, čo tento podvodník nahovoril.   Dlho sedel zamyslený. V hlave sa mu krúžili myšlienky v najdivšom   zmätku. Zlatník ho pozoroval. Ešte nevytiahol všetky zbrane proti   hlboko padnutému Hrabovcovi. Teraz sa mu videlo príhodné udrieť   ostatnú pečať. Z vrecka vytiahol zavinutý lístok a usmievajúc sa   pohrával sa s ním.
    </tei:p>
    <tei:p>
     - No, či si sa ešte nevedel odhodlať? - spýtal sa zlatník. - Vari   sa bojíš, ako sa dostaneš k nemocnému Ilmurovi? A či pochybuješ, že   je nemocný? Alebo neveríš už ani v to, že ty jediný máš dôveru   všetkých veľkých pánov, počnúc od arcibiskupa až po najmenšieho   kaplána a od pána palatína až po najmenšieho rytiera? Ha-ha-ha...! Tu   máš dôkazy aj toho, že sa vykŕmi aj tvoja zlatachtivosť.
    </tei:p>
    <tei:p>
     Tu hodil pred neho lístok a posmešne zahryzol do svojej chlpatej   bradavice. Hrabovec, ktorý sa chcel práve dačo spýtať, zvedavo   uchytil list a čítal: „Víťazstvo nesmie byť na strane svojvoľného   Matúša a Ilmura. A už sa ukazuje skutočne odpor. Ilmura mali   zahrdúsiť róbertovci, ale cieľ sa prekazil. Teraz leží ťažko nemocný   a nechce k sebe pustiť lekárov. Tašli vraj poslovia na Trenčín, Matúš   má poslať lekárov. Hrabovec stojí ešte nepochybne u Matúša v starej   sláve. Toho pošle doista na Budín. Dostane päťsto dukátov napred a   doplatok za prevýborný nôž, ktorým šiel Ondrej na druhý svet, nech si   odoberie cestou v Ostrihome. Len všetko opatrne! V Ostrihome   dňa...“
    </tei:p>
    <tei:p>
     Keď Hrabovec prečítal list, hodil ho na stôl a prenechal sa svojim   myšlienkam. Starý zlatník si hrýzol bradavicu. Olejkár sedel s   ovisnutou hlavou odpoly vystretý na legátke, pohrúžený v   myšlienkach.
    </tei:p>
    <tei:p>
     - Už mám vymyslenú osnovu života, ktorou ukončím svoju hroznú   cestu. Čo zostane z dní môjho života, posvätené bude poslednému   pokániu. Banka, moje najhroznejšie, posledné a prenikavé dielo,   voňavý olejček, výťah najsilnejších odvarov otravných jedov, zostane   u Matúša a kým sa vrátim z Ilmurovského pohrebu, vy pochováte jeho.   Nechcem vidieť takého človeka. Potom vydám, nie, nevydáme Ľudmilu ...   a pokánie ukončí môj život! Ale teba, teba sa zrieknem tak ako celého   sveta. Ty hrôza, ty strach duše mojej, ty pekelné brucho môjho   spasenia!
    </tei:p>
    <tei:p>
     - Ha-ha-ha! Teraz sa mi páčiš! Vždy sa strojíš a sám nikdy nič   nevykonáš! Ináč, keď toto spravíme, nebudeme mať viac čo robiť na   svete. Potom sa ty obídeš bezo mňa a ja bez teba. Jednako, nechcel by   som už teraz povedať, čo budem alebo čo nebudem robiť. A na pokánie   naskrze nemyslím. Či svet myslel na dobré, keď ma vyhnal i so sestrou   zo života, na ktorý som mal rovnaké právo ako každý iný? Nech sa svet   naučí najprv seba priviesť na pokánie, a potom nech čaká pokánie od   jednotlivých ľudí! Pomstiť sa chcem, pomstiť, pomstiť! A ty potom rob   pokánie! Keby si sa ty bol stal zlatníkom, viem, že by si nemal ani   kúska zlata. Ale keby ja bol olejkárom ako ty, už by bolo málo ľudí   na svete a také zvady a ruvačky, akých máme teraz plnú krajinu,   neboli by potrebné.
    </tei:p>
    <tei:p>
     Vyvravel sa i zlatník a z jeho rečí vidíme, aká duša v ňom   prebýva. Ale pozrime si nešťastného Víta. Ľahostajnému človeku by sa   bol musel mozog zmiasť, počúvajúc rozhovor takýchto dvoch diablov,   nuž čo potom povedať o Vítovej duši, ktorá musela hľadieť na víťazne   sa rehotajúceho diabla.
    </tei:p>
    <tei:p>
     Hrabovec sa zabavil so zlatníkom dlho do noci. A Vít, svedok   všetkých zámerov, poslucháč všetkých slov, ani nedýchal, aby dychom   nevyzradil svoj život. Ale jeho duša nemohla zniesť, čo na ňu   doľahlo. Klesol zomdlený na postieľku, ktorá čakala tu na neho dávno   neodostlaná a ťažký sen zmocnil sa jeho očí.
    </tei:p>
   </tei:div>
   <tei:div type="chapter">
    <tei:head>
     9
    </tei:head>
    <quote>
      <tei:l>
        Tmí sa...
      </tei:l>
      <tei:l>
        Vyjde, obzrie sa... dobre nezájde od žiaľu,
      </tei:l>
      <tei:l>
        zaplače, ale ticho v bôľnej duši jeho,
      </tei:l>
      <tei:l>
        a padne na čiernu zem od žiaľu veľkého.
      </tei:l>
    </quote>
    <tei:p>
     J. Kráľ
    </tei:p>
    <quote>
      <tei:l>
        Predsa si došiel po tak dlhom čase,
      </tei:l>
      <tei:l>
        kde si sa bavil, kde, môj pyštek zlatý?
      </tei:l>
      <tei:l>
        Veď som túžila už po tvojom hlase,
      </tei:l>
      <tei:l>
        srdce plakalo... ja sa bála straty.
      </tei:l>
    </quote>
    <tei:p>
     J. Matuška
    </tei:p>
    <tei:p>
     Zapadajúce slnce oprelo svoje zlaté lúče do okna Vítovej malej   chyžky. Tam on leží od včerajšej chvíle zomdlený a bez pomoci   opustený. Lúč mu padol na tvár. Prezrel... zavrel oči, prezrel znovu   a obzrel sa okolo seba. Nevedel, kde je. Zdalo sa mu, že ho bolí   hlava. Utieral si čelo od veľkého potu.
    </tei:p>
    <tei:p>
     - Ach, - vzdychol, - hrozné, čierne sny! Ale už prešli, prešli...   Spamätaj sa, Vít! - Takto sa prihováral sám sebe. Položil si ruku na   srdce a skočil z postele. Potočilo ho, mal padnúť. Nešťastný,   nešťastný Vít. Z chvíle na chvíľu vždy väčšmi preberal sa do   ozajstného života. Obrazy včerajších osôb, hlas ich slov, uvedomenie,   že to bola pravda, to všetko valilo sa razom do jeho rozcitlivenej   duše. Taký omámený vyjde z chyžky do veľkej pracovne. Vidí, dvere sú   zamknuté. Chytí si vrecko a nachodí kľuč od dverí. Vidí, nebol to   sen. Obkľúčila ho smutná skutočnosť. Ale ešte raz sa trasľavou rukou   udrie po čele.
    </tei:p>
    <tei:p>
     - Nerozumiem ničomu, - hovorí sám pre seba, - ale bol to predsa   sen! Prebuď sa, duša moja, to je nemožné, čo sa mi zdá skutočnosťou!   - Prechodí sa po chyži, ide k stolu a tu zazrie lístok, ktorý sa mu v   mysli živo vyobrazoval. Schytí ho, číta a nechce veriť očiam pamäti.   Tri razy číta. Nastáva mu hrozná chvíľa. Napokon sa prebudil z   hrozných klamov a vidí, všetko, čo pokladal za číry sen, je pravda a   skutočnosť. Zlatník zabudol schovať lístok z Ostrihoma a Vít ho teraz   našiel. Zmeravel. Jeho krv sa zrazila a klesol na legátku, na ktorej   zbledol včera olejkár od inej mdloby. Vít sa prebral len po dlhom   čase a začal rozoberať osudy svojho mladého života.
    </tei:p>
    <tei:p>
     - Čo som bol doteraz, odpovedz, zlý osud! Kam som to zahodený na   mori života? Ešte som nepoznal svet, ani nevypátral srdce človeka, a   už som vyhodený na pustý ostrov obývaný tigrami a hyenami! Kde je   ľudské srdce, čo by k sebe pripustilo aspoň tisícu čiastku mojich   žiaľov? Ako sa vymôžem z lona tigrov? Ako nájdem cestu z týchto   temných labyrintov? Ty, bože mojich otcov a dedov dávno zapadnutých,   zhliadni na mňa nevládneho, vyslobod ma opusteného, strhaj reťaze   mdloby, ktoré ma držia na tejto travičovej stolici! Ľudmila, anjel   môj, dcéra večných nebies, zlietni sem nad moju mŕtvolu a vynes dušu   v nej uviaznutú do mocnejšieho stánku. Blízko si, ty sestra   slovanských bohýň, a delia nás milióny míľ! Prebor a zruš tie míle   nezrátateľné, obživ ma v tomto hynutí!
    </tei:p>
    <tei:p>
     Tu zašramotil kľúč v kľúčovej dierke. Na horách mihotal sa ešte   jeden lúč ako krídlo labute a oprel sa práve o tvár Ľudmily,   vstupujúcej do chyže. Ešte nikdy nevidel Vít Ľudmilu v takej prostej   sláve, v takom lesku blahoslavenstva, v takej velebe krásy a   spanilosti. Celá udivená zostala stať na prahu, hľadiac na svojho   Víta. Ten sa vzchopil, akoby sa bol razom rozstrekol prúd života po   jeho vyprahnutých žilách, a padli si do náručia, prvý raz rozplynutí   v horúcom cite prvej lásky. Prudké bolo dotknutie sa karmínových úst   Ľudmily o plamenné Vítove pery a za jeho objatím nastala mdloba   blaženého pokoja, vzbudená v hlbinách srdca nikdy neokúsenou rozkošou   dvoch nevinných duší. No tento pokoj netrval dlho. Vzbĺknutie   plameňov ochladilo bolestné pomyslenie na smutné osudy.
    </tei:p>
    <tei:p>
     - Kde si bol, anjel duše mojej? - po prvý raz prihovárala sa   Ľudmila Vítovi týmto dôverným hlasom, držiac kŕčovite vo svojej   pravici jeho ruku. - Mnoho bezsenných nocí a toľko presnívaných dní   preletelo v oblačnom odeve nad mojou hlavou!
    </tei:p>
    <tei:p>
     Ale Vít stál prvý raz vo svojom živote so sudcovským a skúmavým   okom nad Ľudmilou. Jeho pohľad bol hrozný. Ľudmila celkom preľaknutá   nad náhlou premenou Vítovej vrúcnosti, v strachu a žiali pustila jeho   ruku, ktorá sa pozabudla v jej dlani, a spodobala sa mramorovej   soche.
    </tei:p>
    <tei:p>
     - Ľudmila, zaklínam ťa na svätosť našej lásky! - týmito slovami   odomkli sa jeho ústa. - Povedz, miluješ ma, a či nevieš o svojej   svadbe?
    </tei:p>
    <tei:p>
     Z Ľudmiliných krásnych očí vyrazil prúd horúcich slz a pre usedavé   fikanie nemohla dlho ani slova prerieknuť.
    </tei:p>
    <tei:p>
     - Nemám slova pre ten plameň, ktorý horí v mojej duši, pre tú   čarovnú moc, ktorá ma k tebe ženie, pre to blaženstvo, ktoré vlieva   do môjho srdca pomyslenie na teba, ale na tvoju otázku ti odpovedám,   že o svojej svadbe nič neviem. - A tu sa celá rozplynula v slzách.   Víta ranila každá kropaj, stekajúca po anjelskom líci, lebo videl, že   ukrivdil nevinnému Ľudmilinmu srdcu. - Jediné, čo mi je neznesiteľné,   je to, - pokračovala, - že sa máme na čas rozlúčiť. Bol u nás dávny   priateľ môjho otca, bohatý zlatník z Trenčína, z predných mešťanov a   terajší richtár mesta. Jemu nás zveril otec, akže by sa mal na dlhší   čas odobrať od nás, lebo dnes prišli poslovia z Trenčína od Matúša a   on musel odísť na zámok, nevieme prečo. To je, Vít môj jediný,   všetko, čo viem, nazri do môjho srdca, a nenájdeš v ňom nič iného,   iba ten svätý oheň, ktorý ľudia pomenovali láskou.
    </tei:p>
    <tei:p>
     - Teda predsa... teda predsa! - horekoval Vít. - Ty máš ísť do   Trenčína, ty nevinný anjel, do pazúrov toho krvilačného tigra, do   pazúrov tej neľútostnej kane? Och, Ľudmila, nevieš, čo sa robí,   neznáš ani otca, ani otcovho priateľa. Chcú ťa vydať divým sokolom,   si odsúdenou obeťou večného pádu a zahynutia! Ale ja nebudem mať času   a pokoja, kým nevykonám, čo mi naložila božia prozreteľnosť.   Nemárnime čas, v ktorom ide diablovi o veľkých ľudí! Príde čas, že ti   všetko objasním, drahá Ľudmila. Ak veríš v moju lásku, ak veríš týmto   rukám, že ťa budú vládať vytrhnúť z týchto nebezpečných zátočín, ak   veríš, nespytuj sa teraz na príčiny môjho počínania, ale ujdi so mnou   prv, než sa dostaneš pod krídla toho krvilačného orla! Poď za mnou,   odprevadím ťa na jasnejšie výslnie života. Otca si už pozbavená,   jediným tvojím útočiskom je vyslobodiť sa so mnou.
    </tei:p>
    <tei:p>
     Ľudmila stála ohromená. Nerozumela Vítovým slovám, a preto   nevedela, kam sa vrhnúť s myšlienkami v tomto jeho podivnom návrhu.   Nebola oboznámená s osudnými výjavmi náruživosti ľudského srdca.   Vítovo odvolávanie sa na jej lásku ju povzbudzovalo k bezvýhradnému   poddaniu sa milencovej vôli. Ohľady na medze skutočného života   odoberali mysli pružnosť a úmyslom silu.
    </tei:p>
    <tei:p>
     - Kam pôjdem, ja slabá dievka, s mládencom plným sily a   zmužilosti? Čo vykonám, ja mdlá kvetina, v dychu búrlivého sveta   plného nákazy? - S usedavým plačom ťažko odpovedala Ľudmila,   nespúšťajúc oka z rozrušeného Víta.
    </tei:p>
    <tei:p>
     - Prenesiem ťa na týchto rukách k svojmu otcovi, starému   pustovníkovi, a tam budeš, pokým ja nevykonám dielo, ktoré mi uložilo   nebo! Prijmi moju prísahu, že ťa chcem chrániť ako zrenicu môjho oka   pred každou nákazou času a ľudí, nech mi tak pomáha boh večnej   lásky!
    </tei:p>
    <tei:p>
     Ľudmila sa znovu rozžialila. - A zlomiť mám svätý záväzok detskej   lásky a odletieť s tebou ako lastovička z materinského náručia? Poď k   milovanej materi, ona nás požehná na cestu, ja padnem na kolená... -   Tak horekovala Ľudmila trasúcim sa hlasom.
    </tei:p>
    <tei:p>
     - Na takéto zdĺhavé kroky nieto času, duša môjho života. Jediná   chvíľa môže zmariť celé víťazstvo. Naša mater bude ochránená, keď v   krátkej chvíli znesie žiaľ a bôľ smutnohry tohto hrozného života.   Zachránime ju my dvaja, len sa ponáhľajme, pre naše večné spasenie,   aby neušiel deň osudných úmyslov bez našich ráznych krokov! - Tieto   reči, ktoré vyvierali z hlbín Vítovej duše, premohli Ľudmilu.
    </tei:p>
    <tei:p>
     - Teda chcem byť len milujúcim dievčaťom, - šeptala Ľudmila tichým   hlasom. - Celá som v tebe, celá v tvojom srdci, jediný snúbenec duše   mojej! Stojím na mocnom základe lásky vznietenej v našich dušiach   vyšším vnuknutím. Odovzdávam sa už teraz pôvodcovi večnej lásky. Keď   sa tento základ rozmrví pod krokom života, prijmem to za súd   všemohúceho boha. Tu máš moju pravicu, veď ma za ňu, kam sám za dobré   uznáš. Pochováme sa vzájomne pod rumami šťastia, alebo vzkvitneme v   lesku požehnanejšieho slnca!
    </tei:p>
    <tei:p>
     - A ja sa ti zaklínam na večnosť spasenia, že ťa prevediem cez   priepasti a úšusty, ktoré sa otvárajú pod našimi nohami! Ale ak nám   príde obom zložiť drahé obete v službe našej včasnej lásky a v službe   bohu a ľudskému pokoleniu, spýtajme sa ešte seba samých, či ich   budeme vládať zložiť na svätý oltár obety a cnosti! - Víta povznášal   pri týchto slovách vyšší zápal a prorocký oheň. Jeho tvár žiarila   leskom blahoslaveného videnia. Obaja stáli na samom sklonku dňa, v   tichom súmraku rozprestierajúceho sa večerného chladu.
    </tei:p>
    <tei:p>
     Obaja kľakli na kolená a ich zmluvu, urobenú koncom dňa a   počiatkom večera, spečatilo jednohlasné vzdychnutie: - V láske a jej   obetiach pomáhaj nám sám živý prameň nekonečnej lásky!
    </tei:p>
   </tei:div>
   <tei:div type="chapter">
    <tei:head>
     10
    </tei:head>
    <quote>
      <tei:l>
        Blízke nešťastie tajná
      </tei:l>
      <tei:l>
        zvestuje mi vláda.
      </tei:l>
    </quote>
    <tei:p>
     Schiller
    </tei:p>
    <tei:p>
     Matúša čakalo mnoho roboty po jeho návrate do Trenčína. Počas jeho   verejnej zaujatosti sa všetko rozkvasilo. Trenčín sa rozpadol na dve   strany: na jeho stranu a na stranu róbertovcov. No nielen v ohradách   Trenčína, ale aj po krajoch v Matúšovej dŕžave sa strhli ruvačky a   boje. Tak menovite majitelia zámkov Čachtického a Tematínskeho   zviedli strašné bitky. Ale sotva sa zjavil trenčiansky orol,   poukrývali sa škrekľaví vtáci do svojich dier a hniezd. Ako blesk   hromu preráža aj tie najhustejšie oblaky, tak porozrážal Matúš svojou   prítomnosťou nepriateľov na všetky štyri strany sveta. V krátkom čase   nebolo v Matúšovej dŕžave ani chýru, ani slychu o róbertovcoch. Ale   trenčianski meštankovia, ktorí sa chceli vyduť ako malý potok pri   veľkom mori a ako ten, keď sa vyleje, len tým skôr sa v mori stratí,   tak aj oni týmto nadutým spriečením sa Matúšovi iba väčšmi upadli a   kým sa Matúš dostal na svoj zámok, nebolo vidieť medzi nimi   róbertovca.
    </tei:p>
    <tei:p>
     Starý zlatník bol toho času, ako už vieme, richtárom mesta. Vedel   dokonale prikrývať tak svoje, ako aj hriechy a neprávosti iných, na   čo mu teraz jeho vážny úrad pri meste poskytoval veľa prostriedkov.   Matúš polapil daktorých mešťanov, ale vidiac, že je to všetko iba   hračka svojvoľných detí, veľkomyseľné ich popúšťal. Nebál sa on, že   červíci, živí svetlom jeho moci a slávy, podhryznú jeho základy. Ale   vo veži sedelo dakoľko zbrojnošov a rytierov, menovite z čeľade   Čachtického; týchto nechával na príhodnejší čas, keď bude môcť súdiť   ich priestupky, ktorým sa najväčšmi čudoval. On by síce nebol taký   ľahostajný ani k mešťanom, keby richtár nebol býval kvôli sebe dosť   opatrný a nebol by dobre poskrýval tých, ktorí o všetkom najlepšie   vedeli. Ale starý Važecký a mladý Janko Zlatovský sedeli v najhlbšom   väzení pod múrmi radného domu.
    </tei:p>
    <tei:p>
     Nemohli preraziť podzemné temnoty, ani hlasu vydať o pomoc. V   celom Trenčíne kolovali o nich najrozličnejšie povesti. Ale o tom   netušil nikto, že by boli v hradbách mesta držaní vo väzbe vlastným   richtárom.
    </tei:p>
    <tei:p>
     Na brehu Váhu sedel Matúš na sivkovi a díval sa do penistého Váhu,   ako jeho vlny schvacujú plť práve odsotenú od brehu, čierny širák s   bielym perom klaňal sa z plte letiacej prostriedkom Váhu ako strela,   a Matúš bielym ručníkom vracal poklony Hrabovcovi, ktorého   schvacovali vlny Váhu vždy hlbšie medzi krovisté ostrovčeky. Onedlho   stratilo sa medzi sivými brehmi Váhu aj biele pero a Matúš dal   sivkovi ostrohy a cválal do príjemného lesíka, ktorý sa prestieral po   ľavom považskom brehu. Ale sotva urobil pyšný sivko so svojím pánom   niekoľko skokov, zostal stáť ako prikovaný. Z hôrky vyskočil celý   udychčaný a spotený Vít a sotva lapajúc dych, chmatol koňa za uzdu.   Vládal vykríknuť iba jediné, strašné a zúfalé: - Stojte!
    </tei:p>
    <tei:p>
     - Čo chceš, syn môj! Odpočiň si a povedz, čo je tvoja žiadosť. -   Prihováral sa mu Matúš pokojne. Ale Vít nechcel odpočívať; ťažkým   dychom vyhadzoval polovičaté slová: - Chytajte ... lapajte ...   naháňajte plť! Zabráňte Hrabovcovi... otráviť ... ar ... ci...   biskupa! Chytro! Nesie otravu ... v liekoch ... Preboha ...!
    </tei:p>
    <tei:p>
     Matúš ľutoval mládenca, na tvári ktorého videl opravdivý žiaľ,   strach a trápenie duše, ale mal to za mdlobu a horúčku a chcel   nešťastnému čo najchytrejšie pomôcť. Nuž skočil z koňa, zo záňadria   vytiahol ešte nerozpečatenú fľaštičku, chcel ju otvoriť a pomôcť   mládencovi. Vít, ktorý si už bol trochu oddýchol, skočil ako jeleň k   Matúšovi a vytrhol mu fľaštičku z ruky. Obzrel sa dookola a ako   vietor vtrhol do prievozníckej búdy, kde blavkalo šteňa. Uchytil ho a   pred Matúšovými očami púšťal mu vôňu do nosa a trel olejčekom pysk,   Matúš netrpezlivý a rozmrzený mladíkovou pochabosťou chcel vysadnúť   na koňa a odcválať, ale tu sa psík natiahol a muchy, ktoré naň   sadali, padali na zem a na zdochlinu. To bolo očividné svedectvo, aký   olejček bol vo fľaštičke, ktorú mu daroval Hrabovec.
    </tei:p>
    <tei:p>
     Matúš iba teraz pozrel na neho a ďakoval všemohúcemu za to jeho   riadenie ľudských osudov. Chcel, aby Vít šiel s ním zaraz na zámok.   Ale ten si teraz sám rozkazoval, a Matúš musel počúvať žaloby   rozhorleného mládenca. A na Matúša, keď už bol celý strápený nad   takými hroznými osídlami a nevedel, na čo prv myslieť, či veriť   mládencovi a zaraz sa chopiť obranných prostriedkov, či sa hľadieť   najprv presvedčiť o pravdivosti jeho údajov, dorážal Vít svojou   výrečnosťou:
    </tei:p>
    <tei:p>
     - Starý zlatník je hlavou vzbúrenia proti vám, drží dvoch mojich   obrancov a vašich priateľov v hlbokom väzení a strojí sa ich, aby bol   bez strachu, otráviť. Tu máte lístok, ktorý mu písali... Chráňte sa   škatuľky, je taká ako hentá fľaštička. Ale pamätajte na mňa! Ja som   zradil svojho pána a otca svojej milej. Zmilujte sa časom aj nad ním.   Zviedol ho zlatník. Zmilujte sa nad jeho ženou a matkou môjho anjela,   ja utekám do sveta a kraja, ktorý je pokojnejší pre lásku! Ľudmila,   vykonal som, čo mi boh naložil, ty mi odpustíš! - Pri týchto slovách   hodil sa ako strela do krovia a zmizol v šuchote lesíka a hukote   rozpeneného Váhu.
    </tei:p>
    <tei:p>
     Darmo sa Matúš vyhodil na koňa, darmo počal preháňať svojho sivka   húštinou, Vít sa čoskoro stratil jeho očiam a kôň mu uviazol v   dubine.
    </tei:p>
    <tei:p>
     - Ako sa ti odmením, šľachetný mládenec, anjel poslaný tajnou   vládou sveta na moje zachovanie? - Nepomohlo ani volanie. Ale v   Matúšovom srdci sa čím ďalej, tým väčšmi rozliehali správy a chýry a   počalo mu byť úzko a clivo okolo duše. Bodol koňa a sivko vedel   rozoznať bodnutie od bodnutia. Tak sa vzopäl, že by si človek bol   myslel, pretrhne sa, a letel Považskou ulicou hore brehom Váhu.
    </tei:p>
    <tei:p>
     Od starých mostov (podľa terajšieho spôsobu hovorenia), ktoré tam   toho času naozaj stávali, poberal sa Matúš popri mestských múroch k   dolnej bráne. Pod bránou zahrmeli sivkove podkovy a ľudia sa   zastavovali, lebo ešte nikdy nevideli trenčianskeho pána tak uháňať   mestom. Mestský a či radný dom stál na tom mieste, kde stojí aj   teraz. Veľké vyduté mreže na dolných a horných oknách, akási pošmúrna   podoba celého stavania, na rohu vežička a pred železnou bránou   mestská stráž odlišovali tento dom od iných domov vnútorného   Trenčína.
    </tei:p>
    <tei:p>
     Mestská stráž robila službu najvyššiemu pánovi Trenčína a   palatínovi krajiny, nenazdajúc sa, že by sivko mal zastať pred ňou.   Matúš zoskočil z koňa a domáhal sa zaraz richtára mesta. Ale tu sa   dozvedel, že pán richtár je práve na radnom dome a má na strážnici   akúsi súrnu prácu. Teda sa hneď obrátil a zamieril k veľkej,   osobitnej šalande #POZ#*; Veľká chyža, ktorá slúži mlynárom na všetky   práce, menuje sa šalanda. (Pozn. autora.)#-POZ# obrátenej oknami do   dvora. Ale tu mu zastúpil cestu mestský sluha, akýsi bezočivý dráb, a   nechcel pustiť palatína do chyže, ospravedlňujúc sa rozkazom jeho   milosti pána richtára.
    </tei:p>
    <tei:p>
     - A čo robí jeho milosť pán richtár na strážnici?
    </tei:p>
    <tei:p>
     - Hm, - odpovedal dráb, - to je otázka! Načože by ja tu stál, keby   mal celý svet vedieť, čo tam robia pán richtár! Len tajdite... -   odstrkoval sluha palatína.
    </tei:p>
    <tei:p>
     Ale Matúš chytil mocnou rukou chlapa pod hrtan a hodil ho ako dáky   klát, že milý chlap sa rozčapíril horeznačky pod bránou. Palatín   vtrhol do chyže. Starý zlatník mal pred sebou sklenú škatuľku   naplnenú akýmsi bielym práškom, vyzeralo to ako drobná soľ, v ruke   držal sklenú lyžičku a pred ním stálo na dvoch vahanoch akési jedlo,   ktoré, zdalo sa, pán richtár dosáľal.
    </tei:p>
    <tei:p>
     Keď sa Matúš zjavil vo dverách, zlatník si chytro hodil škatuľku   do vrecka a trasúcou sa rukou miešal jedlo.
    </tei:p>
    <tei:p>
     - Daj boh šťastia, pán richtár! - zahrmel palatín.
    </tei:p>
    <tei:p>
     - Á... á... najponíženejší sluha! - zajakal sa zlatník. - Čo mi   dáva to šťastie zísť sa s vašou výsosťou tu v tejto nečistote?   Prosím... prosím vašu výsosť, nebude sa páčiť vašej výsosti do   čistejších... Dozerám na váru väzňov, keď sa človek nemôže spoľahnúť   na sluhov... Neľúbi sa...? - Takto sa zajakal zlatník celý   zmätený.
    </tei:p>
    <tei:p>
     Matúš odpovedal skrátka: - Nie, nie, pán richtár, nemajte starosť   o mňa. A čo, dobré je to jedlo? Okúsili ste ho? To sa mi páči, že ste   taký
    </tei:p>
    <tei:p>
     bedlivý aj na väzňov. I ja by som chcel okúsiť... - a tu robil,   akoby si chcel vziať z jedla na okúsenie. Zlatník sa strhol, jednako   zbadal sa chytrejšie, než aby bolo bývalo dačo poznať na jeho tvári,   a natiahnuc svoj do pliec vrazený krk, urobil posunok, akoby chcel   Matúšovi ešte ponúknuť z jedla. Matúš vzal vahan, obrátil drevenú   lyžicu k zlatníkovi a ponúkal ho:
    </tei:p>
    <tei:p>
     - No, pán richtár, nech sa vám ľúbi. - Richtár stál ako hromom   omráčený pred Matúšom, ktorý ho neprestával núkať gebuzinou   prichystanou pre áreštantov.
    </tei:p>
    <tei:p>
     - Myslíš, že budem o milosť žobrať? - rozkričal sa najedovaný   zlatník. - Keď vieš, tak vedz, kto je trenčiansky richtár! - Skočil   ku dverám, chcel spustiť zámok a rukou siahol pod pazuchu po tuliach.   Ale Matúš schmatol chudého richtára mužnou rukou a vliekol ho pod   bránu, kde stála pomoc. Tu rozkázal zviazať traviča. Skúška, ktorú   spravili na mačkách, vyjavila, že na vahanoch bola otrava. Ale pre   koho by bola bývala nachystaná, nevedel nikto povedať, kým bezočivý   dráb, vyvlečený odkiaľsi z kúta, nezaviedol Matúša po mokrých   schodoch hlboko pod zem. A tu objavil veľký Trenčiansky utrápených,   vychudnutých, nešťastných, ale poctivých mešťanov Važeckého a   Zlatovského. Očistení a preoblečení kráčali potom ruka v ruke s   Matúšom v sláve a veľkom sprievode na zámok, kde vyvolali na svetlo   všetky neprávosti. Predviedli aj Ondra a ten vyznal, že bol v službe   Čachtického, ktorý sa spreneveril Matúšovi a dlho pracoval proti nemu   v skrytosti, až naozaj zosnoval aj povstanie v jeho dŕžave. Priznal   aj to, čo dosvedčili mešťania, že on vzal remennicu Vítovi a dodal,   že tými darmi sa zavďačil Čachtickému. Čachtický vraj na tretí deň   umrel a veľa z jeho čeľade leží na úmor. Na zlatníka čakal súd.   Važecký bol ustanovený za richtára a mladý Zlatovský pridelený k   domácim rytierom Trenčianskeho zámku.
    </tei:p>
    <tei:p>
     Ale Matúšov pokoj bol celkom podvrátený. Ležal mu na srdci   nešťastný Ilmur. Hoci poslal hneď poslov na Budín, jednako, čo to   pomohlo jeho duši? Videl, ako schvacovali Hrabovca prudké vlny Váhu,   videl, ako pribúdalo vody, a to nasvedčovalo na Hrabovcovu chytrú   plavbu. Nikdy nevídali Matúša takého strápeného, nikdy ho neslýchali   hovoriť takto samotného do vetra alebo do hukotu vĺn Váhu. Jeho duša   sa triasla medzi strachom a nádejou. Otriasala sa a stŕpala podstata   Matúšovho života. Ilmur bol anjelom jeho života, podporou cieľov   Matúša Trenčianskeho, a teraz ho mali otráviť a vyrvať životu!
    </tei:p>
    <tei:p>
     Smutný chodieval pán Trenčína po brehoch Váhu. Ani mocné hradby ho   netešili, ani hluk mesta ho nezaujímal. Len v šuchote hájov, v   žblnkote Váhu a v pohľade na rajské Považie zdalo sa, zabúda jeho   duša aspoň chvíľami na svoj žiaľ.
    </tei:p>
   </tei:div>
   <tei:div type="chapter">
    <tei:head>
     11
    </tei:head>
    <quote>
      <tei:l>
        Kto idzie? Swój. - Co za swój? Brat, brat,
      </tei:l>
      <tei:l>
        przyjaciele.
      </tei:l>
      <tei:l>
        Mów hasí i znak podaj, bo inaczej strzelę.
      </tei:l>
    </quote>
    <tei:p>
     Medzi Vsetínom z moravskej strany a Lazmi, dedinkou na strane   uhorskej, naváľalo mocné zbúrenie prírody veľkých, strmých, teraz   hustou dubinou a bučinou pozarastaných vrchov a kopcov. Akoby si sa   mal na strechu driapať, tak príkro, tak strmo sa ti pnú Lazovské   hory. Na druhej strane leží Vsetín. Kto šiel odtiaľ, vie, že známym   chodníkom nejde človek zadlho z Lazov do Vsetína, ale kto stadiaľ   blúdi, vie, že táto cesta sa dá veľmi nadlžiť a sťažiť.
    </tei:p>
    <tei:p>
     V tom čase, v ktorom sa snuje naša rozprávka, a na tie miesta,   ktoré teraz spomíname, opierali sa istého dňa slabé lúče slnka,   vychádzajúceho spoza končistých Súľovských skál. Strojilo sa na pekný   deň. Po svetlom nebi nebolo vídať obláčika. Tam, kde je teraz dedina,   stálo toho času dakoľko chatrných a biednych domčekov. Z týchto   chalúp vyšli dve postavy. Ako sa zdalo, boli to dvaja mládenci,   patriaci k vyššej triede. Ich hlavy kryli čierne širáky s bielymi   perami a ich telo zahaľovali dlhé plátenné plášte. Nešli chodníkom,   ale driapali sa tou najhustejšou horou medzi hložím, hrabinou, pekným   klokočom a hustou lieskovinou. Na niekoľko strelení stúpala za nimi   mužská postava s nôškou na chrbte prikrytou bielou plachtou. Našich   pútnikov musel sprevádzať strach, lebo sa úzkostlivo obzerali.   Predriapali sa cez hrebene hôr a tu obaja zastali. Ich ohnivé zraky   leteli na ďaleké Považie. Dolu sa blýskala hladina pokojného Váhu.   Vpravo strmeli sa nad horami veže Súľovských skál a nad Čertovým   sedlom, dvojhlavým pruským vrchom, zbierali sa malé, ojedinelé   obláčiky na nebi. Z mladých pŕs vykradli sa hlboké vzdychy a v   zreniciach pútnikov perlili sa slzy.
    </tei:p>
    <tei:p>
     - Zbohom, krásne Považie! - povedal jeden.
    </tei:p>
    <tei:p>
     - Pánboh s tebou, vlasť moja, svet môj! -odpovedal druhý.
    </tei:p>
    <tei:p>
     Poponáhľali sa z miesta, uberajúc sa bokom dolu vrchom. Ale tu   zahrmelo z malej podzemnej diery: - Stojte! Kto ste, kam idete? - A z   jaskyne ťahalo sa ohromné chlapisko. Šaty vyzrádzali jeho službu. Bol   to hraničný strážca.
    </tei:p>
    <tei:p>
     - Sme dobrí priatelia. - Odpovedal silným, no podľa všetkého   predsa trochu premeneným hlasom starší cestovateľ. Siahol do vrecka a   vytiahol dva žlté dukáty. Ohromné chlapisko pristúpilo až k nim. Pri   boku mu visela široká šabľa.
    </tei:p>
    <tei:p>
     - Ukážte voľáke pasy! - dorážal na strápených pútnikov. Lenže   sotva sa nazdal, už mal na dlani peniaze. Strážca vyvalil oči na   dukáty a vypleštil okále hneď na darcov, hneď na ne. Dlho hútal, dlho   krútil hlavou, až naposledy povedal hrmotným hlasom:
    </tei:p>
    <tei:p>
     - Ej, nie tak, Ďuro, nie tak! Pán Matúš ťa sem nepostavil dukáty   vyberať. Len si vy, bračekovci, schovajte svoje peniaze, azda sa vám   ešte zídu. - Podal späť peniaze a zahvizdol na prstoch, až uši stŕpli   a vsetínske doliny sa ohlášali. - Ak nemáte pasy, pôjdete späť do   Trenčína! - dokladal Ďuro. Medzitým doletela pomoc. Z protivných   strán docválali dvaja jemu podobní chlapi. Starší cestovateľ sa   vzpieral, ale jeho vzpieranie bolo daromné.
    </tei:p>
    <tei:p>
     - Všetko je stratené, všetko zapadlo! Beda nám nešťastným, beda   mne opustenej! - horekovala Ľudmila utajená v mužských šatách. Vít   stál ako omráčený, ale jeho viera neklesala. Potešoval Ľudmilu a   strážcov len o to prosil, aby ho viedli k pánovi Trenčína.
    </tei:p>
    <tei:p>
     - Ha-ha-ha! Chlape! - ozval sa Ďuro so smiechom. - Nepros, veď ťa   ani inde nezavedieme ako ta, odkiaľ vyšli naše rozkazy. A neviem,   neviem, či nie práve kvôli vám sú vydané tie nové poriadky striehnuť   hranice! - A tu ich meral veľkými očami od hlavy po päty.
    </tei:p>
    <tei:p>
     Dočkali ešte aj tretiu osobu, ktorá šla za pocestnými. To chlap   niesol najpotrebnejšie veci Víta a Ľudmily. Vít bol totiž tak   zosnoval svoj plán, že sa chcel odobrať do Čiech, kde žil pustovníkov   brat ako kňaz. Tomu niesol od neho listy s tou úfnosťou, že ich s   Ľudmilou spojí manželským zväzkom. Aj preto utekal z týchto krajov,   lebo mu naveky pripomínali nešťastné hodiny života. Ale mal tú nádej,   že časom, ohlásiac sa Matúšovi, dostane odporúčanie na kráľovský dvor   v Čechách, s ktorým bol Trenčiansky v spojení. A tu staval na svoje   umenie základ budúceho života a šťastia.
    </tei:p>
    <tei:p>
     Ale vidíme, jeho zlaté nádeje sú zrúcané a čaká naňho iné   uloženie. Uvidíme, k čomu všetkému to smerovalo a čo bolo vlastne   napísané v knihe ľudských osudov, odnášajúcich sa na Víta a   Ľudmilu.
    </tei:p>
   </tei:div>
   <tei:div type="chapter">
    <tei:head>
     12
    </tei:head>
    <quote>
      <tei:l>
        Samučká je, sama,
      </tei:l>
      <tei:l>
        iba čo s očima
      </tei:l>
      <tei:l>
        v izbičke tichunkej
      </tei:l>
      <tei:l>
        sedáva sivými.
      </tei:l>
    </quote>
    <tei:p>
     M. J. H.
    </tei:p>
    <tei:p>
     Po Hrabovcovom odchode z domu zavrela sa Milada do svojej chyžky a   oddala svoju myseľ trudným myšlienkam. Tajomná bytosť Hrabovcova ju   kormútila vždy väčšmi a väčšmi. Ani netušila, aký oblak sa zbiera   práve teraz nad jej domom. Clivosť sa jej už bola stala nerozlučným   hosťom. Jednako, hoci mala teraz ťažšiu hlavu ako inokedy a úzkosť   jej väčšmi obkľúčila srdce než zvyčajne, neprišla na zlú myšlienku.   Dlho do noci sedela samotná v chyžke so svojimi myšlienkami. Posteľ   neodpravená, ona nezoblečená, až ju takto prikvačilo ráno. Zore sa   práve pukali, keď sa jej oči obtiahli slabým sníčkom.
    </tei:p>
    <tei:p>
     Medzitým zbrojnoši a mestskí sluhovia obstúpili Hrabovcov dom. Po   chvíli vstúpil do domu Felicián, práve keď sa Milada strhla zo   sna.
    </tei:p>
    <tei:p>
     Medzi Miladou a Feliciánom, neskorším palatínom Uhorska, keď totiž   Matúš Trenčiansky sám spravoval loď uhorskej krajiny, vzdorujúc   Róbertovi z Anjou ako nepohnuteľná skala, býval kedysi bližší zväzok   známosti. Ale čas a osudy mocne sa položili medzi oboch, takže prišlo   na to, že Felicián posvätil sa celkom Matúšovým cieľom, vylúčiac sa z   manželského šťastia, a Milada stala sa Hrabovcovou ženou. Ich láska   bola mocná. A ktovie, keby bolo dovolené súdiť ich srdciam, aký by   bol býval aj tento výjav. Ale nám, ak len nechceme rozprávať novú   povesť, prichodí zachovať mlčanie o týchto veciach.
    </tei:p>
    <tei:p>
     Milada, uvidiac Feliciána v takomto položení, nemohla zabrániť   spomienkam, by neleteli do dní a časov dávnominulých. Sklopila oči a   rozhodila rukami, akoby chcela ukázať, že je všetko stratené a časy   sa náramne premenili. Ale aj Felicián utláčal tak ako ona hlas svojho   srdca a ústa otváral rečiam zákona. Predkladal totiž zaraz otázky, či   je toto Hrabovcov dom, či je ona Hrabovcova žena, a tak podobne. Iba   na túto suchosť Feliciánových otázok prebudila sa Milada z ľúbostných   snov a zakrátko dozvedela sa o všetkom. Zaliali ju slzy. Lebo čo   pozostáva ženskému srdcu v takej hroznej zlobe divých osudov ako   prameň slz a nariekania! K tomu všetkému bola Milada ženou, ktorá,   obdarená hlbokým, živým citom, prišla k mužovi, ktorý pre ňu nemal   nijaké potešenie.
    </tei:p>
    <tei:p>
     Ale ešte nebolo dosť tejto horkosti kalicha, pre Miladu tak hojne   naplneného. Felicián sa dopytoval aj na Víta. Po malom vypytovaní   vyšlo navrch, že Vít a Ľudmila sa stratili a ušli nocou cez hory z   týchto krajov. Miladino srdce bolo rozbité na sto kusov. Po dlhom   plači vzal ju do náručia druhý anjel života, viera vo večného boha.   Tie konečné hranice rozrytého srdca ho zastavia a zachránia pred   pádom. Šťastný, kto si zachoval vieru, lebo ten vydrží búry osudov   sebaistý až na večnosť.
    </tei:p>
    <tei:p>
     Felicián urobil, čo mohol na jej potešenie. Ale pre ňu nebolo   iného potešenia ako to, že ešte má kohosi, kto jej obľahčí bremeno,   keď nie tu, tak sníme jej celé tam, v bránach nebeských.
    </tei:p>
    <tei:p>
     Celý dom pozamykali, čeľaď a Hrabovcove živé náležitosti dali sa   pod ochranu a Milada bez dieťaťa, bez manžela musela sa odovzdať   nemilosrdnému osudu. Obzrela sa ešte raz na Hrabovcov dom a zmizla s   Feliciánovou družinou v hrabovej doline.
    </tei:p>
   </tei:div>
   <tei:div type="chapter">
    <tei:head>
     13
    </tei:head>
    <quote>
      <tei:l>
        Sieň sa prestiera čierno pristrojená
      </tei:l>
      <tei:l>
        na zámku Trenčianskom a v nej veľa sudcov;
      </tei:l>
      <tei:l>
        pravica sluhov mečom ozbrojená
      </tei:l>
      <tei:l>
        privodí volaných, vlastizradných škodcov.
      </tei:l>
    </quote>
    <tei:p>
     M. J. H.
    </tei:p>
    <quote>
      <tei:l>
        Kliatba ležala v tom stolíčku
      </tei:l>
      <tei:l>
        jak jedovatý had v kríčku,
      </tei:l>
      <tei:l>
        sfundžala v uši jak sršeň divý:
      </tei:l>
      <tei:l>
        bože, buď im milostivý!
      </tei:l>
    </quote>
    <tei:p>
     J. Kráľ
    </tei:p>
    <tei:p>
     Sídlom róbertovcov okolo rokov 1301 a 1302 bol Ostrihom. Tu   plietli svoje osídla, tu kovali svoje plány. Ich veľkou pomocou a   obranou boli peniaze a moc pápeža Bonifáca VIII. Pápežský legát   Gregor a jeho nástupca Mikuláš zriadili tu mocnú školu svojich   prívržencov a hrbu všelijakých vykonávateľov, ktorí pracovali   všetkými tajnými aj zjavnými prostriedkami proti Václavovi a   Matúšovi.
    </tei:p>
    <tei:p>
     Hrabovec sa plavil po Dunaji a zastavil sa v Ostrihome, aby   usporiadal svoje zásluhy a zárobky. Ostrihomské veci ho zabavili pol   druha dňa. A toto bolo Ilmurovo šťastie. Lebo práve keď Hrabovec   prirážal k pravému brehu Dunaja povyše Budína, čítal o ňom Ilmur   Matúšovu správu, ktorú mu doniesli poslovia. Teda Ilmur, ktorý už   počínal vstávať z postele, privítal Hrabovca naozaj po kňazský.   Vstúpil do jeho srdca prenikavou rečou a napokon ho dal odšikovať   zviazaného na Trenčín.
    </tei:p>
    <tei:p>
     Písal sa rok 1302 za kraľovania Václava III. a Matúša   Trenčianskeho, palatína uhorskej krajiny. Pekný jesenný deň   zhromaždil na Trenčiansky zámok súdnu stolicu, najvyšších pánov a   krajinské úrady. Zámky Tematínsky, Beckovský, Strecniansky,   Sklabinský, Podhradský, Nitriansky a iné mali tuná svojich pánov,   dedičov a majiteľov. Do krajiny sa bol vrátil pokoj a teraz už   neostávalo iné, ako dokonať pravoty a súdy, čo povstali, strestať   výstupky, uviesť do života a do obecného poriadku disciplínu.
    </tei:p>
    <tei:p>
     Pozornosť a zvedavosť obecenstva bola najväčšmi obrátená na   výsledok súdu nad starým zlatníkom a nad povestným olejkárom, lebo   chýry o udalostiach posledných dní tisícorako sa porozrážali o uši   ľudí. V Trenčíne sa všeličo povrávalo o Feliciánovi a o Milade, o   Važeckom a Zlatovskom, o olejkárovi a jeho podivnom učňovi ako o   osobách, na ktoré sa sústredili také hrozné výstupky a   priestupky.
    </tei:p>
    <tei:p>
     Výsledok celého súdu závisel od Matúša. Ale ten od tej chvíle, čo   zvedel, že je Ilmur zachránený, býval bezpríkladné veselý, dobrej   vôle a prístupnej mysle. Preto každý očakával milostivý súd.
    </tei:p>
    <tei:p>
     Dlhé boli súdy na Trenčianskom zámku, ale ničia zvedavosť nebola   ešte uspokojená. Všetky menšie súdy vyšli podľa očakávania s ľahkými   pokutami. A tým roznášala sa Matúšova chvála a povesť o jeho dobrote   z úst do úst po celom kraji.
    </tei:p>
    <tei:p>
     Naposledy prišiel poriadok na osoby už menované, ktoré sa nás   najväčšmi týkajú. Na stole ležali všetky svedectvá a dôkazy proti   starému zlatníkovi, takže nebolo nijakej prekážky pre súd. Predvolali   ho. Vstúpil do súdnej chyže s drábom bez všetkého strachu a citu. Iba   čo si zahryzol do bradavice a ešte lepšie vtiahol krk medzi plecia.   Zastal si s úsmeškom, rozliatym po suchej tvári, prostred chyže.
    </tei:p>
    <tei:p>
     Felicián mu dával otázky na potvrdenie vybraných svedectiev.   Priznal sa k spoluvine pri vražde kráľa, k svätokrádeži spáchanej v   mnohých kostoloch, k vine trenčianskej vzbury a zrady proti Matúšovi   a Ilmurovi, ktorú kovali spolu s Hrabovcom. Ba priznal sa aj k   skutočnému otráveniu jedla pre Važeckého a Zlatovského. Výrok súdu   očakával so zvyčajnou chladnosťou. Keď ho však vypočul, pustil sa do   plaču, lebo smrť prestraší aj najzatvrdlivejšieho. Teraz chcel   vyzrádzať osoby s ním spletené a najmä mnohé z duchovného stavu. Ale   keďže prv nechcel nikoho vyzradiť, nechceli mu teraz sudcovia uveriť.   Vyviedli ho z paloty.
    </tei:p>
    <tei:p>
     Oveľa prenikavejší bol výjav, keď sluhovia spravodlivosti   predviedli pred sudcov povestného olejkára. Oči všetkých boli   obrátené na neho, na toho voľakedajšieho anjela ich dvorov a zámkov.   Zjavil sa čisto oblečený. Zo širokých pliec mu visel v bohatých   záhyboch krátky, čierny, ledva kolená dosahujúci kepeň; svoj širák,   ktorý známe, držal pred sebou v jednej ruke, preložiac si druhú cez   ňu. V tvári mu horel žiaľ, ktorý veľmi dojímavo pristal k bielym   lícam, veľkému oku a orliemu nosu. Srdcia sudcov premáhala bývalá   sláva, láska a oddanosť všetkých prítomných za jeho umenie a   obmäkčoval ich aj jeho kajúcny zjav. Do chyže vstúpil s hlbokou   poklonou.
    </tei:p>
    <tei:p>
     Felicián mu predložil zvyčajné otázky, a keď olejkár dal na ne   pokojne a zreteľne prisvedčujúce odpovede, vyzvali ho sudcovia, aby   hovoril o tom, čo vie ešte o sebe a čo môže povedať na svoju   obranu.
    </tei:p>
    <tei:p>
     Priznal sa, že sám zmáčal v tuhých jedoch nôž, ktorý urobil   zlatník a ktorý bol určený na otrávenie kráľovského srdca. Okrem toho   všetkého, čo sme už čítali, priznal sa ešte aj k daktorým iným   otravám spáchaných na vysokých osobách, menovite na istých pánoch, na   ktorých životy, ako sa domnieval, mal úplné právo. A vyznal sa, že   všetko robil z pomsty. Čo vzkriesilo v ňom túto pomstu, to nechcel   vyjaviť. No s plačom vyzradil, že na pomstu nad Matúšom a Ilmurom, z   ktorých prvého ctil a z hlbín srdca miloval pre jeho nie každodenné   veľké ciele a druhého si vážil, že je jeho podporovateľom, ho   naviedol starý zlatník, ktorý ho vedel rozpaľovať Feliciánom.   Sudcovia stŕpli na toto vyznanie a hľadeli na prvú osobu, sediacu po   Matúšovej pravici.
    </tei:p>
    <tei:p>
     - Felicián bol kedysi milý mojej Milady, - rozprával Hrabovec   tichým hlasom, - ale ja som ju pojal za ženu. Starý zlatník ma   upozorňoval na jeho zmáhajúcu sa slávu a jeho hodnosti a vedel to   spojiť s úmyslom namiereným proti mne. Medzi oboma mala vraj táto   láska trvať a Ilmur mal vraj dať za mojím chrbtom Feliciánovi   absolúciu a mne rozsobáš. Ja neviem, čo je vo veci a ani neviem, ako   som tomu uveril. Ale verím, že v ľudskom živote sú slabé hodiny, v   ktorých človek ľahko sa spúšťa svojho spasenia. Dosť na tom, chcel   som Matúša dva razy otráviť. Prvý hriech ma viedol z hriechu do   hriechu, takže som chcel to isté vykonať aj s arcibiskupom. Páni   života môjho, dukátmi, ktoré som dostal za tieto čierne, no   nedokonané úmysly, by som vás všetkých zasypal. Mňa viedla moja   pomsta, a svet mi ju draho platil.
    </tei:p>
    <tei:p>
     Medzitým vyšiel Felicián do vedľajšej chyže, z ktorej vystúpila   Milada. Prikrývali ju čierne šaty. Felicián sa spýtal Hrabovca, či   pozná privedenú osobu. Hrabovec sa rozplakal a nespúšťal zaslzených   očí z krásnej Milady, prisvedčiac na otázku kývnutím hlavy. Milady sa   spýtali, čo vie predniesť na obranu, alebo na žalobu svojho muža.   Milada ledva lapala dych v usedavom plači, jednako odpovedala jadrne,   že ak je Hrabovec taký čistý pred súdom ako pred ňou, že ho slávne   povedú naspäť do pokojnej doliny. - Ale tajnosti, žiale a radosti   domáceho života, - pokračovala povýšeným hlasom a s akousi smelosťou,   - nepatria pred súdnu tabuľu! - A tu padla na kolená a prosila o   odpustenie a zmilovanie pre svojho nešťastného manžela.
    </tei:p>
    <tei:p>
     Tu oznámil kastelán neodbytné domáhanie sa práve privedených   podozrivých ľudí. Dovolil vstúpiť hraničnému strážcovi, ktorý   oznámil, že chytil dvoch mládencov, ktorí chceli ujsť za hranice, ale   ktorí sa chcú nasilu zhovárať s jeho výsosťou pánom Trenčianskym,   majúc, ako hovoria, zvláštnu tajnosť na srdciach. Matúš odstúpil od   bočných dverí a v súdnej palote rozliehal sa iba tichý plač. Sami   sudcovia nemohli sa zdržať sĺz.
    </tei:p>
    <tei:p>
     Matúš dlho nechodil. Preto keď sa zjavil, netrpezlivo sa opreli na   neho oči všetkých prítomných. Jeho tvár žiarila radosťou, oči sa mu   skveli úsmevom opreteky s ústami. Nesadol na svoju zvýšenú stolicu,   ale postojačky hovoril udiveným sudcom, ktorí prijímali každé jeho   slovo ako anjelský hlas.
    </tei:p>
    <tei:p>
     - Páni moji, dovoľte mi pri tejto súdnej tabule prehovoriť slovo   ako človeku. Naša vlasť je upokojená. Mladý, ale mocný kráľ, svieža   ratolesť slávneho rodu Přemyslovcov, drží v mocnej pravici berlu nad   živlami rozbúrenej krajiny. A boh pomôže priviesť ku koncu aj ostatné   ciele. Čo sa strhlo nad mojou hlavou, to odvrátil boh, a mračno,   ktoré sa zohnalo nad nás, naprázdno vyhodilo svoje strely. Isté a   dokázané je, že Hrabovec bol tiež nástrojom zlých moci nášho času.   Padol strhnutý krútňavou panujúcich hriechov. Ale on zasa vychoval   druhý nástroj, ktorého vyvolila tajná vláda svetov na obranu môjho a   Ilmurovho života! Zdvihnime ho teda z jeho pádu na radosť môjho   obrancu!
    </tei:p>
    <tei:p>
     A tu vstúpili do chyže Vít a Ľudmila. Povesť o ňom bola už známa   všetkým, preto sa strhlo veľké pohnutie. Milada sa nemohla zdržať.   Vzchopila sa a padla do dcérinho náručia, no priam sa zbadala a   ustúpila.
    </tei:p>
    <tei:p>
     Sudcovia zvolali jedným hlasom: - Odpustenie!
    </tei:p>
    <tei:p>
     - No, keďže je dnešný deň dňom odpustenia, - pokračoval   Trenčiansky, obracajúc sa k Hrabovcovi, ktorý stál sám jediný so   sklopenou hlavou a s rukami nakríž preloženými, takže biele pero   čierneho širáka opieralo sa o dlážku a jeho myseľ a oči strácali sa v   mori zabudnutia, - odpusť aj ty, Hrabovec, bývalý priateľ a lekár   môjho zámku, svojmu učňovi, ktorý ťa zradil z lásky ku mne. Ty,   Milada, odpusť dcére, ktorá, prikovaná láskou k môjmu obrancovi,   opustila ťa v hodine tvojho nešťastia. A požehnajte ich čistú lásku.   Však ja vystrojím chudobného Víta a sám budem svedkom ich manželskej   prísahy. Milada, rozplývajúc sa v slzách rozkoše, letela k Matúšovým   nohám, od neho k milovanej dcére a chytiac za ruku aj Víta, ktorý sa   nesmelo díval na Hrabovca, viedla rozplakané deti k svojmu   manželovi.
    </tei:p>
    <tei:p>
     - Zmiluj sa ešte ty jediný v tomto mori zmilovania, v tomto svetle   milosti a odpustenia!
    </tei:p>
    <tei:p>
     Ale Hrabovec ani na tento prenikavý hlas Milady nevyjasnil tvár,   len mu slzy tiekli v hojných prúdoch po zblednutých lícach, akoby sa   už mali naposledy všetky vyroniť.
    </tei:p>
    <tei:p>
     - Neskoro prichodí anjel zmilovania pre Hrabovca a darmo pre jeho   nešťastné deti! - pretrhol on žalostné fikanie prítomných. - Sám som   si vinou svojho nešťastia, preto ako občan s povinnou radosťou čakám   zaslúžený trest. Ale vina na tvojom nešťastí a týchto nevinných detí   robí mi neznesiteľný žiaľ a na storakú smrť mi hryzie svedomie.   Stojac nad hrobom svojho života, nechcem v duši zadržať nič tajného.   Dopoviem povesť o svojom živote. - Oddýchol si. a v sieni nastala   tichosť. Život prítomného množstva sotva sa javil dychom.
    </tei:p>
    <tei:p>
     - Bol som, - začal olejkár svoju povesť a jeho slová sa plynné   rozliehali po klenutej palote, - osemnásťročný mládenec, keď sa moja   duša rozplamenila neuhasiteľnou láskou k dievčaťu, ako sa mi ešte   doteraz vidí, najkrajšiemu na svete. Ale to je už tam... Zrodili ma   dolné kraje, moju náruživosť vypestovalo horúcejšie slnce a nadájala   ma bohatá kolíska a usmievavá sláva mena predkov. Dievča mojej duše   bolo chudobné a bez dlhých príveskov pri mene. Naša láska sa   rozvatrila ako plameň, a ja som chcel, lebo som musel, prinútený   vnútornou silou, pojať ju riadnou cestou za ženu. No zemianska pýcha   mojej rodiny nedovolila mi kráčať po tejto svätej ceste. Blaznel som   ... Zúfal som. Hľadal som tisíce prostriedkov, tisíc ráz sa rozrazila   moja nádej o zlostnú pýchu. Preklínal som seba aj svet. A môj anjel   padol so mnou...! Plodom našej lásky bol krásny chlapec. Ja som sa   priznával k synovi, odvolával som sa na moc ľudského i božského   zákona, aby mi aspoň teraz dovolili zakryť vinu vyžiadaným   manželstvom. Odbavili ma smiechom a diabolskými výrazmi. Sedával som   pri nezdravej Želmíre, bozkával som si syna. Pri slzách opusteného,   padnutého anjela nadchodilo ma blaznenie. Mňa vyhnali zo zámkov a   statkov bratia a strýkovia, Želmíru vyháňali z domčeka, svet sa jej   smial, že poklesla so zemanom... Jej duša sa sýtila náboženstvom, a   ju zberba odsudzovala do pekla... Ktože sa jej zadiví, že zúfala ...   a ... hrozná spomienka ... že si otvorila nožom žily svojho života?   Nech sa radšej každý diví, že som sa ja v drahej krvi nezatopil!   Našiel som ju prvý v krvi už ochladnutej, opustenú, zanechanú.   Neokrstený syn mal zomdlenú hlavičku položenú na chladnom srdci...   Celý krvavý, ledva dýchal. Schytil som dieťa... V dedine mu cudzie   matky prsia odopreli. Kúpil som mlieka od starej pastierky a vlastným   dychom som ho vpúšťal do zblednutých, osinavených ústočiek. Na   Želmírinom pohrebe som bol sám. Farár s kantorom, kostolníkom,   chlapcami a hrobármi sa zmilovali nado mnou a odpustili štólu, lebo   som ju nemohol zaplatiť. Tak som ušiel svetom. Uhliarka v horách   rozplakala sa nad novorodeniatkom, vyslyšala moju prosbu, lebo   vedela, čo je to mať dieťa, a prijala to moje zmorené hladom a   nahotou. Ja som sa dal do skúmania prírody. Ale dosť o týchto rokoch   trápenia! Potom som sa stal, čím som. Zbroj som zanechal, mysliac,   tou vládne teraz každý, tou sa nepomstíš svetu. Mojím heslom bola   príroda... príroda a jej moci svetu neznáme!
    </tei:p>
    <tei:p>
     - A syn... a syn? - zvolalo razom dakoľko zmeravených hlasov, keď   Hrabovec ťažko vydýchol a zdalo sa, že prestáva.
    </tei:p>
    <tei:p>
     - Ešte som nie na konci! - pokračoval. - Po štyroch rokoch som sa   mohol hlásiť o chlapca, majúc niekoľko zlatých na výmenu nešťastnej   siroty. Uhliarka plakala, lúčiac sa s pekným chlapcom, a nechcela   prijať skromnú odmenu. S plačom som jej ju vtisol a ona sa s plačom   zmilovala a prijala ten chatrný dar. Za môjho blúdenia po týchto   tajomných Tatrách naďabil som na pustovníka, človeka pobožného,   slovenského kňaza, ktorému sa zhnusil svet. U tohto som nechal   chlapca a ten ho vychovával dobre a pobožné a učil ho veci, o akých   sa teraz svetu ani nesníva. Ja som sa oslávil svojím umením, ale mena   doktorského som nechcel. Za leskom mien býva neraz hnusoba. Vzal som   na seba ľudové meno  Hrabová dolina v stranách   hrdého Inovca mi dala meno. Moja majetnosť rástla. Cítil som potrebu   priateľky života. Krásna, bohatá, ale nešťastná Milada stala sa   mojou. Svet mi ju závidel, a mal čo závidieť. Jej závideli mňa, ale   nemali čo...! Onedlho prišiel do Trenčína starý zlatník, menom ***,   brat anjelskej Želmíry. Bol mojím nepriateľom, lebo som mu zviedol   sestru, ale sa udobril a spolu sme sa mastili svetu. Milada mi   porodila jedinú dcéru, Ľudmilu, sám neviem, prečo som jej dal také   meno, keď som myslel ustavične len na Želmíru. Dievča vyrástlo. Ale   môj chlapec tiež prichodil do tých rokov, v ktorých sa mal začať   učiť. Vzal som ho od pustovníka. Uhliarka dala chlapca pokrstiť menom   svojho dieťaťa na Víta. Vít a Ľudmila sú moje najvlastnejšie deti! Tu   máte život povestného olejkára. Čo som azda nedopovedal, to nie je   podstatné. Najpodstatnejšie je, aby ste sa, páni, neunúvali so   zmilovaním nado mnou. Na tomto ľudskom svete nepotrebujem viac   zmilovania. Moje žily žerie jed, ktorý som si pred rokmi dokonale   pripravil a teraz vlial do suchého hrdla.
    </tei:p>
    <tei:p>
     Všetci zmeraveli. V prsiach sa im zastavil dych. Matúš vyronil   žalostnú slzu a Milada, všetka strávená prudkým duševným bojom, stála   bez slova, držiac na prsiach omdlievajúcu dcéru.
    </tei:p>
    <tei:p>
     Hrabovcove slzy boli vytečené do dna. Víta nekonečne zarmútila   povesť jeho otca, nuž ponáhľal sa ešte on preriecť slovo k nájdenému   otcovi a k stratenej Ľudmile:
    </tei:p>
    <tei:p>
     - Ľudmila drahá, tu stojíme na hrobe našej lásky. Zrozumejme sa,   kým vstúpime do neho. Teba tratím, keď som ta už mal dosiahnuť, otca   nachodím, keď ho počínam nemať nikdy viac. Kam sa podejem v tomto   prepadlisku života? Otec, otec môj, odpusť zradcovi... synovi svojmu!   Nezatracuj ma! - A chcel padnúť na jeho prsia. Ale Hrabovec to   nedopustil.
    </tei:p>
    <tei:p>
     - Syn môj drahý, z úst mi ide jed, neskláňaj sa ku mne! Ja vám   nemám čo odpúšťať, ale vy sa zmilujte nado mnou a odpusťte hriešnemu.   Nechávam vám svoje veľké bohatstvo, svoje zemianske meno, dedičné   štíty a statky. Nebudú vám vari potrebné...! Ale ak chcete vedieť,   znajte meno dávnej rodiny, ktorej som potomkom, rodiny ***skej. Ale   aby som nenakazil toto povetrie, lúčim sa s vami naveky.
    </tei:p>
    <tei:p>
     Podal Milade ruku, stisol ju kŕčovite a ľahkým krokom kráčal von z   paloty.
    </tei:p>
    <tei:p>
     Vít podával Ľudmile naposledy pravicu na večné pochovanie lásky. -   Nech žije naša láska, - hovoril, - v láske sesterskej a bratskej   naveky! Boh mi usúdil poznať osteň lásky, za to pri úsvite tohto   nového poznania posväcujem svoju krv, svoje srdce, ruky aj umenie   tebe, slávny pán Trenčína! Tvoje zástavy a tvoje slovo povedú ma   životom!
    </tei:p>
    <tei:p>
     Ľudmila klesla Milade do náručia, a keď zložila na hrobe zemskej   lásky prísahu lásky nebeskej, prosila s matkou Matúša o dovolenie   vystavať kláštor, v ktorom ony prvé zaviazali sa zložiť kosti.
    </tei:p>
    <tei:p>
     - Ach divné, hrozné osudy človeka! Divné, hrozné cesty ľudského   poblúdenia! - zvolal Matúš Trenčiansky, oprel sa na svoj silný meč a   zalomil svoje žilnaté ruky do kríža.
    </tei:p>
    <tei:p>
     Pohľad jeho oka zaletel na svetlé hory, kde smutné jesenné slnce   lúčilo sa so svetom, a tvár mu zažiarila vyšším svetlom jasnejšieho   nazerania do tajnej knihy osudov sveta.
    </tei:p>
   </tei:div>
  </tei:body>
 </tei:text>
</tei:TEI>
