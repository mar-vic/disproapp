<?xml version='1.0' encoding='utf8'?>
<tei:TEI xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0" xml:id="slk1935537" xml:lang="slk">
 <tei:teiHeader>
  <tei:fileDesc>
   <tei:titleStmt>
    <tei:title>
     Koniec a začiatok : ELTeC edícia
    </tei:title>
    <tei:author ref="viaf:19713382">
     Kukučín, Martin (1860 - 1928)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     28267
    </tei:measure>
   </tei:extent>
   <tei:publicationStmt>
    <tei:p />
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Kukučín, Martin
     </tei:author>
     <tei:title>
      Koniec a začiatok
     </tei:title>
     <tei:pubPlace>
      Turčiansky sv. Martin
     </tei:pubPlace>
     <tei:publisher>
      Slovenské pohľady
     </tei:publisher>
     <tei:date>
      1935
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p />
  </tei:encodingDesc>
  <tei:profileDesc>
   <tei:langUsage>
    <tei:language ident="slk" />
   </tei:langUsage>
   <tei:textDesc>
    <eltec:authorGender key="M" />
    <eltec:size key="short" />
    <eltec:canonicity key="unspecified" />
    <eltec:timeSlot key="T5" />
   </tei:textDesc>
  </tei:profileDesc>
  <tei:revisionDesc>
   <tei:change when="2025-08-19">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     ﻿KONEC A ZAČIATOK.
    </tei:head>
    <tei:head />
   </tei:div>
  </tei:front>
  <tei:body>
   <tei:p>
    ﻿
   </tei:p>
   <tei:p>
    ﻿I. „Chvála Tebe, Hospodine — keď som len tu!“ vzdychol si Martin   Kupec, hľadiac temer zbožne na dedinku, skrytú v stromoví. Zapadajúce   slnce hádže na ňu svoje svetlo, zlátiac i celé okolie. Je jaseň,   listie väčšinou spŕchlo — ostatok čaká na prvý vetrík. Clivo v tej   prírode Božej! I to slnce ako by sa ťažko lúčilo s krajom, ktorý   ohrievalo, pokrylo rastlinstvom, naplnilo teplom, obťažilo   požehnaním. Na rozlúčku sa posoší, vykúzli dakoľko jasných dní, aby   tým väčšmi banovali za ním. Vietor duje, piští a kvíli — príroda   plače, sťa dieťa pred spaním. Martina to všetko netrápi. Je veselý,   natešený. Na úpätí kopca, na ktorom zastal, leží dedina, v ktorej sa   narodil, strávil detský vek — z ktorej ho po skončení školy vypravili   „do sveta“, na remeslo. Je mu bezmála štyriadvadsať rokov — od   dvanásteho roku nebol doma. So zbožným citom pozerá na dedinu, v nej   sa ukrýva všetko, čo ho tešievalo... Len čo vrátil mundúr, zbraň —   vôbec čo vojak od eráru dostáva, len čo sa v kasárni odbavil — už   bežal k železnici, v túžbe za vrchami a horami, ktoré strážia nad   jeho rodiskom. Pred rokom nebol by sa nazdal, že ho bude rodná obec   tak mocne vábiť. Mal jej kedy odvyknúť. Privykol sa Miškovec   považovať za domovinu. V ňom sa vyučil remeslo u statočného majstra   Daniela Mrvu — ten sa mu stal druhým otcom. Z jeho dielne šiel rovno   do kasárne. Dlhé sú tri roky, dlhé: zvlášte keď plačú za tebou tak   krásne oči, ako Marienky Mrvovej... Sľúbil jej na dušu, že vráti sa   do Miškovca a potom — potom... No stalo sa inak. Markine oči prestaly   plakať, začaly sa usmievať: lenže už nie jemu. Nuž zlomila sľub,   vlani sa vydala za druhého. Preto sa mu tretí rok zdal najkratším.   Vojenčina začala ho tešiť, i na šaržu začínal byť hrdým. Bol i na   tom, že zostane slúžiť Kukučín: Koueo a začiatok. j
   </tei:p>
   <tei:p>
    ﻿2
   </tei:p>
   <tei:p>
    „za župu“. Veď konečne kam ísť? No na manévroch stretol sa s   vrstovníkmi z dediny: i zmocnila sa ho naraz túžba nakuknúť domov —   alebo usadiť sa tam nadobre. „Ba čo povie Mišo!“ dumá. „Otvorí ten   ústa, kde sa tak nenazdajky beriem.“ Naschvál nepísal bratovi. „Nech   sa zadiví, keď tak vhupnem naraz,“ I celou cestou sa teší, čo brat   povie. „Nič ten nepovie, bude stáť ako stĺp.“ Tak sa teší napred nad   bratovým prekvapením. „Ale čo ako — bude rád; viem — bude rád,“   zakľučuje rozmýšľanie.. Mali sa radi, i tvrdo sa lúčili. Ale otec   nepopustil. Rozhodol: „Co si budete zavadzať na jednej škvarke? Jeden   na pravo — druhý na ľavo, ako Lot a Abraham. Starší zostane — mladší   vystúpi.“ A tak sa i stalo. V dedine zastal pred domom cele novým.   „Pochlapil sa ten Mišo — ani by k nemu netrafil!“ Vo dvore tiež   všetko páchne novizňou. Veru, keby starý Kupec dnes tak z hrobu   vstal, sám by sa začudoval nad toľkou zmenou. Nebohá Kupcuľa tiež by   netrafila do sypárne — stará sypáreň srúcaná a nová stojí medzi   stromovím za potokom. Nie div, že nesmelšie klope na dvere. „Všetko   cudzie mozole, cudzia zásluha — tvojho nič, ani íverčeka.   Nepreložils’ tu krížom slamy,“ máta ho čosi. „Kdeže ti je dom — kde?“   Hneď by sa vrátil, keby mohol. Nuž tak to býva, keď máme neistotu   pred sebou. Premohol rozpaky a srdnato vstúpil do izby. Pri kozube   stojí ženská, mladá, kvitnúca. Pri nej dvoje detí; ako vidno, oba   zurvalci. Malý drží sa materiných sukieň a nešikovne tiape po zemi.   Keby nevedel, že to gazdina, nepoznal by v nej Hanu Mišovu. Znal ju   ako útlo dievčatko: tu tá roba je ženská na miesto. „No — či ma   poznáte!“ prihovára sa jej s úsmevom v tvári. „Nuž Martin!“ odpovedá   ona dosť spokojne. Nebárs badať na nej prekvapenie, alebo rozpakov.   „A ako si ma poznala?“ diví sa. „Veď sa ponášate veľmi na tamten   obrázok,“ ukazuje mu podobizeň, medzi oblokmi zavesenú. „Tak už hej,“   dovtípil sa Martin. Bol zabudol, že sa dal sniať, keď postúpil na   kaprála. „Sadnite si u nás,“ núka ho Hana. „U vás?“ Chcelo sa mu   rozosmiať, no smiech mu prischol na ústach. Miesto toho sa pýta: „Ako   sa mávate?“
   </tei:p>
   <tei:p>
    ﻿3
   </tei:p>
   <tei:p>
    „Ako my. Pri robote a pri biede... Stavali sme lala, všetko od   gruntu. Dom ua spadnutie. Steny sa rozsypaly — iba črvotoč. Moje   peniažky tašly... Moc to vynesie: také nákladky! Aby nie môj   výplatok, boli by sme v dlhoch. Ten nás vytrhol.“ Nevedieť prečo, ale   jemu to prichodí divne. Osoba cudzia takto tu rozprávať! „Keby nie   tvoje peniaze, neboli by ste hádam toľko stavali. Gazdovské stavy   boly by ešte poslúžily za čas... “ „Boly by už na hŕbe — horký!“   odpovedá Hana. „Nebohý otec sa tiež neobzreli... Zostali sme v   zhnitých stavoch.“ Riekla to už rázne — jemu sa zdá, že schválne   chcela uraziť nebohého otca. Líca podlialy sa mu krvou. Slová nevesty   ranily ho do duše. „Niet prečo otca takto spomínať,“ ozval sa hneď, s   iskriacim okom. „Dlžôb nezanechal — gazdovstvo dobre zaviedol. I v   hotovosti dačo zostalo... “ „Toľko, čo vám šlo na výplatok,“ odpovedá   Piana. Martin mlčí. Vo vojne naučil sa preglgnúť všeličo. No toľko už   vie, že škoda mu bolo sem chodiť. „Kde je Mišo?“ pýta sa po dlhej,   dlhej chvíli, celkom chladno. „Šiel úhoriť,“ odpovedá ona. Zanedlho   bolo čuť, ako vyspevujú orné kolieska. Vtiahol gazda do dvora. Martin   ide predo dvere. Privítanka Hanina ho schladila — no zazrúc Miša,   zabudol 11a nepríjemnosť. Mišova červená tvár ešte viac sčervenela a   vľúdne oči zažiarily radosťou. Ozaj bratsky mu stíska ruku. „Vidíš,   dobres’ urobil, keď si prišiel,“ vraví mu. „Tamtej noci si sa mi   prisnil: ja že ťa zašlo dačo. No, keď si len tu!“ odvráva si   vypriahajúc voly. „Ale ťa, synku, narástlo kus! Len kde sa ťa toľko   nabralo.“ Nuž radosť Miša počúvať. Martinovi sa zdá, že vrátily sa   časy, keď im mať rozlomila kabáč na poly a oni si ujedali, sediac   družne pod prípeckom. Mišo, ako vidno, je ten istý. Vošli teraz už do   izby a zasadli za stôl. Zahovorili sa, že ani nezbadali, iba keď   prišla večera. Tu sa pýta Mišo: „No a teraz akože? Akože v tom   Miškovci? Pôjdeš k Mrvovi?“ Táto otázka dotkla sa dosť bôľne Martina.   Brat znal, na čom zostal s Mrvovou dcérou — no čo sa potom stalo,   Martin nedal mu znať. Mišo tedy nevdojak dotkol sa boľavého ešte   miesta.
   </tei:p>
   <tei:p>
    ﻿4
   </tei:p>
   <tei:p>
    „Nie, už ta nepôjdem,“ lilaclí vraveť hlasom spokojným, ale ťažko   utajiť pohnutie. „Tam už majú druhého. Už sa vydala...“ Keď podvihol   zrak od stola, zastihol Mišove oči, ako so súcitom pozerajú naň.   Zahanbil sa — no i teplota akási vlieva sa mu z tých očí do duše.   „Najlepšie bude — zostaň u nás,“ vraví Mišo úprimne. „Dosť si sa   naponevieral po cudzom svete. Čižmár sa i v dedine zíde a domu   dosť...“ Tieto slová tlumočily i Martinove city, dosial utajované.   Podal bratovi ruku a stíska mu ju vrele. „Ty, Mišo, si dosial taký,   ako si býval... “ „A akýže budem?“ A v rozpakoch shŕňa trosky so   stola. „Či sme takí, lebo takí — ale bratia sme.“ Po tomto osvedčení   sedia zase ticho jeden pri druhom. Iste rozpomienky z detských čias   ich zaoberajú. Mišo je i krém toho spokojný. Povedal takú vec, čo   ešte nikdy nepovedal. I Hane dokázal, že vie hovoriť, keď treba.   Aspoň nepovie, že má tíka muža. A ono keby sa obzrel, videl by, s   akou výčitkou a hrozbou naň pozerá. Sedí za to ticho, ohlásila sa až   vtedy, keď sa jemu i hosťovi začalo zívať. „Poď, donesieme omlacok   slamy. Musíte spať na zemi; nevedeli sme, že prídete. Postele   nemáme,“ doložila obrátená k Martinovi. Po nich vyšiel i Martin.   Rozhliada sa po nebi, posiatom hviezdami. Živo trblietajú, sťa by ho   vítaly pod otcovskou strechou. „Práve takto bývalo, keď mať ešte   žila,“ pripomína si Martin, čujúc ako z dediny sa ohlášajú trepačky.   „Mať trepala pri mesiačku, Mišo buchkal a ja driemal pri nej na   pazderí...“ Rozpomienka ožila tak sviežo, že zdá sa mu, ako by čul   materin hlas od humna. „Umretí sa vraj tiež ukazujú,“ presviedča   nedôverčivosť — i ide k humnu za hlasom. Zastal a načúva. „To je Hana   — nie mať,“ húta, „a lala, meno mi spomína.“ I nadkladá uši, aby   lepšie počul. „Ešte sa mu ponúkne — zostaň u nás!“ čuť Hanin hlas z   humna. „Čida nezostane! Vďačne ten. A o rok vypráši mňa, potom teba i   s deťmi. Vojačisko k tomu, a ty taký, taký... Mňa sa neporadí — ja   som nič, v mojom vlastnom dome. Len keď on tu bude — žena sa môže ísť   pásť.“ „Ale aká si ty!“ „Aká si ty!“ skáče mu náruživo do reči. „Do   mňa zaraz: aká si ty! Taká som, keď je muž niktoš. Nie aby si hájil   svoje: ešte
   </tei:p>
   <tei:p>
    ﻿5
   </tei:p>
   <tei:p>
    sa ponúkne kadekomu. A toto je dom môj! Ja si nedopustím do   svojho. Vyplatili sme ho do kraj čiara... “ Martin, bárs je tma, vidí   jasne, čo pred chvílou nevidel. Zná už, prečo ho tak privítala.   Zahanbený, že v otcovom dome môže sa dačo takého vraveť, vracfa sa do   izby. Chodí hore-dolu, nevediac, čo robiť. Keď tí vošli dnu, už-už   vybúšil hnev. No utíšil sa, hladiac na Miša. Veď i jeho tvár   dokazuje, že on je najnešťastnejší. OČi sa im sňaly a Mišove v   rozpakoch a zahanbení unikajú kamsi do kúta. „Mohli ste sa neunúvať,“   preriekol tu Martin, berúc klobúk a palicu. „Ja i tak tu nejdem   nocovať.“ „Nuž!“ zvolala Hana. Martin ani nehladí na ňu. Obrátený k   Mišovi pokračuje: „Ja viem, že máš cit bratský. Ale do jej domu viac   nevkročí noha moja. Budem ti vždy, ako som ti bol; ale mrzko od teba,   že si sa dal pod moc takej, takej — stvore. Ešte i otca ti hanobí...“   Povedal by mu ešte mnoho, ale neborák Mišo stojí pred ním, ako žiak   pred virgasom. Je pokorený, vďačne by sa prepadol do zeme. „Načo ho   biť — i tak je dosť bitý,“ myslí si. Len Hana nechápe, čo sa robí.   Urazená je, že švagor pohrdol nocľahom. „A čože nám ubližujete?“   vyčíta mu. „Postele nemáme, ale toto je slama čistá. Nebojte sa, že z   nej odnesiete dačo, ako tam po malébroch, či ako to voláte.“ „Chceš   vedieť?“ obracia sa k nej, červený v tvári. „Radšej pod holým nebom.   Nevieš, čo si vravela v humne?“ I hľadí jej ostro do tváre. Ona   nemôže vydržať jeho pohľad, klopí oči. „Myslíš, že som utisnutý na   tvoj dom? Ale škoda sa pŕliť...“ Tu si vydýchol od rozčúlenia. „Aký   hrdý!“ posmieva sa mu. „To si zachovaj,“ vraví jej, obrátiac sa pri   dverách. „Zachovaj si, že viac s tebou neztratím slova. A ak sa mi   budeš takto stavať — pozri!“ Tu naddvihol palicu. „Soznámiš sa s   ňou...“ II. Vyjdúc na ulicu, obzerá sa 11a všetky strany. „A teraz   kam?“ pýta sa. „Pod holým nebom?“ Cítiť, a dokonale, že oktober tu.   Zima je, matka-zem vy chlad-
   </tei:p>
   <tei:p>
    ﻿6
   </tei:p>
   <tei:p>
    nutá. Kráča bez cieľa dolu dedinou. Došiel až ku krčme, tam sa   ešte svieti. Bez všetkého ide dnu. Za stolom sedia dvaja občania:   Juro Sivák a druhý akýsi neznámy. Jura zná dobre. Je čosi starší od   neho. Pamätá sa z časov detských, keď Juro sirota bez otca-matere   prišiel zavše k nim, poslúžil pri dome a v poli, popásol statok za   chovu alebo hábočku. Keď odchádzal na remeslo, Juro — už mládenec na   miesto — slúžil u jednoho gazdu. Dnes pravda neznať na ňom biedy.   Vidno, že dobre sa mu vodí. I oči sa mu ligocú, už či nápojom, či   veselosťou alebo od hádky, lebo so súsedom beseduje veľmi živo. „Nie   — za päť a sedemdesiat nemôžem, na moj’ pravdu!“ vraví súsedovi,   kladúc si dlaň na prse. „Krava z dobrej fajty — môže sa priahať.“   „Ale ja ju priahať nebudem,“ odpovedá druhý hrdo. „Kedr priahať — tak   voly priahať. Na to sú — nech sa priahajú. Ale krava — tá nech má   pokoj. Viete, ja nejdem klamať Pána Boha... Kravu dal, aby bolo   mlieko — priahať, na to sú voly.“ „Veď už ako chcete: ja nedbám,“   spokojuje sa Juro. „Môžete ju trebárs za sklo postavit. Ale ja si   mívam, že Pána Boha neklamem. Hoviadko ako hoviadko. I kobylu   priahate a tá dáva i iný osoh. A ja vám poviem: ja iba na kravách...   Čo iný dá volu, ja krave — robí sťa dobrý vôl i na mlieku   nepochybí... “ Tu sa obrátil i zazrel nášho Martina. Skočil na rovné   nohy, tvár sa rozveselila. „Nech som Kubo — Kupcovie Martin! Povedz   mi, synku, kto ťa sem nasypal?“ I podáva mu ruku srdečne. „Veď vieš —   ako prepustený vojak,“ odpovedá Martin. „Bodaj ťa!“ na to Juro. „No,   sadni si medzi nás,“ i pomkýňa sa mu na lavici. „Tuto je Maťo Húska z   Lehoty. Človek hodný — ale v jednačke sťa ten kremeň... Jednáme sa na   kravu a nedaj Bože pohnúť. Dáva päť a sedemdesiat, a ja za osem a   sedemdesiat. Ja skáčem po zlatkách — on sa vlečie po šestáčkoch do   hora. Bodaj ho Pán Boh živil! “ Tu udrel Húsku po pleci a rozosmial   sa, ukážuc dva rady zdravých zubov. Jednačka sa pomaly, ale predsa   len skončila. Z oldomášu musel, piť i Martin. Tak zabudol na brata,   na Hanu. I Húska sa pobral na nocľah ku sestre, vydatej tu v dedine:   a oni zostali sami, pred nimi fľaška s dvoma pohárikmi, na stene malá   lampka a za mrežkami driemajúci chlapec krčmárov. „Nuž, Martinko,   tys’ prišiel!“ prihovára sa mu Juro, teraz už vážne. „Ako sa ti   vodilo?“
   </tei:p>
   <tei:p>
    ﻿7
   </tei:p>
   <tei:p>
    „Braček, len tak... “ Táto otázka človeka cudzieho, ale úprimného,   pripomína mu nanovo, aký je opustený na svete. Nebyť strážmajstrom,   pustil by sa vari clo plaču. Ale za to otvoril Jurovi srclce,   vyžaloval sa mu. „Kľampa — kľampa!“ povráva Juro. „Vieš, ona je   Hurtáňovská: a každý z toho hniezda horenos... Majú čosi viac od   iných — už vystrájajú také divy. A Mišo pri nej taká Katra... Eh,   vsadil by jej piadlo do úst, keby mi húdla poza uši.“ „Vieš, keby len   otca nespomínala! Že vraj stavy na spadnutie — že taký a taký   gazda... “ „Povedám, Hurtáňovská! Princezná — fufna! A tvoj otec —   Pán Boh ho osláv! Nehodná mu do koľaje stupiť. Aký bol mne! Vlastný   otec nebol by lepší. Vieš, keď som to v Dohviezdnv večer chodil po   dedine — sťa hoviadko bez gazdu. Nebolo sa kde uchýliť: ani rodiny,   ani známeho! A on povie: Juro, hybaj do nás — budeš sviatkovať s   nami. Ej, nik nevie, čo to bolo! A vždy poradil: Juro, toto takto —   toto takto, a vždy dobre vypadlo. To bol človek! A mať!“ Dobre padne   Martinovi čuť dnes večer také úprimné reči. Oblapili sa okolo hrdla a   tak sedia a rozprávajú o starých časoch. Až keď Martinovi klesla   hlava, oťažená snom, ustatosťou a nápojom, vraví mu Juro: „No a teraz   poďme.“ „Ja tu budem — nemám kde...“ „To veru!“ odporuje Juro.   „Pôjdeš pekne do nás. Mám ja kde prichýliť pocestného. Moja Zuza —   neboj sa, tá je inakšia. Doniesla i peňazí i čosi poľa — ale nikdy   nevyhodila na oči... Vieš, to je žena, ako svedčí. Ja ti ukážem, aká   je moja Zuza!“ Pojal Martina popod pazuchu a zaviedol domov. Martin   ani nevie, kade ide, ani kam ide. Ledva sadol na lavicu, oprel sa o   pec a zaspal. Ráno sa našiel na posteli. Slnko svieti rovno do izby,   Jura nevídať nikde. Iste už v robote. Po izbe chodí ženská, nie veľmi   šumná — gazdina. „Nie veľmi sa zmenila, iba čo podrástla a   zmohutnela. Nikdy nič zázračného nebolo na nej. Nuž ale každý myslí,   že má perlu. -. “ „Už ste sa prebudili?“ prihovára sa mu gazdina,   zbadajúc, že je hore. „Voz zalmrtoval — naši išli do hory: iste vás   ten zobudil.“ „Ach nie,“ odpovedá Martin, „ale už je čas. Vidím —   slniečko
   </tei:p>
   <tei:p>
    ﻿8
   </tei:p>
   <tei:p>
    vysoko.“ Robí pokus, že sa zodvihne — no hlava odkväcla na   hlavnicu. Je ťažká, k tomu hučí v nej, sťa pod kolesom mlynským, „ó —   hlavička moja,“ vzdychá, ,,ide sa rozsypať...“ Prichodí mu na um, čo   zažil u brata, čo v krčme, i ako sa sem dostal. Vidí, prečo hlava   treští... Je síce vojak vyslúžený, ale nikdy nebol pijak veľký. I v   kompánii bola trochu nespokojnosť, že stal sa strážmajstrom človek,   čo ledva unesie liter vína... „Len si pospíte trochu, alebo vám   uvarím Čiernej kávy,“ núka ho gazdina. „Čiernej kávy — hm,“ diví sa   on. „A kde vy beriete čiernu kávu? V našej dedine o káve nechyrovali.   Iba kedysi varila ju vraj stará Kľukanovie — i to tak, ako bôb,   nepraženú... “ „Bola som za kmotru,“ vysvetľuje gazdina, „tak jej   zvýšilo čosi. A povedajú, že káva je na to dobrá... Lebo šípim, čo   vám chybí, ý „čida nešípite! Pamätám, ako som sa redikal. I mrzí ma.   Ledva som prišiel — a hneď som sa tak preukázal.“ „Nuž nestarte sa —   len ako doma. Môj rozprával, čo sa stalo. Nedivím sa, že ste šli k   židovi, keď tí tak... A vy chlapi bez toho,“ vraví to s úsmevom,   „všetko iba zalievať. Keď radosť — nuž zaliať ju; ak nešťastie — i to   len zaliať.“ „Plm, osoba je toto nie sprostá,“ myslí si Martin. „I   vie ťa zavrátiť, i nie je taká ako Hana...“ Tak sa musel chudák   Martin liečiť. Popoludní sa mu hlava ako mak prečistila. Prišiel i   Juro z hory. Martin mu oznamuje, že zajtra ráno ide do Miškovca.   „Urob si, ako vieš,“ odpovedá Juro, „ale ja, byvši tebou — ja by sa   nerušal. Prišiel si domov, že doma ostaneš: tedy ostaň.“ „Keby nie   to,“ vzdychá Martin. „Ale takto sa všetko zmenilo. Čo by ja tu   hľadal?“ „Tak pre ňu? Hm... Hana veru nie hodna, abys’ k vôli tu   ostal, alebo odišiel. Najlepšie si urobiť, ako by jej nebolo. Čo ti   je Hana a naposledky i Mišo?“ „A predsa sme len bratia: a čo ja bez   neho?“ Díva sa zamyslený a smutný do zeme. „Ja som si rozmyslel, že   keď ma už všetko nechalo, že zostanem u nich. I Mišo sa ponúkol, kým   ho ona nezahriakla... Myslím si, u nich by mi bolo najlepšie, nič by   mi nechybovalo... “ „Oženiť sa ty nechceš?“ pýta sa Juro. „A načo?   Ako?“ diví sa Martin.
   </tei:p>
   <tei:p>
    ﻿9
   </tei:p>
   <tei:p>
    Juro je zamyslený, i sedí, nerečúc slova. Konečne preriekol: „Tak   by si ty chcel u Miša, že by si uňho zabudol na všetko. V jeho štastí   chcel by si sa tešiť...“ „To — to,“ prisviedča Martin, potešený, že   ho Juro tak snadno pochopuje. „Mne iba to treba. I pomohol by mu — i   jeho deti tak mal, ako svoje.“ „Nože no!“ diví sa Juro. „A myslíš si,   žeby ti to bolo dosť? Synku, neohrievaj sa ty pri cudzom ohni! I   cudzí ohreje: ale svoj je len svoj. Ono i tak prišlo by na teba, že   by sa ti zachcelo naklásť si ohníka na vlastnom ohnisku. Zachcelo   ver’ — a čo by ťa u brata na rukách nosili. Lebo i na človeka to tak   príde, ako na vtáča: príde jar a stavia si hniezdo. Máš to robiť po   nečase — na jaseň: urob to zaraz, a nemusíš pre Hanu takto opúšťať   hlavu. Ja ti len to radím, ostaň. Sťa kde ti byť na svojom: ale tu   predsa najlepšie... “ „A keď nieto vôle? Tu by ma to vždy mrzelo.“   „Tak zostaň aspoň na čas, aspoň do Všechsvätých. Sídeš sa s rodinkou,   s kamarátmi — uvidíš, možno iná vôľa ťa nadíde. I oddýchneš si   trochu. Bývať máš kde. Ak chceš, vyriadime ti komoru.“ I vedie ho do   komory. „Svetla v nej dosť; i robiť môžeš, ak máš riad.“ Badať na ňom   nerozhodnosť. „No už vás nepustíme,“ ozvala sa i gazdina. „Keď už   dlhšie nie, aspoň do tých Všechsvätých.“ „A bude hostina — tanec,“   rozosmial sa Juro. „Len mi povedzte, prečo vy takto... Rodina sme nie   — čím sa vám odslúžim?“ „Nuž tak sme sa so ženou poradili,“ na to   Juro. „A tvoj otec aký bol! A čože je toto? Nič... Tvoja mať mi   našila lanových košieľ, keď som stál v ohláškach: dodnes ich nosím. A   ty by si nás zohrdil pre takú malú vec!“ Martin je veľmi dojatý.   Vidno, že tu niet falše — tu je všetko úprimnosť. Sľúbil im, že   zostane za čas a bude bývať u nich. III. „Keď som tu tak ustrnul,“   vraví Martin svojim hostiteľom druhý deň ráno, „patrí sa ísť   navštíviť pána učiteľa.“ „Tí budú radi,“ poznamenáva Siváčka. I   vybral sa do školy, i našiel doma pána učiteľa. Vyrozprával mu všetky   príbehy staré i najnovšie. Učiteľ sa zamyslel.
   </tei:p>
   <tei:p>
    ﻿10
   </tei:p>
   <tei:p>
    „Sám neviem,“ dokladá Martin, „prečo to tí Sivákovci. Najbližšia   rodina sa odhodí a tí takíto vďační...“ „Hja,“ ozval sa učiteľ, „Juro   prešiel ťažkú školu života: a v útlom veku. Niektorí v nej zhynú — on   vydržal, zvíťazil a dobre mu poslúžila. Je štedrý i milosrdný, a   divná vec — nechudobnie, skorej bohatne. Boh ho požehnáva a často   predivne. Nebohá Kováčka ochorela na raka. Deti vlastnej sestry   odhodily sa jej. Juro ju prijal, keď bola v najhoršom kríži; i   dokonala v jeho dome. Spravila testament — všetko dostal Juro. Teraz   zle-nedobre naňho, že ich o podiel pripravil. Ale Juro nevedel, keď   ju prijal, že ona má toľké peniaze; a nevedely to ani deti. Boly by   hádam inakšie sa držal y... “ Ani nezbadali, iba keď sa zvonilo k   obedu. Zdržali ho na obed. Keď odchádzal, bolo už dobre popoludní. Na   odchode pýta sa ho učiteľ: „Máš riad do remesla?“ „Nemám veru,“   odpovedá Martin. „Držal som sa na Mrvovcov — ani riadu som   nenadobúdal.“ „Keby bol riad, dal by ti robotu. Ale takto — a keď   nemieniš tu nadobre ostať... „Keby bolo požičať — ale kto? Škoda!“   ľutuje Martin. „Už je darmo,“ teší ho učiteľ. „Veru darmo,“ myslí si   Martin idúcky. „Riadu ti čižmár nepožičia. Nemáš väčšieho nepriateľa,   ako čižmár čižmárovi... A patrilo by sa odslúžiť... Ale ako! Požičať   ti nepožičajú — a kúpiť... Nie, čo hneď do Všechsvätých zostaneš,   nevyplatí sa. Akože budeš prevláčať toľkú... “ „A načo som tu?“ húta   ďalej. „Obchodu nemám, roboty nemám — budem zívať od dlhej chvíle a   zavadzať... A do Všechsvätých čakať: štyri týždne skoro! A čo dočkám   ? Zaháľať — zahynúť od dlhej chvíle? Nie — i ohovoria ťa: po nedeli   pôjdeš, hneď v pondelok...“ Ale tu je prekážka. „Len ako sa   Sivákovcom vykrútiť? Tí budú len do Všechsvätých... Ale čo tu budem   robiť do Všechsvätých? Akokoľvek: v pondelok musím ísť...“ Tu sa   pretrhly myšlienky, ako by ich prestrihol. Krížom cestou ide dievča s   krčahom. „A čože toto za osoba?“ pýta sa sám seba. „A s plným ma   prechodí... Chôdzu má, ľaľa, peknú... Ba čia je. Š dievčatmi kríž!   Ešte chlapca poznáš, ale dievča... Vyhúkne ako púpava: nenazdáš sa,   iba keď je dievka...“ Tu sa osoba obzrela — len chvíľka, ale obzrela   si ho dobre, neznámeho človeka.
   </tei:p>
   <tei:p>
    ﻿11
   </tei:p>
   <tei:p>
    „Nedali by ste sa mi napit?“ prihovára sa jej, ale nie od smädu,   viac zo všetečnosti. Veď v škole mohol sa dosť napit — a vody   chýrnej. Nadišla ho samopaš — ved vieme, akí sú vojaci! „Aspoň si ju   obzrem,“ myslí si. Ona si ho obzerá ešte lepšie. Neznať na ňom, že by   šiel z ďaleká, a predsa je neznámy. Nevidno, že by bol v ceste — a   predsa ju pristaví pre vodu... „Hádam sa len vysmieva,“ myslí si   dievča; ale za to podáva mu krčah a ešte so slovami: „Nech sa   páči...“ „Á predsa nebude z našej dediny,“ rozumuje Martin s krčahom   pri ústach. „Tu by povedala: nate! A táto: nech sa páči.“ A až teraz   sa obadal, že vlastne nenie smädný, ale predsa pije, aspoň pre   meno... Vracajúc jej krčah, dobre si ju prezerá, či ju ozaj nezná.   „Šumná tvár, ozaj švárna...“ Dievča, hádam v rozpakoch, šuchlo si   tvár zásterkou a obzerá sa na bok. „Ďakujem pekne,“ preriekol on.   „Prosím!“ odpovedá ona a dokladá, pozrúc do krčaha: „Ani niet veľmi   za čo: mnoho jej neubudlo.“ Martin sa usmial a doložil: „ Šanoval som   vás — museli by ste sa vrátiť...“ A sám sebe myslí: „Áno, áno —   zbadala, že som len tak... A ani som sa jej nespýtal, čia je...“ I   nehýbe sa z miesta, hľadí do uličky, ktorá odbočuje od hlavnej cesty.   Ta totiž kráča dievča. Vidí ju, ako podišla k domku nevelikému, pred   ním záhradka, teraz už pravda pustá: ale domec biely a zelené obloky   veselo kukajú do uličky. Otvárajúc dvere, obzerá sa, pravda len   letkom na divného pocestného a zmizla vo dvore. „I smiala sa,“ vraví   si Martin, „trošíčku sa zasmiala... Ale, Pane Bože, ved je to dom   Dukátov — hej, starý krajčír, čo mi šil šaty, keď ma vyprávali do   sveta... On veru, on! Ale kde ten vypriadol dcéru! Starý mládenec! Či   je to jeho žena? Ale čerta...“ Nuž zaľahla mu veľmi táto vec do   hlavy. Nemôže predsa takto sa nechať. „Ono je i to pravda,“ vyhovára   sa, nevediac sám pred kým: „tieto šaty už nič nestoja... Tri roky v   magazíne! A ja potrebujem poriadnejšie šaty, v týchto sa už   neobídem...“ Tak sa rozhodol, že si dá odmerať nové šaty. Za stolom   sedí dedinský pán majster v okuliaroch s hrubým rámom. Vysoké čelo   svietilo by sťa slnce, lebo k nemu sa pripojuje plešina — ale váľajú   sa po ňom kostruby vlasov, hen z tyla začesaných. Sťa chmáry na   širokánskej, dlhej poľane! „No — no... Bohu prisám — lala!“ zvolal   pán majster, za-
   </tei:p>
   <tei:p>
    ﻿12
   </tei:p>
   <tei:p>
    budíme ruku i s ihlou na kolene. Veľmi pozorne hľadí ku dverám.   „Nech ma čert — ak neznám! No — no... Z hlavy fuk — mena neviem!“   Lávou štipkou dlube si na čele. „Martin,“ priznáva sa hosť, nemohúc   sa zdržať úsmevu. „Veď už — veď už... Aha! Kupcov! Vari viem, ako   dneska: šlo — takô — nevidno od zeme... Nedávať ho, nie reku, na   čižmárstvo — smola ruky fúľa, robota nečistá... Ale starý nič —   poslal... Co nabral do hlavy, nedaj bože z hlavy — ale chlap dobrý:   Bože ho osláv!“ Pozerá na Martina, ako by čakal, čo ten. Martin stojí   a nevie, čo vlastne povedať. Keď sem šiel, pozabudol, že Dukát je   človek trochu smiešny. Skoro dvanásť rokov ho nevidel, nie div. A   konečne za toľké roky i majster Dukát sa mohol premeniť. Ostatne   idúcky málo myslel / naň — myslel na šaty, i na kadečo... „Nuž ste   tu! Ovy — óvy!“ kýva Dukát hlavou. „Zavčerom pred večerom,“ ohlásil   sa Martin. „Rozprávali — rozprávali. Dedina iba o vás. Veď viete:   všetci ľudia, všetko vedia. Prečo býva u Siváka — prečo nie u Kupca —   prečo to, prečo to... Bez toho jaseň — ženy trepú ľan: trepú i   jazykom. Pri jednom kelčíku dve roboty! No — no, keď ste tak prišli!   “ „Ale, pán majster, vy ste mi vždy hovorili: ty. A teraz vy a vy!“   „Hm — to je takto... A ste prepustení?“ pýta sa razom. „Tovariš —   tovariš, čo?“ „Áno, tovariš.“ „Tak komu česť. Tovariš je tovariš.   Není učedlník nad mistra. Ale tovariš inô. Za pecou neležíš, nelúpaš   zemiaky — učíš sa, zkusuješ... Svet široký! Nuž tak... Kedy   prepustený — kedy?“ „Pomaly sedem rokov bude,“ odpovedá Martin. „Tak   — tak.“ Ale tu mu naskočily vrásky na vyleštené čelo. „Prepúšťajú —   prepúšťajú: majsterštuk nič! Pod do remesla, ako sviňa do válova.   Poriadok v čertech! Ja pol roka šil, pichal... Bol majsterštuk, bol!   A toto: pochamce, pobabre — a majster! A ani primerať, ani   pristrihnúť, ani prišiť: všetko tovariš! Odmerať— tovariš; strihať —   tovariš; sošiť — tovariš: takí majstri! Predchytávať — to hej;   lacnota — tobôž. Prečo ? Preto, lebo všetko mašina. Švík mašina: v   rozkroku draps, pod pazuchou draps — takí majstri, takí...“ „To sú   najviac židia,“ ozval sa Martin. „I nám pobabrili re-
   </tei:p>
   <tei:p>
    ﻿13
   </tei:p>
   <tei:p>
    nieslo. Robia lacno a my nemôžeme. Berú materiál lacný a horší,   robota z mašine...“ „Sadnite — saďte!“ ozval sa majster. „Ja vám nie   ty — bárs znám odtedy,“ a snížil dlaň skoro nad samú zem. „Bolo ako   žemle za groš... Ale dnes tovariš: rozdiel! Veru židia: i v meste —   Friedmann Ignác... Osem tovarišov — robota fajn — štof anglický : a   Dukát —v prešívaj! Dukát páraj — prešívaj... Ale lacnota! Majster   šiť? Čerta! Majster rukavičky... Majster sliediť, kde licitácia:   kúpiť štofov, darmo nabrať... A lacnota! A ty ži, plať porciu,   pichaj... „Čo robiť, keď je taký zákon?“ „Planý zákon — planý!“   skočil mu náruživo do reči. „Keď majster — tak sa preukáž.   Majsterštuk, cecha celá dovedna... A nie bridiť na posmech! Ty sa uč,   ty sa tráp: a on pečienočku, rukavice, prstene — pán a robota —   smiech, hanba! Takí majstri, takí... “ „Mali by ich dať do učenia,“   poznamenal Martin. „Ale nie na pol roka — 11a päť rokov. A potom   žiadať od nich, ako od nás. Tak by boli majstri. Darmo je, čižmár je   nie čižmárom, kým nekoštuje lápsik. Lápsik ťa naučí, Čo je remeslo.“   „To, to, to!“ prisviedča Dukát a hádže robotu za stôl. „A šticu   yyprostiť! Lala moja! Šla — majster vyskúbol... A je na osoh. Štice   nič, ale tu priemysel, priemysel — nié sečka,“ i ďube si prstom do   čela. „A tuto“, mädlí prstami, „tu cit. Bez citu nič! Ihla sama liece   — sťa žihadlo, ako živá...“ Tu mu oči odskočily od Martina, behajú v   izbe po všetkých kútoch, ako by dačo hľadaly. „Beta — Beta!“ volá   hlasom hlbokým. Vošla dievčina, tá istá, čo podala Martinovi vody.   Vidno, diví sa, že je tu a v takom živom rozhovore so starým. „Človek   ako človek,“ kríka na ňu majster. „Čo hladieť na ňom ?“ Tvár jej   zblčala, oči sa sklopily. Martin je zdesený a rozhnevaný. Veď tým   urazil i jeho! Oči sa jej zalialy slzami, aspoň sa teraz väčšmi   ligocú. „No — plač hotový — naporúdzi! Ľahko sadne na nos,“ durdí sa   Dukát, no hlas je trochu vľúdnejší. „Hlava prebitá? Azda maková —   lebo kapustná!“ A tu si vydýchol trošíčka a pokračuje: „Skoč k   Bobišovi — pol litra vína... I v kuchyni dačo: labku, alebo krýdlo...   Tuto hosť, majster dokonalý — uctiť treba...“
   </tei:p>
   <tei:p>
    ﻿14
   </tei:p>
   <tei:p>
    Betka skoro pobožne hľadí na Martina. Obdivuje na ňom, ako mohol u   starého toľkú milosť nájsť. Keď jej nebolo v izbe, Martin naraz udrel   na majstra: „A čo vám urobila, že ju tak obkrikujete?“ Dukát s   podivením hľadí naňho. I na čele chmára. Na jazyk sa tisne slovo, za   aké by Martin neďakoval. No oči starého kutaju v jeho tvári, slieďa v   nej faloš, smiech, alebo žart. Stretly sa s jeho otvoreným, smelým   pozorom, a skrotlv. „Tak patrí,“ riekol konečne starý, udrúc akoby na   stvrdenie hladidlom na stôl. „Ale zahanbovať ju tak vari nemusíte!“   ozval sa ešte Martin. „A vy sa nepliesť, do čoho vás nič,“ odsekol   majster, vydýchnuc po tak dlhej, nepreštiknutej výpovedi. „Ale keď   mne bieda sa na to dívať,“ stavia sa mu Martin. Dukát očervenel, ako   rak; snáď nestretol sa ešte nikdy s toľkým odporom. A divno — práve   teraz nápadne ticho odpovedá: „No — pokoj, pokoj!“ Kto je tá Betka?   Prečo tak zachodí s ňou? Všeličo by sa pýtal, ale nemá akosi odvahy.   Ostatne reč prešla na vojnu — i tu má Dukát svoje staré, vyprobované   náhľady. Prišla na stôl i labka a všetko, čo s kuracou labkou súvisí   — tak pri pohári besedovali až do mraku. Keď odchodil, pásol za   Betkou, že sa odoberie od nej. No tej už nevidno nikde; ukryla sa   iste, bojac sa nového zahanbenia. IV. „Kdeže ste boli?“ víta ho   Siváčka. „Ja že ste nám už utiekli.“ „Bol som v škole,“ odpovedá   Martin, sadajúc k stolu. A už viac nepovedal. Sedí ztratený v   myšlienkach. „Nemôže privykuúť, smutno mu je,“ myslí si gazdina.   „Vojna mu schodí na um, kamaráti...“ „Prečo zatajil, že som i tam   bol?“ pýta sa sám seba, i mrzí sa. „Čo jest na tom čo tajiť? Bol som,   pohovoril som so starým — čo na tom? A predsa nerečiem, ako keby   čerti vedia čo... A tí by podchytávali... Juro by hneď pozrel   lotrovsky... Ten človek má okále, ako jazvec. A ja starý pes, ja by   sa ešte zapálil — ja hej! Nešťastná nátura. A ešte len potom by sa   smiali!“ Pritom má ešte čosi na srdci: mal by čosi povedať a vše sa   zhákne. Juro sa konečne rozzíval a riekol: „Treba vari ľahnúť.“ Tu sa   konečne odhodlal i on a pýta sa:
   </tei:p>
   <tei:p>
    ﻿15
   </tei:p>
   <tei:p>
    „Akože — vyriadite mi tú komoru?“ Ani čo by mu cent bol spadol so   srdca. Cíti, že teraz urobil čosi, čo rozhodlo nad celým jeho životom   a budúcnosťou... „Veď som povedal: komora je prázdna. Zajtra sa môže   vyriadiť,“ odpovedá Juro milo prekvapený. „Predsa len zostaneš?“ „Už   aspoň len do Všechsvätých.“ „Zostaneš i dlhšie,“ vraví Juro akosi   veľmi určite. „Prečo?“ pýta sa ho živo. „Prečo to vravíš?“ „Lebo   proti zime škoda sa vyberať do sveta.“ Riekol to tak úprimne, že v   Martinovi utíchol všetok nepokoj. Druhý deň ráno najal voz a vybral   sa do mesta. Večer sa vrátil s naloženým vozom. Bol v ňom   najpotrebnejší čižmársky riad. Chybí ešte mnoho, menovite kopýt:   predbežne musí vystačiť. Deň na to komora premenila sa v čižmársku   dielňu. Keď sa v nej rozhliadol, spokojnosť a hrdosť sa rozmáha v   ňom. „Aspoň polihovať nebudem — dosť som sa nazaháľal: robiť   treba...“ Nikdy necítil takú chuť do roboty. Zdá sa mu, že tri roky   minulý na prázdno — treba nahradiť. Ide rovno do školy, už v   robotných šatách. „Ako?“ diví sa učiteľ, čujúc, čo Martin chce. „Veď   si vravel, že nemáš riadu... “ „Vtedy som nemal, ale už mám,“   odpovedá trochu v rozpakoch. Vidí, že predsa len chytro prevrátil   svoje úmysly naopak. „Tedy zostaneš tu?“ pýta sa učiteľ. „Prezimujem   aspoň.“ Tu sa zas diví, že nie do Všechsvätých, ale hneď i zimu   pribral. „No, to je pekne,“ chváli učiteľ. „Ale prečo nie Dobrého   remeselníka treba i nám. Ako si sa tak rozhodol? Či ťa prehovorili ?“   „Len tak — sám som si...“ A skutočne nevie sám, ako sa mohol tak   naraz odhodlať. „Už ako je kol’vek: ale múdre si spravil,“ chváli ho   učiteľ. „Nech ti Boh pomáha!“ I podáva mu ruku. Tak sa vracal s   robotou. Má nielen poprávať starú obuv, ale i nové čižmy ušiť. „To   bude môj majsterštuk,“ myslí si rozčúlený. Tuší, že od prvej roboty   závisí jeho budúcnosť tu. „Alebo zostanem — alebo musím odísť.“ A   čosi mu vraví: „Zostaneš — zostaneš ... “ I divno mu, že driapal sa   preč. Nech v krčme nenájde Jura,
   </tei:p>
   <tei:p>
    ﻿16
   </tei:p>
   <tei:p>
    bol by dakde v Pešti, alebo v Miškovci. „Ako by to bolo, keby mňa   nebolo tu“ Pohvizduje si a dudá pri robote, ako každý čižmár, ktorého   ešte čižmy neomínajú... Sedí pri nej od rána do noci. Juro, ak nemá   čo robiť, sedí pri ňom a prizerá sa. Dom je oživený buchotom   kladivka. Juro je hrdý, k akej sláve prišla jeho komora. Vôňa   čerstvého remeňa zdá sa mu veľmi príjemnou. V sobotu večer zaniesol   Martin robotu do školy. Nasledovalo prehliadanie, hmkanie,   probúvanie. Konečne znel úsudok: „Sú dobré. Neomínajú, nie sú tesné,   ani veľmi veliké. Nuž vydarily sa. A ešte jednu vec pri tebe chválim:   Ty si prvý čižmár, čo robotu na čas doniesol.“ Martin sa usmial. „Nie   — nehovorím na žart. Čižmári sú v tom hriechu po uši. Sľubujú,   prisahajú — a rušia slovo. Hádam preto padlo i remeslo. Ako učiteľ   radím ti úprimne: sľúb iba toľko, čo môžeš... “ „U Mrvu sa všetko   dohotovilo v čas,“ vraví Martin. „Tak má i byť. Lebo tak prestáva i   druhé zlo. Keď majster dodrží slovo — dodržia ho i jemu.   Remeselníkovi sa hneď riadnejšie platí, ak je i on riadny.“ Tu pozrel   učiteľ na majstra, či ho neurazil. „Vari sa nehneváš!“ „Nie,“   odpovedá Martin. „Prečo by sa hneval pre pravdu?“ Učiteľ nevraví nič,   ale si myslí: „Zdá sa, že nebude lagan. Druhý by naučenie odvrhol.   Niet nikde toľko nadutosti, ako u nevzdelaného remeselníka... “ Ale   iba teraz nastala pravá robota: jednačka. Martin nástojí, aby mu   zaplatili len za materiál; učiteľ sa spiera. Dlho musel sa hádať, kým   učiteľ ustúpil. Veselý sa vracia domov, Tu vidí, že ide brat proti   nemu. „Striehol ma,“ myslí si Martin. No Mišo sa ukazuje, ako by bol   prekvapený týmto stretnutím. „Iules’ bol?“ pýta sa Mišo. „S robotou,   vo škole.“ „Tak zostaneš v dedine?“ „Zostanem za daktorý čas.“ „O nás   ani netúrneš!“ „Vieš, čo sa stalo.“ „Ale predsa! Či sme nie bratia?*1   „Ja sa neodhŕnam: budem ti vždy verný brat,“ vraví Martin úprimne.   „Ale do vás — ta mi ona zasekala cestu.“ Mišo nevraví nič, len hľadí   do zeme. „Vidíš, ty sa nedržíš chlapsky,“ vyčituje
   </tei:p>
   <tei:p>
    ﻿17
   </tei:p>
   <tei:p>
    mu brat. „Päsť máš mocnú, hlavu dobrú, srdce na mieste: Čo sa jej   dáš? Muž — a žena ťa skrúca!“ „Kebys’ vedel, aký je stav manželský!“   na to Mišo. „Ale nevieš. Ty len z videnia... A to už tak musí byt. I   ja som z počiatku, ako ty: ale teraz nie. Čo som raz odporoval, vždy   bolo zle — vždy na jej vyšlo — vždy... Ako neslúchneš, keď dobre chce   a má pravdu?“ ,,A vtedy mala pravdu?“ „Vtedy nevedela, ako, čo.   Myslela, že nám ideš do gruntu stupiť. Vieš, aké sú ženy — a ešte   vojak!“ „No už to nevybieliš — už ti je to raz čierno. Tys’ mal   povedať po chlapsky: žena, čuš — pán som ja... Synku, držal si sa   babský. Chcela urobiť hanbu mne — hanbu spravila tebe... A akú,   synku! Ja sa dodnes hanbím za teba, horím od hanby. Nikdy som   nemyslel, že brat mi na to vyjde — nikdy! Lebo i druhí sú v takom   jarme: ale tí alebo zaslúžili, keď sú ľahkomyseľní, alebo sú   naničhodní. Ale môj brat: chlap súci, muž dobrý — a padnúť do takej   potupy! To mne zasekalo cestu do vás... Mišo je veľmi zronený.   Cíti, že veľa pravdy v bratových slovách. „Ty ju neznáš. Nie je ona,   ako sa ti ukázala. Kebys’ ju poznal, tak ako ja... Viem, i banuje...“   „Nuž dobre, Mišo, keď ti je taká. Bodaj by bola! Ale ľudia vravia, že   človek i na šibenici privykne Tak i tys’ vari privykol. Ja len to   vravím: keby bola moja, ja by jej porúčal rohy...“ Rozišli sa nanovo.   Mišo kráča smutne domov. Martin hľadí za ním a myslí si: „Hľa, tak   vyzerá šťastný muž!“ I búri sa mu krv. „Čo urobila z neho! Takého   babráka — tôňu t‘iPút™1 videť, ani mysleť bez nej nemôže: má ho   celého... “ pri tom výbuchu. „Ale čo si počneš s ním — s talypŕ   ničím? \ Postav ho sto ráz na nohy — sto ráz ti ho podrazí,/takého   panáka. .. “ [/V f i Ako došiel na miesto, kde sa začína ulička, v /   Dukát, prešly ho trápne myšlienky. Miesto domov, zahol J^Hčky.   „Fajront už? Ja tiež,“ víta ho starý, podávajúc mu zrel pritom   významne ku peci, kde sedí Betka a pradie. „Nechaj i ty,“ volá na ňu.   „Sobota — dievocká robota. Riadiť kuchyňu — dvor: všetko!“ Kukučín:   Konec a začiatok. 2
   </tei:p>
   <tei:p>
    ﻿18
   </tei:p>
   <tei:p>
    Betka vyšla ochotne z izby, bez šomrania. Martinovi sa zdá, že   starý nie pre riadenie ju poslal preč. Snáď ju len chcel znovu   pokorit: kto to vie? Bol by sa zamiešal i dnes — no akým právom ?   „Nuž ostanete len — ostanete!“ pýta sa ho Dukát veľmi vľúdne. „Všetko   len o vás: šustra máme — šustra máme... Hej — i obuv keby darmo, i   obuv... Ale coky! To nie blázon Dukát: čakat do vida... Planý svet —   planý!“ vraví hlasom mäkším a oči krotko, s poľutovaním hľadia na   Martina. „Len čakať nie — len to nie! Z ruky do ruky: v tejto práca,   v druhej pláca... Lebo remeselník: čo na nôž, to za groš. Skaly   neodhryzneš — kozy neorú, capi nebránia ... “ „Ja myslím, že sa   naučia platiť,“ vetí Martin. „Ja vyhotovím na čas, oni na čas   zaplatia.“ Dukát hodil prudko rukou. „Ja tiež tak kedysi... Teraz   viem. Oj, zmúdrieš každý — zmúdrieš... Sedliak čert! Remeselníka za   nič; remeselník nikto — remeselník pobehaj... Dreva z hory — ani íver   — remeselník skrahni! Trávy z chotára — ani chĺpok. Ej, znám ja,   znám! Ale keď príde: majsterko, kabát — ale peňazí nič; neomlátil   som... Vtedy pokora, vtedy dobrota!“ To riekol veľmi podlízavo, čo s   jeho tvárou i celým chovaním stojí v takej protive, že Martin musí sa   smiať. „Taký je sedliak — taký! A ja, starý blázon — verím...   „Čo má človek robiť? Oni nám dávajú zárobok, bez nich nevyžijeme. 1   veriť musíme.“ „Veriť? Ani bratovi!“ zvolal prudko. „Ani vlastnej   sestre; po vedám: ani sestre!“ „Sestry i tak nemám,“ smeje sa Martin.   „A ja hej!“ a búšil sa do prsú. „Mal som — viem! Never ani tej^... “   „Žije ešte?“ pýta sa. Čosi pamätá, že sa Dukátová sestra kedysi   spomínala. „Nie,“ odpovedá pevným hlasom. A viac o tom už nepovedal,   ani nenaznačil bližšie. Sedí ticho, vidno, pohrúžený v myšlienkach. A   rozhovor zaviazol úplne. Martin sa konečne sobral. „Príďte iným   časom. Ustatý akýsi,“ vyhovára sa Dukát. „Spať treba.“ Vyprevadil ho   iba k dverám. Martin zvolal v pitvore: „Dobrú
   </tei:p>
   <tei:p>
    ﻿19
   </tei:p>
   <tei:p>
    noc!“ No z kuchyne, kam poslal tento pozdrav, nikto sa neohlásil.   Vyšiel na ulicu. Tu ide Betka, iste bola v dedine. „Ja už idem,“   prihovára sa Martin. „Majster je vraj ustatý. Či čo vám je on — ak sa   smiem pýtať?“ „Ujec mi je. Mamin brat... “ Chcela popri ňom prejsť,   no on ju zastavil, „Chodievate na zábavy?“ pýta sa jej na slepov Ona   hľadí naň udivená. Čo chce touto otázkou? Čo má za cieľ ? „Tu ich ani   nieto.“ „Na Všechsvätých bude.“ „To ma ujo nepustí,“ vraví otvorene a   dokladá: „Čo by tam i robila !“ „Rozveseliť sa. Vám musí byť smutno,“   vraví srdečne. „A on je veľmi prísny, dakedy i krutý.“ „Ja sa nemôžem   žalovať. Na mňa je dobrý.“ ;/Mal by byť láskavejší. My chlapi ešte   strpíme — sme privyknutí. Ale vy — vám to musí byť ťažko.“ „Nám?“   pozerá naň s podivením. „Prečo nám? Že sme nie* privyknuté! Ba skôr   ako vy. Vám celý svet otvorený; ustrniete, kde sa najviac páči. Môžte   si vyberať. Vám nemôže byť nikdy zle... A ak zle — zle do tých čias,   kým sami chcete... Vy práve nemáte kde privyknúť. Ale my!“ Nakrívila   tak posmešne ústka, že sa musel usmiať. „A čo vy?“ „My máme priestor   úzky — náš svet malý... My musíme tam byť, kde nás dajú. Ako moch: i   skaly sa chytí, bárs je studená a tvrdá...“ Naraz sa zobzerala   splašene a doložila: „Ale ja už musím íst. Dobrú noc!“ Podali si ruky   i zmizla vo dvore. Martin kráča domov, vlastne do Sivákov, hlava   preplnená... „Ako moch — i skaly sa chytí... Povedám, nespokojná. Ale   kde by. Ten starý je ako drak... Ako ju vyháňa z Sestrinu dcéru! A   ako vravel o nej: never sestre — never! Čo to má byť? A prečo ju   vyháňa... Pre mňa? Smiešno! Vari som blázon? Vari neviem, čo je   dievča? Dnes nasľubovať, zajtra zabudnúť •— odtajiť... Nuž ale takto   nemôže byť spokojná — takto nie. A čo to mal so sestrou — čo... “   Rezko zaberá domov. Snuje plán, ako vyzvie od Jura. Svetla   nezapáli... Potme sa dobre hovorí. A čerti vedia — trafil by sa
   </tei:p>
   <tei:p>
    ﻿20
   </tei:p>
   <tei:p>
    zapáliť... Veď i minule odtajil, že bol u Dukátov; len preto   odtajil... U Sivákov sú obloky tmavé. „Ach, či to strach s tými   luďmi!“ odvráva si, vchádzajúc do komory. „Sedliak vo všetkom bez   miery... Keď piť, nuž piť — keď hrdlovať — nuž hrdlovať: a keď spať,   tak už spať. Vo všetkom preháňať! Že si boky neodleží do bieleho   rána. Nie ten. Ešte zajtra odpoludnia ľahne, bude spať do večera a   večer zas pôjde spať s kurami. Hrozný národ!“ A závidí tomu „hroznému   národu“. Prečo si on neľahne? Ľahol by si, keby zaspal... „Ale už sa   nespí, ako vo vojne. Hodil si sa na matrac, už si spal. Nemalý kedy   nadchodiť všakové myšlienky. Ani snívať nebolo kedy... A tu! Nemôžeš   sa obohnať pred nimi: letia na teba sťa roj. Len kde sa berú? Ja že   vlani minulo všetko — ja že už nebude nad čím sa trudiť. Ja že   pokoj... A ono hýbe sa to všetko. Čo bolo vlani minulo — iba tŕň   zostal v srdci... A ešte báda — a už nový tŕň. Jest nad čím   premýšľať, jest; i trudiť sa — i žialiť... Aký to žiaľ, keď otcovský   dom zavre sa ti pred nosom! I všetky plány zlyhajú — po cudzích   domoch sa musíš potĺkať...“ Kozberá, prerýva v pamäti. Akoby naschvál   vyhľadáva minulosť. Sú v nej nemilé rozpomienky — no radšej ich má,   ako to, čo sa mu tisne do duše... Sú trápne a predsa ťažko s nimi sa   rozlúčiť — vyhodiť ich von, vyčistiť srdce od nich a také prázdne   roztvoriť do korán. Nie, radšej ho zavreť, radšej tie nové city   odháňať starými, vyhladnutými rozpomienkami... To staré už zná,   spriatelil sa s ním: a toto — toto... „Ešte nespíš?“ čuť Jurov hlas   vo dverách. „Vari so sliepkami!“ smeje sa Martin. „Veď i ja tak.   Naspíš sa na tri boky do rána. Tak som vošiel. A kde si bol dosial?“   „Vo škole a u starého Dukáta,“ priznáva sa Martin. „Čože ten starý   mrkvot — hundre?“ „Ako obyčajne. Ale zlý človek je nie.“  „Ktože   ho haní? Je blázon starý. Na sedliaka špince a žije z neho... Keby mi   bol taký protivný, šiel by do mesta: bez toho je krajčír. Ale on nie.   Vyrediká sa do dediny a špince na nebýva v meste? Bez toho jeho   robota je na posmech. sa bojíš pokročiť — všetko panský fazún...“   prišiel sem, keď — povedáš —- býval v meste?“ vari nevieš? Mal   sestru. Pekná vraj bola. Bývala uňho.
   </tei:p>
   <tei:p>
    ﻿21
   </tei:p>
   <tei:p>
    Silil ju zá kamaráta, akéhosi zámočníka. Ale tej zámočník bol   čierny, zaľúbila si pisára; ten sa lepšie šikoval ku nej. A starý   mrkvot sa nazdal, že ju prišili. Preťahoval, odkladal, striehol a   sestra mu za chrbtom upiekla pekný koláč... Ani sa nenazdal, iba keď   zámočník povedal, že ju takú nechce... Potom ju už dal za pisára,   bárs bol chlapík šťúply: iba do truhly vložiť. Nabral si na srdce, že   hanba takáto a takáto — a hybaj z mesta do nás... “ Martin sa nediví   starému. Zná jeho povahu a prísno smýšľanie. Chápe, prečo spomínal   sestru. „A kde je teraz ona?“ Vie, že zomrela, no chce sa dozvedeť   podrobnosti. „Najprv zomrel on a vari tri, či štyri roky ona. To   dievča je od nej. Veď si videl Betku.“ „Áno.“ „Hodná dievka, šumná tá   Betka — čo?“ zažmurkal na Martina; ten si pomyslel: „starý blázon“ —   a neriekol nič. „No šumnô — šumnô,“ pokračuje Juro. „Ale nezmúdrel   starý cap — nie ten! I túto tak strežie, nepustí ani na piaď; nuž   nebodaj, nebodaj...“ „Čo!“ skríkol Martin neobyčajne živo. „Nuž —   čert nespí.Ľ A tu odmlčal sa na chvíľu. „To bys’ mohol o každej   povedať: čert nespí — a potom múdre mlčať. Ale tu si čosi len   nadštrkol, že nebodaj, nebodaj... To ako že i ona by mohla starého do   hanby priviesť... Povedz mi, z čoho, odkiaľ to vieš?“ „Nuž povedajú —   čerti ich tam vedia,“ odpovedá Juro. Martin vydýchol — no nemá akosi   pokoja. „A to je už dosť: povedajú? Čo pohovoria všetko! Ja na reči   nič nedám, a ešte keď dievča otrepávajú... “ „Tu nič sa nemôže   povedať: nik nič nevie. Iba to, že zabehúva za ňou akýsi z Lehoty. I   do kostola chodieva. Vidí sa takto poriadny čeľadník — i zeman.. . “   „Nuž,“ núti ho vMartin, keď Jurovi reč viazla. „Starý bráni. Že vraj   ľahkomyseľný! Nuž nenosí on kabát niže kolien, ani čižmy ako vahany:   tak to sa nepopáčilo starému — možno preto ľahkomyseľný... Iste bude   i teraz vykrúcať, kým... “ „A ona čo?“ zahovára Martin. „Chce ho   ona?“ „Ako by nechcela? I toho s rožkami, len nech by sa vysvobodila   z takého cviku...“ „To už neverím!“ ohlásil sa Martin. Muka mu je   toto počúvať, a predsa sa drží toho istého predmetu. „Tak by musela   byť veľmi ľahkomyseľná.“ ý
   </tei:p>
   <tei:p>
    ﻿22
   </tei:p>
   <tei:p>
    „Neviem, ja jej neznám takto: iba z videnia,“ odpovedá Juro. „Ty   ju budeš skôr znať.“ „Ja?“ A srdce mu strepotalo. „Prečo ja? Z   jednoho videnia?“ „Keď ju tak zastávaš!“ posmieva sa Juro. „Ja by   zastal každú,“ bráni sa s rozhorčením; „každú, vieš t Taká vec nemôže   sa len tak na oslep trúsiť medzi svet: treba dokázať. Čert nespí — to   môžem povedať na ktorúkoľvek a brodiť sa v jej dobrom mene. Pováž si,   čo by bolo potom!“ „Ja ju neohováram: ona je dievka poriadna. Ja   haním iba starého, že ju strežie. Načo ju strežie? Ak je taká — žaba   nájdemláku: čerta neustrežieš. Či je nie tak?“ „To vari nie... Rodič   musí bdieť...“ „Vieš, dobro sa strežie samo!“ na to Juro s veľkým   ohňom. „To by tu matere a otcovia nič nerobili, iba striehli... A tí   nie. Spustia sa na svoje deti, spia pokojne pre ne: nebránia im sa   schodiť, ako Pán Boh prikázal. Tak by mal i on, keby sa nebál... A či   má príčinu báť sa alebo nemá — ja neviem... Iba to som povedal — viac   ani slova. Ohovárať nechcem a nebudem...“ Martin nie veľmi čuje, čo   Juro hovorí. Jemu zdá sa, ako by čul mumlanie, sťa keď hrom sa z   diaľky ohláša. Čo mu do Bety — čo do starého? A predsa je rád, že   starý strežie. Cíti velikú spokojnosť, že strežie aspoň on. Nehnevá   sa už, že ju posiela z izby, i keď on príde. „Moch sa chytí skaly“,   tá výpoveď mu vŕta v hlave.. „Dobre robí, keď strežie, dobre...“ VI.   Ráno na treťom zvonení berie sa do kostola. Sedí v lavici   remeselníckej. Tam sedáva starý Dukát, obecný kováč s tovarišom. Je   pohodlná — celým kostolom možno sa rozhliadnuť. Inými citmi bol tu   naplnený dnes týždeň! Prvý raz po dvanástich rokoch. No za týždeň   veľa sa zmenilo — má o čom premýšľať, i nové city vkradly sa do   srdca. Zapúšťa korene, zapúšťa — tak mu je, ako by tu už bol od   dávna. „Keby mi prišlo odchodiť: či by ozaj bolo tak ťažko, ako v ten   večer!“ skúma sám seba. A odpoveď znie: „Veru nie — veru nie...“ „čo   sa tedy stalo,“ rozkladá si ďalej, „čo? Veď je tu život taký jednaký,   tichý... Čo sa mohlo stať?“ Tu nevie, čo odpovedať — no cíti, že   všetko je iné — on sám ako znovu narodený...
   </tei:p>
   <tei:p>
    ﻿23
   </tei:p>
   <tei:p>
    Starý Dukát zasadol k nemu. Ťažko opísať tú yážnosť, keď kráčal   cez kostol v svojom dlhom kabáte. Nespieva, ale ani nešepce. Hľadí   najviac na dlažbu, čisto zametenú. Martin sa obzerá, menovite k   lavici, na kraji ktorej sedí Betka. Je krásna. Vlasy ovinuté okolo   hlavy sú ako by rámec, v ktorom je zavretý krásny, živý obrázok — jej   svieža, čistá tvár. I šaty si vybrala vkusné. Okolo okrúhleho hrdla   biele čipky živo sa odrážajú od tmavších šiat. Veľa očí je naň   obrátených. Vidno, ešte dodnes im je zanímavým cudzincom. Ale on   nevidí nič. Díva sa k nej, ak ona sedí a spieva z knižky. „Musíš sa   obzreť — a čo kedy!“ nakazuje jej, i okamih a je netrpelivý. Konečne   pozrela, akoby sa pýtala: „Čo chceš, čo mi nedáš pokoja?“ Zabudol, že   sedí v chráme. „Krásne sú tie oči — krásne a prenikavé...“ Čosi ho   drglo do ruky. Dukát mu nadkladá roztvorenú tabatierku. Bez nej do   kostola nejde — preto ju má ustavične vo sviatočnom deáku. Martin   šnupol očistom, tabak vysypal na zem. A zase hladí k nej. „Čo mne   vlastne do nej? Ja som to už dávno preskočil — dávno... “ Mariena mu   prichodí na um, a zvláštno — necíti ten tŕň, ktorý celý rok nosí v   srdci... Zdá sa mu, že to bolo dávno, veľmi dávno. Mariena už stará,   nahrbená žena. .v. Na povláči medzi mládenci akýsi nepokoj. Šuhaj   driečny, vysoký, s vlasmi k uchu pričesanými, sadá medzi nich. Ta,   kde je stisk najväčší. Súsedi sa nepomkýňajú — musí sa vcvíkať medzi   nich. A sotva sa uhniezdil, už sliedi očima po laviciach, kde sú   dievky. A už hladí na jednu — na Betku... „To je on — to je on!“   vraví čosi Martinovi a srdce mu bije silno. Obracia sa k Dukátovi.   „Kto je to ten mládenec, čo teraz prišiel? Má červenú mašľu.“ Dukát   sa ani neobzrel. „Rybársky z Lehoty,“ odpovedá sucho. „Z Lehoty? Čo   ten tu hľadá — veď tam majú kostol.“ Vie, čo tu hľadá, veď mu Juro   povedal! A predsa jeduje starého... „Neviem.“ „A čo je? Gazda?“   „Gazda.“ „Vždy hľadí kdesi dolu,“ dodieva doň. „Medzi dievky čajsi...   “ „Čo ma doň,“ odsekol Dukát a očima — v nich zloba — pošibal   Martina. „Keď v kostole — Bohu slúžiť! Nesliediť po ľuďoch!“ Nemrzí   ho, že tak dostal. Smeje sa na Dukátovi, i na jeho hneve. Tak dobre   mu padá, ako rozhorúčenému studená voda. Sedí
   </tei:p>
   <tei:p>
    ﻿24
   </tei:p>
   <tei:p>
    už, vešajúc .oči clo knihy. Ale tie odbehujú od mŕtvych litier,   ta, kde ich čosi ťahá. Už nesedí ona na kraji... Oči jej blúdia — tu   zas zamyslené opierajú sa o stolicu. Raz podletely i k povláči, sňaly   sa s druhými a padajú zase k zemi. A Martinovo srdce ako v kliešťach.   Tak ťažko obsedieť! Vstal by, utekal by dakde do póla, kde by bol   samotný... Hodil by sa na zem... Popoludní nadišla ho dlhá chvíľa.   Nevie, čo robiť. Sedliak jej nezná: ľahne do sena a odospáva, čo v   týždni zmeškal. No on nemôže spať, jemu sa žiada ísť medzi ľudí,   poshovárať sa. I vyšiel z domu, že pôjde do mlyna. Došiel k známej   uličke — zapadol do nej. Na mlyn zabudol... Nikoho niet doma, iba ona   sedí za stolom, číta z akejsi knihy. Martin si želá jednu vec: „nedať   nič znať na sebe“... „A čo vlastne nedať znať?“ pýtal by sa, keby   nebol pomútený. „A kde je ujček?“ ohlásil sa konečne. „Vybral sa do   dediny, inkassovať,“ odpovedá ona tak spokojne, že Martin jej závidí.   Ruka jej leží na knihe, aby sa hádam karty neprevracaly. „Každú   nedeľu chodieva,“ vraví Betka tým istým spôsobom. „A ja som sa   ohlásil, trochu pohovoriť... Nevedel som, že je nie doma,“ vyhovára   sa. I on je akýsi istejší, rozum prichodí do poriadku. „Nebude dlho?“   „Dakedy dosť skoro príde. Dneska, neviem...“ Tu badať i na nej   rozpaky. Nevie, čo robiť. Ponúknuť ho, aby dočkal? Čo povie ujec... A   ako ho odpraviť — ako? „Ak by sa vám páčilo počkať...“, začala znovu,   len aby hovorila. „Chvíľku by ho počkal, svoľuje Martin i šedá   si skoro ku peci. Teraz je zmúťená. Čakala naisto, že odíde. Videla   mu na tvári sklamanie, keď našiel ju a nie ujca. Čo teraz? Veľmi jej   je nevoľno. „Dobre padne,“ začal on, opanujúc sa úplne, „dobre padne   pohovoriť si s ľuďmi sveta zkúsenými, ako váš ujec. Ja si ho ctím.   Človek je on statočný, bárs má i chyby...“ „Chyby?“ pýta sa ona živo,   nebadať už na nej pomútenosť. „I chyby ste už zbadali na ňom ?“ „Tie   on neskrýva — nevie sa pretvarovať. I v tom je úprimný. Nuž nie ťažko   ich vynájsť.“ „A aké? Povedzte mi...“ „Včera som už povedal. Je   tvrdohlavý a prísny... A to tam, kde by mal byť laskavý a povoľnejší   — na príklad k vám...“ Za-
   </tei:p>
   <tei:p>
    ﻿25
   </tei:p>
   <tei:p>
    budol už, že túto chybu včera pred Jurom zastával. On zabudol   teraz na všeličo — dívajúc sa na ňu. „Ja sa nemôžem žalovať,“   odpovedá ona tým istým hlasom, ako včera. „Tým horšie preňho, že sa   nežalujete,“ pokračuje Martin. „Nejeden mlčí, znáša, nežaluje sa —   trpí... Ale žaloba je na očiach, ak nie na ústach: tam ju treba   vediet vyčítať. Nečakať na slovo — priskočiť hneď ku pomoci. To by sa   mal naučiť!“ „Ja myslím,“ vraví ona s trúchlym úsmevom, „to môže iba   matka. Môj ujček, chudák — kde je ten od toho!“ A tu sa usmiala.   „Matka — tá najskôr, tá najskôr,“ prisviedča on. „Ale nie iba ona —   to nie... Otec, strýk, ujec — i cudzí človek môže sa tak vycibriť.   Uhádne vám na očiach každú myšlienku, lebo túžbu: len nech má na to   spôsob!“ „A čo za spôsob?“ pýta sa zvedavo, zavierajúc knihu. Martin   zaujal jej už celú pozornosť. „Láska...“ Zamlčal sa a sklopil oči.   „To je Iúbosť veliký špehún,“ rozosmiala sa. „Je — v tom jej nič   nechybí. Špehuje, strežie, či sa nejde stať dačo zlého... Vynájde   napred: toto bude na osoh, toto na škodu; vystríha, bráni, strežie.   To je Iúbosť! Stráži nad tým, koho si vyvolila...“ „Ale je to ťažko,“   odporuje ona. „Dakto sa vie tak premeniť — nič nedá znať na sebe... “   „A práve tam jej je Iahko... Vidí do srdca, do duše... Oklamať sa   nedá, ani podviesť...“ „Ale to je strašlivé!“ zvolala tuho sa   rozčervenajúc. I Martin sa usmieva na jej prestrašení. „To ako o   mátohách! A človek nemôže mať pokoja... Keby druhý vedel, čo si   myslím, alebo chcem... “ „Prečo?“ diví sa Martin. „Človek sa skôr   cíti istejší... Nebojí sa ničoho. Oj, taký človek vyvedie, čo by sa   sám nenazdal. A nič ho nezroní. .. Dôveruje sebe, dôveruje svetu,   lebo sa nazdá, že je veľmi mocný... A báť sa, že viete, čo si myslí,   alebo chce! To sa nebojí: to mu je sila, i potecha... Nieto väčšej   rozkoše, ako otvárať srdce — záhyb za záhybom: dať doň nazrieť tomu,   koho máme radi... Tam je celkovitá dôvera, vo všetkom dôvera...   Myšlienka sa nám tiež iba vtedy zapáči, keď sme ju jej vyzradili. A   nemáme pokoja, kým ju nevyzradíme...“ Tu zamíkol. Diví sa, čo ho   zavlieklo do týchto končín... A
   </tei:p>
   <tei:p>
    ﻿26
   </tei:p>
   <tei:p>
    cíti y sebe akúsi ľahkosť — čosi ho unáša, ťahá, vábi ďalej a   ďalej. Možno by slúchol, no jeho poslucháčka, vidno, je zarazená.   Yidno, že sú jej to veci nové... „Vy ste museli byť zaľúbení,“ vraví   ona. Tu sa spamätal. Jasne vidí, že čo bolo, minulo... To všetko už   iba sen, sen, ktorý vypadne z hlavy, keď slnce zasvieti. Miškovec,   Mariena — to všetko už iba sen, rozpomienka... A bôľ, a slzy, a   vzdychy — kde sa to podelo? Tak mu je, ako by bol vyhodený z tmavej   komory na svetlo Božie, do neznámeho kraja... „Bol som,“ odpovedá   celkom spokojne. „A už ste nie?“ Pohol pleciami. „Už nie,“ odpovedá   chladno. Veď skutočne to už minulo, ako keď niť prestrihne. „Ako to   môže byť?“ pýta sa ona udivená. „Raz to, čo ste rozprávali: také   zázraky — dôvera, sila, potecha — a o čas nič... Kde sa to tak   podeje? A ako: veď by to malo pretrvať celý život, keď je to také...“   „Ja som tiež tak myslel, že na celý život... Nebol by veril nikomu,   že nezostane z toho nič, iba rozpomienka... I zaviedol som to na   dosmrti, aby to potrvalo. Kde sa to podelo — sám neviem: iba keď ho   nebolo. Pán Boh vie, kde sa podelo... Ja si myslím, že umrelo samo od   seba. Ako strom, keď nepríde naň vlaha. Živorí, chápe sa, a nakonec   predsa len uschne. I ľúbosť musí mať vlahu — musí sa úfať... Kým som   ja úfal, že ona myslí na mňa, ľúbosť sa držala. Ale keď som videl, že   si vyvolila druhého: tu i moja ľúbosť vymrela...“ „Ale to je veľmi   smutné!“ zvolala Betka, „že to tak pominie!“ „Prečo?“ smeje sa   Martin. „Vidíte, ja sa už smejem...“ A naozaj, jeho smiech je jasný,   veselý. „A v prvé časy?“ pýta sa ho. „To bolo všakovak. Bolo mi tak,   ako by bol pred chvíľou veliký boháč, veľmi veliký — a teraz nemal   ničoho... Tak mi bolo! A ako som banoval za svojím pokladom — ako sa   mi nechcelo bez neho urobiť krok... Bol by najradšej zomrel... Ale i   taký boháč sa utíši. Vidí, že na svete mnoho chudobných i okrem neho,   i ľahšie mu je. A ešte natrafí na dáku vec, čo ho začne tešiť — tej   veci sa chytí — zabudne na bohatstvo. I šťastným sa bude cítiť!“ „Ale   to je predsa smutné, že tak to môže pominúť. Prečo je srdce také   zábudlivé!“
   </tei:p>
   <tei:p>
    ﻿27
   </tei:p>
   <tei:p>
    „Práve, šťastie je to!“ zvolal tuho presvedčený. „Veliké šťastie.   Veď každý má za dačím zabudnúť, za dačím, čo ho tešilo. Svet by bol   samý plač — samé slzy... Komu by sa chcelo v ňom žiť? V takej   mučiarni... Takto povzdycháš, poplačeš, požiališ — a už natrafíš na   dačo, na dáku náhradu — a zabudneš, ako dieťa rozplakané ...   „Tak vy ste sa znovu zaľúbili!“ zvolala s akousi radosťou a dôverou.   Martin je omámený touto jej účasťou. Vidí, že ona už pasie za každým   slovom od neho. „Nie,“ odpovedá Martin. „Veď ste spomínali náhradu.   Kdeže inakšia náhrada... To je vari najlepšia!“ „Vari klin klinom!“   rozosmial sa Martin a doložil vážne: „To nie. Ja som sa toho nikdy   nedržal, bárs daktorí veľmi chvália, že klin klinom... “ „A tá   náhrada?“ pýta sa chtivo. Dala by neviem čo, keby jej i to povedal...   „Nuž poviem vám,“ rozhodol sa razom. „Hľadal som ju — a pochytil   prvé, čo prišlo pod ruku... Rodinu... “ Zamlčal, aby si vydýchol,   alebo sa sosbieral. „Pomyslel som si: máš ešte koho ľúbiť — máš...   Tam doma je brat so ženou a deťmi — ľúb tých. To nebude láska z   príhody — tá je vštiepená do srdca, s ňou srdce vyrástlo... Šťastný,   reku, človek, čo nestojí sám, ale má sa o koho oprieť...“ Hlas sa mu   zatriasol a zadrhol v hrdle. Udrel zas na boľavé miesto srdca — srdce   sa ozvalo. Sedí tak vhĺbený sám do seba. Pozre —■ jeho poslucháčka   sedí, mlčí, hlavu opretú v dlani... Vidno, slzy jej tečú. „Čo si to   spomenul!“ karhá sám seba. Až teraz badá, že siroba je i u nej boľavé   miesto... „Čože ty — ty si chlap, mocný — vieš si poradiť: ale ona!“   P k stolu — zabudol na rodinu, na žiale. Vidí iba ju, zlomený   kvet... jej hlavu — tvár ubolená, zmučená; tie čarovné oči slzami   zmočené... Krotko a oddane akosi dívajú sa naň, i ústa sa usmievajú,   bárs trúchle. „Ach, odpusťte, odpusťte,“ prosí ju vrele, „ja tu   rozkladám, do čoho vás nič. Ja, muž, vyslúžený vojak... Ako smiešno!   Už nikdy nebudem tárať — nikdy... “ „Mali ste radi matku?“ pýta sa   Betka, nenačúvajúc mnoho, čo jej vraví.
   </tei:p>
   <tei:p>
    ﻿28
   </tei:p>
   <tei:p>
    „Rád! Kto by ju nemal rád?“ „A mne sa vidí, že nikdy som jej   nemala tak rada, ako teraz, čo jej nemám... To je žiaľ, keď dačo   oceníš, iba keď ho nemáš... Možno i plakala neraz nado mnou, keď som   ju nahnevala...“ Hľadí pred seba, ako čo by na dačo tuho myslela.   „Raz takto v nedeľu bola som s ňou sama. Ležala. — Bojíš sa? — pýtala   sa ma. — Ja nie, keď si ty tu, — vravím jej. — A keby ja bola umretá?   — Ja som sa strhla a pustila do plaču. — Keď ty umreš, umrem ti i ja;   nehovor mi tak — kričala som. — Neumreš, dieťa, neumreš, tu mi   ostaneš: samo! Ach, či to strašné! — A zakryla tvár a dlho tak   ležala. Potom ma privinula k sebe a neriekla ani slova. Hladila ma   suchou rukou po hlave — ticho sa modlila... — Choď, moja dievka, po   tetku Zuzanku — to bola stará pani a bývala na druhom konci mesta. —   Chod, posed’ si u nej a príď i s ňou, keď slniečko zapadne... Chcela   som ísť, ešte raz ma vrátila a vybozkávala. — Alebo radšej zostanem   pri tebe — ponúkla som sa jej. — Nie — len to nie! Choď — a iba večer   príď! Choď — ja si zdriemnem... Šla som, bárs sa mi nechcelo. Večer,   keď som prišla s tetkou Zuzankou, mama už ležala mrtvá... Prečo ma   poslala — prečo?“ Martin je hlboko dojatý jej bôľom. Počúva napnuté.   „Ja viem prečo,“ odpovedá hlasom pohnutým. „Chcela vám usporiť žiaľ.   Nechcela, aby ste videli jej muky a posledný boj... Radšej zostala   samotná — bárs ako túžila hľadeť na vás, až kým oko nezhasne...   Radšej sa zriekla i tej ostatnej útechy... “ Betka ho pozorne načúva.   Ona to tiež myslela — tiež: len že nevedela to tak určite, až teraz,   keď jej to on povedal. „Vaša mama bola dobrá, veľmi dobrá,“ riekol   nakonec určite, s presvedčením. „Vy ju znáte?“ pýta sa ona. „ Z   vašich rečí vidím... Musela byt dobrá... “ „Však ver’!“ zvolala   natešená, s radosťou v tvári. „Ja to tiež viem. A ujo ju haní!“ „To   by nemal, nie,“ krúti Martin hlavou. „To by už nemal...“ „Ach, keby   ste ju boli znali!“ zvolala, obrátiac k nemu oduševnenú tvár. Oči   pozerajú naň dôverne i milo. „Viem, bola taká dobrá, taká milá, milá,   ako...“ Tu mu velie čosi zastať. Chcel povedať: „Vy, Betka, vy...“ No   nepovedal. Prehliadol jasne, čo sa stalo... Vidí pred sebou už nie   sirotu — vidí dievča, v očiach ktorého hlboká priepasť, kam
   </tei:p>
   <tei:p>
    ﻿29
   </tei:p>
   <tei:p>
    nesvobodno sa zahľadeť, lebo sa hlava krúti... A tie oči hladia   naň dôverne, nevinne... Krv sa mu valí k srdcu — to bije prudko. Tak   bolo, keď s Marienou sa dohovoril v záhrade pod orechom... „A toto   nie Mariena — toto je iná... A tak, ako keby bola ona, lenže   premenená... Čože je toto?“ Odpoveďou mu je tá sladká rozkoš, ktorá   prúdi žilami. Rád by bol, aby bolo ustavične takto... Aby ona vždy   takto dôverne hľadela naň... „A dôvera by uletela, keby povedal, čo   sa mi tisne na jazyk. Nikdy by sa nevrátila — nikdy... “ I tisne to   slovo nazpäť, ta, kde sa zrodilo — no to nechce, zaviazlo v hrdle,   zahatilo myšlienky v hlave — a on sedí náhle ticho, onemený,   ztratený... Ona sa nevie vynájsť, čo sa mu stalo. Jeho oko zablúdilo   kamsi do kúta. Snáď sa hnevá... Ale ako hnevá, keď na tvári radosť a   šťastie? „Čo mu je?“ pýta sa. S detinskou zvedavosťou pozoruje tú   predivnú hru tváre — sliedi za premenou... Je to niečo tak nového,   krásneho — nikdy to nevidela... „Sme tu sami — ako je to, tak náhle!“   dumá on. I sbiera celú silu duše. „Ja už idem,“ vraví hlasom   zmeneným, rozochveným. Divne sa on robí pri takej všednej výpovedi.   „Ujec, ako vidno, nepríde ... “ „Ale už — nechoďte ešte!“ zdržiava ho   ona. Hladí mu dosiaľ do tváre. Tu i on pozrel na ňu. Zakotvil jej   pozor do oka, rovno do duše. „Čo je to?“ pýta sa samej seba, a ľahký   mrázik obchádza údami... čo to vravia tie divné oči ? Nikdy oči sa   jej takto neprihováraly... Vidí už — cíti, rozumie... Oči sa jej   privrely, ustaté tým pohľadom, sťa by ich bolo slnce trafilo. I slzy   tisnú sa do nich... Tvár horí rumencom... Srdce sa chveje divným,   sladkým nepokojom... „Nejsť?“ hovorí jej ktosi pri samom uchu. Aký   milý je ten hlas! Divne ju dojíma — materin hlas by ju nedojal   väčšmi... Pri líci blízkosť jeho cíti, jeho dych. Yie, že pozerá na   ňu, vie — bárs oči sú privreté. Nevie, či utekať, utekať ďaleko — či   skloniť hlavu na jeho prsia... „Nejsť?“ čuje to ešte naliehavejšie...   S posledným namáhaním zdvihla ruku, zopiera sa, odtíska ho... Ale i   ruka je premožená, je zajatá v jeho tvrdej, pevnej... A nevládze ju   vymôcť — odvisla tam zmožená. I trasie sa, trasie slabosťou...
   </tei:p>
   <tei:p>
    ﻿30
   </tei:p>
   <tei:p>
    Čuje ešte silné ruky stisnutie, hlboký vzdych a slová: „Tedy idem   — slúchnem...“ Znejú tak smutne — žiaľ ide od nich... No niet odvahy   proti nim niečo povedať. Po izbe prudké kroky — napadnutie dverí... A   je zase sama. Prikryla tvár dianiami — i cíti na nich horúce slzy.   YII. Martin na ulici obzerá sa hore-dolu. Ako keby bol prvý raz v   nej. „Kde ísť, kde? Nikde — kdeže pôjdeš. Ztrať sa čím skorej —   schovaj sa, ako syseľ do diery.“ Ako by sa šla dedina naň srútiť, tak   ho z nej čosi vyháňa. Ani sa neobzerá, či nestretá dákeho známeho, či   sa mu dakto neprihovára. „Preč, preč — ďaleko, kde ma nik nevidí!“   Dedinu už dávno prešiel, obklučuje ho pole. Šedivé, nemé, zbavené   života a krásy. Iba kŕdle poľných vrabcov a konôpok lietajú po   udepčenom strnisku a preoraných úhoroch. A nad týmto chudobným,   jasenným obrazom usmieva sa slnko, ale akosi bôľne. Je zas na kopci,   kde bol zastal vracajúc sa z vojny. „A nebolo to tak dávno — dakolko   dní — a aká premena! Vtedy plný nádeje, bez viny — a dnes! Nádeje   dolu vodou — ja samotný... A ani toho pokoja niet. A keby len to, ale   i hanbiť sa prichodí “ Áno, hanbí sa sám seba, čo urobil.   Dieťa —• veď Betka je ozaj ešte iba dieťa! — to sklonilo sa k nemu v   dôvere, otvorilo srdce, hľadalo súcit: a on čo? Dôveru zneužil. Ako   užaslo nad jeho divným chovaním! Nechápalo, čo sa robí — keď   pochopilo, odvrátilo sa od neho a zaplakalo. Slabá rúčka odtisla   dotieravca. Áno, tá hanba sa mu stala, že nevinné dieťa zahanbilo sa   zaň. „A tá hotovosť rozkladať zaraz o láske! Ledva starý nohu   vytiahol, už som sa pritrel sťa ten diabol, čo sial kúkoľ do čistej   pšenice. Zrovná ako diabol! Keby vyrozprávala starému!“ Zaberá hore   vrchom, čo nohy vládzu, sťa by hľadal toho starého Martina, toho   včerajšieho, statočného. Sťa by tohto dnešného chcel tu nechať v   šírom poli, aby sa kajal a zavýjal s divými zvermi. „Slabosť to bola,   slabosť,“ šepce mu kýsi hlas. „Všetko slabosť, akože!“ vysmieva sa   on. „Slabosť je cele iné... Slabosť prichádza nenazdajky, sám nevieš   ako. A toto ne-
   </tei:p>
   <tei:p>
    ﻿31
   </tei:p>
   <tei:p>
    prišlo nenazdajky, ale že sme sami chceli. Nie slabosť — prostopaš   to bola.“ A skúma sa, čo by urobil druhý raz, keby sa zase tak   sklonila k nemu. Čosi mu prorokuje, že nebol by ani vtedy iný.   Neodolal by jej oku, ktoré je tak hlboké, prenikavé. „To je hrozné!   Ani brániť sa mi už nechce — napred sa poddávam. Kde moja sila —   kde?“ Kde ju nájsť? Miesto sily mätie sa mu pred očima jej lepá   postava, tvár skúpaná studom panenským a tých dvoje očí naň dôverne   obrátených. „Kde tu sila, keď toľký poklad pred tebou?“ vysmieva sa   mu ten istý hlas. „Bože, Bože, nedopusť — daj sily, tej pravej sily!“   Čaká, čaká, kedy spadne s neba, zaoceľuje srdce. No nebo vysoko —   vzdychy odznievajú na hlucho... „Už som zahubený. Už nieto ani mak   pevnosti. Už vidím, že som človek ničomný!“ A plače sám nad sebou,   nad tým, čo podľahlo v tejto borbe, čo sa nedá vzpružiť a vzkriesiť.   „A čo ti je vlastne?“ pýta sa bo ten známy hlas. „Čo sa svíjaš, ako   pripučený červík? Čomu sa tolme brániš? Veď sa vlastne nič nestalo.   Žes’ pozrel dievčaťu do očí? Nato sú, abys’ sa zahľadel do nich, aby   sa ti hlava zakrútila nad ich hĺbkou... Ze ťa uchvátila jej reč,   duša, postava a milota v tvári? Ved načo je žena tak vystrojená —   povedz, načo? Či nie, aby ťa to dojalo, uchvátilo? Tu hovorí sám   Tvorca k srdcu — darmo zavieraš ho pred tak mohutnou rečou, darmo...   Načo sa protiviť, čo je tak prirodzené? Prírody nenapravíš! Veď načo   je vlastne žena? Či nie, aby vzbudila v tebe lásku a v nej žila? A   toto dieťa, táto Betka kam sa vrhne, ak nenájde lásky? Nuž, čo sa   spieraš? Či ty jediný chcel bys’ sa vyňať zpod zákona? Načo toto   smiešno zúfanie, keď je bez základu?“ Srdcu lahodí tento hlas, otvára   sa mu do korán. Veď to vlastne je pravda... On podľahol razom,   nečakane. A vtedy sa ani nebránil, nebál sa ničoho. Tak ozaj by to   bol hriech alebo zločin? „Nuž tak,“ smeje sa sám sebe, „ešte si   uverím, že to bola zásluha! Hľa, kde je hanba: už i hriech si viem vy   krášliť... A či nie hriech? Pováž, kto si ty? Jednej si sa už zunoval   — odhodila ťa. Sotva jej miesto vychladlo v srdci — už ho otváraš   druhej. A to akej? Čistej, nezkúsenej, ktorá za tým nejde... Ona   hľadala brata, priateľa: a ty, ty — hanbi sa! Mrzký si, mrzký, sťa   ten, čo všetko poje, čo vidí, kým sa žalúdok nezkazí: a ešte i potom   by jedol do úryhu... Srdce ti je kasáreň: jedna sotva odíde, už
   </tei:p>
   <tei:p>
    ﻿32
   </tei:p>
   <tei:p>
    v ňom sedí druhá. Po chvíli bude ich tam celá kompánia razom, A že   to príroda žiada? Nie — nie...“ Okolité vrchy hádžu dlhé tône na   chotár; od hôr potahuje rezký jašenný vetrík. Na lúke v doline   rozložil sa kŕdeľ vrán, kváču, podletujú, hašteria sa. Tichým,   lenivým skoro krokom berie sa domov. Je uspokojený. Svedomie sa   utíšilo trochu. „A čo teraz, ako sa držať?“ „Čo? Slaboch si.   Nevydržíš nič — podľahneš pri prvej príležitosti. Tu zbýva jediná   cesta: nebudeš k nim chodiť, nebudeš ju vídať, kým nepozabudneš. Inej   cesty niet...“ S týmto úmyslom vrátil sa i domov. Vyvalil sa na   posteľ a hľadí do povaly. Vrzly dvere, v nich stoji Mišo. „Len takto   samotný — potme?“ „Vitaj, Mišo, vitaj! Sadni si.“ Beží rozsvietiť   uradovaný, že brat predsa nezabúda naň. „Nechaj, synku, poshovárame   sa i potme.“ A vydýchnuc pokračuje: „Veru samotný, samotný... A   nemusel bys’, kebys’ nechcel. A mňa srdce bolí. Neraz si pomyslím, čo   by otec, lebo mať, keby toto videli. Ani pokoja nemám, čo ma tak   mrzí. Moja: čo ti je? Nevieš, reku, čo mi je? Má mne čo byť! Ej, veru   ma bolí srdce, bôli: lebo ja mám srdce, mám... “ I udiera sa do pŕs.   „Keby ti ho len neboli tak poviazali!“ zvolal Martin. „Ale čo je zo   srdca, keď nemôžeš robiť, ako ti káže?“ „Ty, synku, nevieš: ale   zvieš, keď sa oženíš. Ja nemôžem odvrhnúť ženu i deti. Krv nie voda!   A nebola nikdy taká — iba ten jeden raz. Medzi nami býval pokoj. Iba   v tejto veci neviem, čo ju preletelo. Keď jej dohováram, ja som iba   tebe prisahala, čo chceš? Nuž čo jej urobíš? Žena starostlivá, verná,   opatrná... Ale ja sa nedám prevrátiť. Ja mám, reku, i brata... Nuž   keď už do nás nechceš, pod do Pekárov. Krstná mať nás volá. Hana je   už tam, azda sa pomeríte...“ Martin je hotový. Zdá sa mu, že   snadnejšie zabudne na Betku, keď sa prikloní k bratovi. Nech je s   bratom za jedno, bolo by ho minulo hádam i to, čo sa dnes stalo. Veď   preto chodil do Dukátov, že nemal kde inde ísť. Krstná mať prijala   ich veľmi srdečne. Hana sedí za stolom, chlapci šantujú po izbe. Aby   bola lepšia vôľa, Pekárka prikotovila hostinku. Vidno, že Martin i   Hana sú zastrojení — aui jeden nechce urobiť prvý krok. No Mišo je   istý, že dnes večer prestane roztržka.
   </tei:p>
   <tei:p>
    ﻿33
   </tei:p>
   <tei:p>
    S krstnou materou nastrojil všetko tak, aby ani jedua strana   nebola ukrivdená. Preto je veľmi dobrej vôle. Po večeri začala krstná   mat takto: „Čože budete ťahať, dietky moje, jedno čihí a druhé hota.   Ja som vám krstná mať obom a veľmi ma to zamrzelo. Y Kupcovskom dome   nebývalo takýchto divov. A čo sa i stalo dačo, aspoň sa to   nerozvláčalo po dedine. Ľudské jazyky pachtia za takouto pašou. A   veru sama neviem, čo máte takého proti sebe. Veď ľaľa Martin je nie   čeľadník potáraný, bár bol v svete a potom vo vojne. Čože špriháš   doňho, ty Hana? Hádam sa nazdávaš, že tvoj si srdce rozkrojí — kus dá   tebe a kus bratovi? Už čo ako, ale rozkrojiť ho nemôže. Čože mu ho   trháš na kusy?“ „I vy do mňa, krstná mať, i vy!“ zvolala Hana s   plačom na konci nosa. „Ja som nie taká, akou ma robíte. Ale ja viem,   čo švagor chce Ide mi muža naprávať proti mne. Chce, aby moje slovo   nebolo nič v dome...“ „Ono i Martinovi sa dostane,“ tíši ju krstná   mať, „on je nie bez viny. Už by mohol vedieť, že mužovo srdce ťahá k   žene. To je od Boha, lebo sú za jedno. Ak dobre chceš mužovi, chci   dobre i žene. Tebe by bolo tiež všakovak, keby ťa chcel brat odlúčiť   od ženy a tá by bola dobrá.“ „Verte mi,“ začal Martin, „keď som šiel   domov, úfal som sa, že žiť budeme v svornosti a láske. I brat i jeho   žena — oba mi boli milí. Túžil som žiť s oboma pod strechou jednou —   veď som druhého nikoho nemal... A čo doma? Len vyhnať a vyhnať. I   otca mi spomenuli mrzko... A to vlastná nevesta! Ja myslím, že dobrá   žena ctí otca mužovho ako vlastného svojho. Má ona prečo si naňho   ťažkať? Či nevedela, že je tó dom starý, do ktorého sa vydáva? Čo si   nerozvážila, keď bol tomu čas? A tie pohanské reči v tej rezačke!   Nie, všakovak sa premáham, ale vždy mi hučia v hlave... Veď tá si   myslela, že sa im tisnem do čiastky! Že ja som utisnutý...“ Tu sa   zasekol od jedu, tvár sčervenela. „To je za moju lásku! Ja neviem,   ako by sa táto vec mohla skončiť — neviem. Ja nemám čo banovať, nemám   čo odpytovať. To ona sa musí pokoriť ... “ Sám netušil, že zaorie   takto do hlboká. Darmo — žlč sa vzbúrila a rozliala, srdcu je ľahšie.   Teraz by už bol hotový smieriť sa... Statočnosť ohájil na všetky   strany. Ani by nenástojil na odpytačke, len keby videl tieň dákej   smierlivosti. „Tak na toto ste ma zavolali — na toto!“ ozvala sa Hana   Kukučín: Koneo a začiatok. 3
   </tei:p>
   <tei:p>
    ﻿34
   </tei:p>
   <tei:p>
    rozhnevaná. , „O to som nestála. Ešte nerečiem, keby sa v dačom   cítila. Alev ak sa povedalo dačo, inakšie sa povedalo, ako sa tu   rozložilo... Ďakujem i vám, krstná mať, za túto úctu. Deti, poďme!“   „Vidíte, kto je aký!“ zvolal Martin. „Ani počuť pravdu! A ja sa ti,   Hana, osvedčujem, že prosiť sa nepôjdem — nie, nikdy! A musíš najprv   uznať, že čo si urobila, bolo mrzko...“ „Nemám čo uznávať a o lásku   nestojím. No poďte už raz, deti! “ „Idem ja. Vy nemusíte,“ núka sa   Martin. „A čo by ja nešla? Idem ja.“ Tak odišli spolu. Na ulici Mišo   proboval ešte prekaziť roztržku. „Ale, Martin, maj rozum...“ „Ja? Ja   som vždy hotový. Ale vieš, takto je ťažko...“ „Čoby ťažko! Len vôľa   aby bola. Ale tej nieto.“ „U mňa jej bolo, synku, dosť. Ale ja   ponížiť tak veľmi sa nemôžem. Ešte by povedala, že som len preto, aby   vás o grunt pripravil. Alebo že sa nemám kde hodiť...“ „Daj si už s   ním pokoj!“ zahriakla Hana muža zlostne. „Akosi spyšnel, čo ho tí   Sivákovci pritúlili...“ „Vidíš, aká je — vidíš!“ Martin ukazuje   bratovi. „Obzri si ju teraz, obzri... “ Mišo hľadí smutno do zeme;   nevie, komu dať za pravdu. Martin rozjedovaný vrátil sa domov.   Povstal v ňom úmysel, že odíde od Sivákov a odíde i z dediny. „Bol by   si vinovatý,“ prehovára ho Juro, dozvediac sa, čo sa stalo. „Veď ona   iba to chce, iba to. Nič lepšieho si nežiada. Ja by jej tu ostal, na   protiveň...“ „Nie, nie. Ona má trochu pravdy. Čo ja hľadám u teba?   Ale z dediny by sa nerád odpratať — to je pravda, nerád.“ Tu mu   kmitlo pred očima dvoje krásnych, výrazných očí; i biele, rumencom   skúpané líca... Zamračil sa, sťa by chcel odohnať ten vľúdny zjav.   „Nerád preto, že ozaj by jej to bolo veľmi po vôli: a ja jej odteraz   budem robiť čo najhoršie môžem. Keby tak dostal hospodu dakde — za   peniaze... “ Juro sa zamyslel hlboko a po chvíli preriekol: „Radšej   si ty kúp dom. Budeš bývať vo vlastnom a ju rozpučí.“ Vidiac, že   Martin je veľmi zaujatý za radu, pokračuje: „Kuchárikovský je na   predaj. Ako tebe stavaný. Dvor priestranný, záhrada, kapustná hrada,   i obsevok... A pustili by ho lacno, keby nešípili, žes’ naň   upriamený.“
   </tei:p>
   <tei:p>
    ﻿35
   </tei:p>
   <tei:p>
    Martin sedí zamyslený, preratuje, kolko to má peňazí. A clo tých   počtov čertovsky sa miešajú tie čarodejné oči, teraz akési vysmiate.   „Vieš ty čo: probuj ho jednať ty, akoby sebe,“ pýta Jura. „Uvidíme,   akú založia cenu...“ „Už vidím, že bude tvoj — vidím!“ raduje sa   Juro. I tie oči sa radujú, i tie líčka sa mu smejú. Martin, aby mu   daly pokoj, takto vraví Jurovi: „Kúpim ho, ak len bude slušná cena;   kúpim... Len aby ju najedoval, pre nič iné: vieš?“ VIII. Betka sama   nevie, ako dlho sedela pri stole tak v slzách. Slzy oschly, myšlienky   sa roja. Sú i divné, i akési nové, o akých nikdy nechyrovala... Tu   zdá sa jej, že ktosi ide. Skočila splašená, načúva na prostred izby —   hľadí do oblokov. Bojí sa, aby ju niekto nedolapil. Sú také hlúpe,   také smiešne! A keby tak ujo! No ticho už všade — nikto nejde... Beží   k zrkadlu a pozerá, či nepoznať, že plakala. I jej tvár patrí k tým   požehnaným: slzy jej neuškodia. Je svieža, čistá — oči jasné,   ligotavé... Urovnáva si vlasy nad čelom, uchlpené ležaním. Obzerá, čo   a ako drží sa účes, či sa vrkoče nepopustily. „Ba či som ja naozaj   pekná!“ pýta sa samej seba. „Dobo vždy tára, že taká a taká. Ale Dobo   má vela prázdnych rečí... Iný nepovie. Vari ujo!“ Tu sa chutne   rozosmiala. „Ten by bol hádam radšej, keby bola krivá, lebo zubatá...   Ako mi vyhadzuje na oči: — Myslí, že je pekná — princezná! Počkaj:   pekné boly — prekyslý! krása v čertech — a tu máš: stará drnda —   omelo!“ Zas sa smeje, prekvapená, že uja vie tak napodobniť. „Tetka   Zuzanka tiež nepovie. Dobo — ten je šaľo, veriť nehodno. Kupec — ten   už hej, ale ten nepovie. A pozerať vie čudne: ako čo by strelil do   srdca. Prečo tak pozeral ? Divný veru človek, divný... A tak pekne   vykladal, že mi prišlo do plaču, a naraz zatíchol... Ešte chcel čosi   povedať —• videla som mu na ústach, a zatíchol, a tak hurtom   odišiel... “ „A dobre, že odišiel... Ako čo by sa išlo stať dačo,   strach prechodil: ako by dačo nad hlavou viselo... A zase plač, že   odišiel — a smutno... A čo to chcel povedať, čo... A či mi to dakedy   dopovie! Možno zabudne — zabudne i na mňa... Tá mu príde na um,   tá...“ Na riase odvisla jej slza. „A čo ja plačem —
   </tei:p>
   <tei:p>
    ﻿36
   </tei:p>
   <tei:p>
    čo je?“ pýta sa prekvapená. „A čo mňa doň... Dnes je tu, zajtra v   Miškovci, pozajtre inde... Čo si myslíš, bláznivá, bláznivá Beta! Oh,   ty blázon — majú koho ľudia spomínať...“ Ako by šibol, jej tvár stala   sa razom vážnou. Naskočil na ňu výraz tichej pokory. Čo sa stalo ? Y   zrkadle za usmiatou tvárou zazrela dlhú, oholenú tvár ujovu a celú   vážnu postavu v dlhom deáku. Obráti sa — pri dverách skutočne stojí   ujo a prísne hľadí na ňuv „Čože to!“ vykríkol konečne. „Ako opica na   kolíku, zuby vytŕčať, uškierať sa: pekná som, pekná som. Ta medzi   komediantov! Nevídaná krása — nevídaná: zrkadla treba veru! Sťa   húsatá na pažiti: pekná som, pekná som. A stará im z mláky: i ja som   bola taká — i ja som bola taká... Škrupina hladká — jadro nahnité:   červík načal! Pred dušu zrkadlo, pred dušu — uvidíš: márnosť, blato,   červotoč, hniľať... Taká duša, taká... A srdce: tobôž nakazené.   Ptozkoš, nádhera, šaty! Naučenie, slovo Božie — jedným uchom dnu,   druhým von...“ Vydýchol si; pozerá, čo za dojem urobila kázeň. Betka   je zostrašená, zmýlená. No jemu to ešte nestačí. „Teraz pokora,   pobožnosť — mne sa iba zvrtnúť, nohu vytiahnuť : už besy! Myšlienky   za čertami slieďa... “ „Veď ja som nič nerobila,“ vyhovára sa ona.   „Nič!“ zvolal ujo, spínajúc ruky s úžasom. „Nič! A zrkadlo čo! Ešte   cigániť — ha?“ „Iba vlasy čo som si napravila.“ „Ešte — ešte! A oblok   tamto čo,“ ukazuje naň, na oblok odo dvora. „Pol hodiny pozerám — ona   v zrkadle. Povedám opica! Krúti sa, vyškiera sa... Hanba, fuj!“ Betka   stojí ticho, utajená, ani nedýchne. — Hanba, fuj! — to znamená uňho   konec kázne: strežie sa podať príčinu k novému výbuchu. A ujo,   ochladiac hnev, stavia palicu do kúta a soblieka deák. Funí pritom   ukruteéne, sťa ten drak, keď zreval: — človečina smrdí! Sadnúc si za   stôl na obvyklé miesto, je zas utíšený. „Nebol tu dakto? Nehľadal   ma?“ pýta sa hlasom obyčajným. Betke je, ako by sa rútila na ňu hora.   Čo povedať? „Nikto,“ odpovedá skoro šepkom. Čo by ju na škripec   ťahali — nie, nevyzradila by. „No — no,“ dudre, pozrúc tu i tu na ňu,   či neplače. Ľúto mu je, že robil toľký div pre márnu vec. „Treba   prísnosť — matere nemáš, otca nemáš. Sama daj rnerk na seba... Vieš,   ako býva:
   </tei:p>
   <tei:p>
    ﻿37
   </tei:p>
   <tei:p>
    za mladi hriech — na starosť pokuta... Pokuta kuľhá, nohy má krivé   — ale dohoní, čo kedy, dohoní...“ V Betke sa pohlo svedomie. Hľa,   obťažila ho takou zjavnou lžou. Kam to povedie? „Pán Boh ma   potresce!“ myslí si, skloniac hlavu. Ujo Dukát, ako vidno, úplne   uspokojený, berie bibliu a chytá sa čítať, čo už toľko rokov čítava —   knihy Macbabejských. Betka nemá chvíľky pokojnej. Keby tak nadišiel   Kupec a vyzradil ujovi, že tu bol! Čo by sa stalo? Vybehuje pred dom,   že ho azda zazre. Bežala by k nemu — a Čo ako ťažko, ale prosila by   ho, aby mlčal... Vybehuje, i keď mrak sadol na dedinu. Na studňu   beží, čo nohy stačia, len aby ho neprepásla. Vracajúc sa s vodou   zazre, že oddelila sa tmavá postava od tmavého plota. „Betka,   Betulienka moja!“ šepce tmavá postava, chvácuc ju za ruku. „Čo tu   chceš!“ skríkla ona dosť nevľúdne. „Ja prídem z Lehoty, a ona: čo tu   chceš!“ vytýka jej polomužský hlas. „Vidíš, vidíš, aká si ty, Betka!   Čo sa ti len robí!“ „Daj mi pokoj! Nemám kedy... Ujo čaká.“ „Veru   čaká! Nevie ani, kde si. Sedí za stolom, ako dudok — číta.“ „A je   sám? Pozrel si oblokom?“ „Cicla! Ako palec. Ktože by šiel k nemu, keď   ženie. Taký hundraj!“ „Ozaj sám?“  jf ..Pravdaže. Ztade idem.“   i3*ŕ Betke je voľnejšie. Nepremeškala nič. M f „Čo sa hneváš, Betka?   Povedz.“ IW V „Ja sa nehnevám.“ P\ „Ba sa hneváš.“ „Ty len vždy,   že sa hnevám! A potom sa meriť si brať... Aspoň kebys1 dačo iné   vymyslel, Dobo!“ Dobo veľa nevymýšľa. Zostáva pri starom priemysle.   Ani sa Betka nenazdala, len keď jej zahorelo na ústach mernô Dobovo.   „To je mrzko, vieš! Ty si surovec! Nechoď viac do nás. Ja už nikdy   nepozrem na teba. Nikdy! Pakuj domov!“ „Nehnevaj sa, Betulienka. Ak   ho nechceš — vráť mi ho. Prijmem... “ „Taký, taký surovec! Už mi   nechoď, nikdy!“
   </tei:p>
   <tei:p>
    ﻿38
   </tei:p>
   <tei:p>
    „Ale, Betka, ale... Vieš, čo si sľúbila? Prídeš na dnes týždeň na   Lehotu?“ „Ale ja?“ A už smeje sa mu. „No — hostina bude! I muziku sme   zjednali. Tanec bude veliký... “ Betka sa zamyslela. Sľúbila sa, že   pôjde — ale to bolo dávno... Dnes by už nešla. Dobo jej je protivný.   Niet v ňom vážnosti: všetko do vetra. Ani nehovorí, ako svedčí:   pletie a skoro vždy len to isté. Dakedy zas vyzvedá, vystíha a   dotláča sa k nej. Prilipá sťa ovad. Hľa, i dnes! Nič nerečie,   priskočí, bozká. A iní stoja tíško, čakajú, a keď ich odtisneš, idú —   nedotláčajú sa... „No, prídeš?“ nástojí Dobo. „Prídem, iste prídem,   ak —“, a tu sa Betka rozosmiala: „ak ma vypýtaš od uja...“ „Nevieš,   čo mi povedal? Že mi nohy poláme. Nevieš, aký je? A ešte by mu šiel   na oči! Veď by ma zabil. No, však ver prídeš?“ „Tak ako som   povedala.“ „Ale ako ja pôjdem k nemu. Veď len pováž!“ „A ja sa mám   pýtať! Ako? A i tak sa mi nechce. Tancujte si... Mne to netreba. “   „Veď ja viem, že sa udobríš.“ „Nemysli, že sa hnevám! Už sa meriť   nebudeme... Ale ani nepôjdem. Len si ty choď do svojej Lehoty.“ „Keď   budeš taká, pôjdem do vojny. Zverbujem sa! Nech ma zabijú — nech!“   „Oj nie. Tam ťa nezabijú. Naučia ťa písať, čítať a trochu mores.“   „Betka, nerob!“ „A čo si myslíš, že sa ja tvojej vojny bojím? 1 druhí   boli vo vojne... Potrápili sa a sú ľudia poriadni. Chod len, chod!“   „Veď ja nič — čo tam po vojne! Ale prídeš.“ „Vyhoď si z hlavy!“ A už   je vo dverciach. Dobo si nevie vysvetliť, čo je toto. Pohnevať sa   pohnevali neraz, i sám ju prekáraval, len aby bolo mernô. Ale takto   sa nerozišli. Ako sa vše naľakala vojny! A dnes — ešte ho posiela...   Krížom poľami kráča do Lehoty. Čím je bližšie dedine, tým je veselší.   „Veď ona príde,“ teší sa — a vie i to, že mládenci sedia v krčme a   pijú na rad...
   </tei:p>
   <tei:p>
    ﻿39
   </tei:p>
   <tei:p>
    Betka, vidiac ujovu prísnu tvár, myslí si: „Nemala som ho tak   odohnať...“ Ale iné všakové myšlienky ohlušujú i túto výčitku. „Čože   je on? Dobo Rybársky z Lehoty...“ I zdá sa jej, že predsa urobila   dobre. „Uja treba slúchať... Nemáš otca, nemáš matere — uja treba   slúchať...“ IX. Martin slúchol Jura. Odkúpil dom Kuchárikovský. Kým   sa záležitosť usporiadala, skoro štyri dni bol temer ustavične   zaujatý. Kuchárik má vystúpit z domu na budúceho Ďura. Do tých čias   Martin zostane u Jura. Je omnoho spokojnejší. Kynie mu nový, usadlý   život. Konec blúdeniu i dobrodružným plánom. Strediskom ďalších   plánov môže byť už nie celý svet, ale iba tesný priestor jednoho   domu. Keď vstúpil po kúpe doňho, keď sa rozhliadol v ňom a vo dvore,   cíti v sebe hodne hrdosti. „Toto je tvoje“ —• vraví mu čosi — a v tom   sa skrýva veľa bezpeku a istoty. Život bude účelnejší a obsažnejší.   Hľa, už vie, čo ho budúci rok čaká — základná reparácia domu. Pred   dakoľko dňami ešte netušil, kde ustrnie. Kúpa vzbudila všeobecné   podivenie. Prečo, načo, začo,.. Na takých otázkach lámaly si ženičky   hlavu. Vedia i to, že sa žení; len nevedia, koho si berie. I chvály   veliké roztrubujú o ňom: je boháč, je šanovlivý — kupoval za hotový   groš. Hana je potrestaná: ženičky ju pichajú, vypytujú sa na Martina.   Keď rozčúlenie minulo, myšlienky Martinove vrátily sa zase k Betke.   „Či už vie, čo povedala, čo si pomyslela...“ Polovic domu by dal za   to, keby ho dakto uvedomil. Ta ísť? „Nie, sľub je sľub,“ myslí si, „a   človek je človekom, kým stojí v slove... Ťažko v slove stáť, ťažko —   ale ako ho i rušiť!“ Inokedy zas si vyčíta: „Vidíš, mohol si ta v   nedeľu nejst — bola by ti cesta otvorená!“ Ale zas sa opraví: „Keby   som tam nebol býval, nebolo by sa to stalo, a tak nemalo by ma čo   ťahať..I takto je zle, i tak by bolo zle: .alebo dobre je tak i tak.   Aspoň má peknú rozpomienku! Idúc odpoludnia s robotou, stretol   Dukáta. „No — no. Nepríde sa pochváliť!“ hreší ho starý. Nevidno na   ňom hnevu, ani premeny. „Odkedy — lala, od soboty ste neboli u nás!“   „Nepovedala — nepovedala!“ plesá Martin. Tak sladko mat
   </tei:p>
   <tei:p>
    ﻿40
   </tei:p>
   <tei:p>
    tajomstvo s krásnym dievčaťom! Vidno, ona udalosti privlastňuje   veliký význam. Preto, hla, nesverila sa nikomu... „Večer neprídete?“   volá ho starý. „Večery dlhé — treba krátiť. A z roboty nič — oči   neslúžia.“ „Nech sa robí, čo chce,“ myslí si Martin. „Nepôjdem —   musím mu zjaviť, prečo: ale ako zjaviť? A či ho oklamať? Ale oklamať   staršieho je hriech.“ Tak hľa vychádza Martinovi vždy len 11a to, že   treba skutočne ísť. „Tedy prídete — prídete,“ odpovedá zaň starý a   Martin neodporuje. Martin doma sa netrápi, že sľuby sa tak porúcaly.   Svedomie ho nehryzie. ísť musí — a nutnosť ruší sľuby i zákony...   Zostal až do noci pri robote a potme ide do Dukátov. Aspoň svedomie   bude ľahšie, keď cestu nevidí. Vstupoval do dveriec, keď sa ho dotkla   kási ruka. „To som ja,“ čuje tichý, nežný hlások. Krv mu búšila do   tváre, radosť veliká zaujíma dušu. „Čakala som vás...“ I jej hlas   trasie sa čudným nepokojom. „Prosím vás, nerecte ujovi“ — tu sa hlas   zasekol rozčúlením — „nerecte, že ste boli v nedeľu...“ „Ako by ja   riekol! Tu je to pochované...“ Držiac ju za ruku, pritisol jej ju k   srdcu. „Nik sa nedozvie... Ako sa musíte starať pre mňa, áno, pre   mňa... Lebo, verte, ja by rozpomienku na minulú nedeľu nedal za   svet... Ja nikdy, nikdy nezabudnem na ňu... A vy, Betka, čo...   Pomyslíte dakedy na to — pomyslite?“ Stíska jej vrelo ruku, čaká, čo   ona na to... Ona stojí onemená — ani sa nehýbe... „Betka, neodpoviete   mi? Len slovo — len to, že: áno!“ „Prosím vás, pusťte — ja musím ísť   — musím!“ Vydobyla, ruku z ruky jeho a ľahkým krokom vošla do domu.   Vkročil do izby s nevoľou. Mrzí ho, že šiel o veliký krok ďalej. Šiel   vtedy, keď mal úmysel zastať a či skôr — vrátiť sa. 0 jeden hriech   viac — a čo horšie: nič nezískal. Ani slovom sa neprezradila. Ano,   nevôľa by hneď minula, hneď, keby mu bola šla v ústrety... „Chlap,   keď máte dom,“ začal starý, ked si Martin sadol, rmnpspinft-1 Aľenda   ako arenda, ešte nezabije: ale úcta! Sedliakovi iba dom, voly, kravy   — iba na to hľadí. ozuffi — to Nemáš domu, sedliak zaraz: odkundes, %   y \láš dom, čo v hlave i otruby, sedliak uctí. Svetu iba *   (^DVrPI,%dky,“ pokyvuje hlavou sťa veliký filosof. „My   vieme,
   </tei:p>
   <tei:p>
    ﻿41
   </tei:p>
   <tei:p>
    čo remeslo: remeslo ťažká vec, vážna vec. Bez remesla nič, ako bez   sedliaka nič. Bez domu vyžije — lebo remeslo živí... Ale mať i   remeslo, i dom: duplovaná dobrota! Veru tak. I remeselník inakší.   Sedí na mieste — nepremáva sa, opre sa, má sa o čo... “ „I ja sa   cítim akosi inakšie,“ priznáva sa Martin. „Ako — nehodno primerať —   zaputnaný kôň... Yolnosti už nemáš takej, nepozeráš do ďaleka... Ale   to je dobre, že čo máš, v tom je veliká istota. Nezaputnaný kôň   zbrúsi celý chotár, brodí sa vo vysokej tráve, vyberá, hľadá vždy   lepšiu a zostane nenapasený. Zaputnaný uspokojí sa s málom, ale   vypasie všetko, čo môže...“ Y tie časy vošla i Betka. Zasadla k   stolíku, ku práci. Keď pozrel na ňu, bola červená, ako ruža. Ale čo   ako si žiadal, ani raz nepozrela naň. „Len reparácie bude veľa,“   začína Martin znovu, akoby starému. No rozpráva to preto, že sa mu   zdá, že to ju zaníma. „Nový dach treba... Dookola bude povláčka —   dobre, keď si človek má kde večer posedet pri mesiačku... I obloky   treba zväčšiť. A dnuká nová dlažba. Veľa roboty!“ Zas pozrel k Betke,   ale tá šije veľmi pilne. „Dvor tiež treba vyriadiť: musí byť suchý a   čistý. Stavy sú dobré a nové. Hneď na rok zaprem do stajne   Švajčiarku. Záhrada by vyniesla veľký osoh, ale ja sa do toho   nerozumiem. Na to už treba ženská ruka... “ Ani teraz sa neozrela.   Tak krákoril dlho so starým, ona nemo počúva, alebo kto vie, na čo   myslí... „No ja už idem — treba ísť spať,“ riekol konečne v nevôli,   že vlastne darmo chodil. „Ešte Betka o oči príde,“ doložil s   výčitkou. Tu sa ona strhla a splašene pozrela naňho. „Prečo?“ a už   obracia oči k robote. „Lebo tak pilne šije. A to je vraj večer   nezdravé,“ odpovedá on. „Och — haraburdy,“ na to starý. „Mlado — oči   ako oceľ. To nie ja!“ Cestou do domu rozmýšľa, čo všetko sa stalo.   Úsudok jeho znie: „Mal si sedeť doma. Vidíš aspoň, že čerta stojí o   teba... Druhý raz nebudeš sa driapať.“ ■h* , .■•r
   </tei:p>
   <tei:p>
    ﻿42
   </tei:p>
   <tei:p>
    x. Zas obnovený je sľub a teraz už stojí pevne. Čím ďalej viac   vidí, že darmo chodil do Dukátov. „Jedna ako druhá — všetky z jednoho   brda. Navdať človeka, pošalieť a potom sa smiať. I ona taká. A ja, že   ona čerti vedia čo! Ako druhé, ako druhé... A ja si takých pleták   napchám plnú hlavu — starý blázon!“ V nedeľu po obede prikváčila ho   desná nuda. I na posteľ sa vyvalil i hrady na povale tisíc ráz   prečítal: a nie — sen nechce sadnúť na oči. Na západe slnka odišiel z   domu. „Teraz už nie k Dukátovcom!“ chlapí sa a naozaj ide rovno   záhumniami do poľa. Ale i tu myšlienky letia za ňou. Všakovak ich   rozháňa, ale vždy sa len vracajú k nej. Na zpiatočnej ceste ani sám   sa neobadal, iba keď bol na chodníku ku humnu Dukátovmu. „Tak zase   som tu. Kde sa tu beriem ?“ Srdce mu dáva jasnú odpoveď vrelým   tlkotom. Ono domáha sa svojho práva. Ťahá, núti... „A čo! Ja by mal   začať, ale už naozajst... Čo sa nazdržiavam, keď nikdy nesplním? Nech   sa to skončí — odrezať na tú stranu, lebo na tú. Aspoň probovať. Veď   som človek nie najhorší a najpodlejší... Iné šťastie zaslúžila ona —   iné. Takého, čo sa ešte nepopálil. Alebo skôr takého, čo inú nechal   pre ňu... Ale kde sa dierne my ? I my ideme za šťastím... Koľko ich   prišlo k nemu takouto zákrutou! A inakšie okľuky boly v ich ceste.   Veď vraj šťastie nerado po rovnej ceste. Nuž, poručeno Bohu —   probujme!“ Práve prišiel pod stromy na záhumní, ktorých tu celá   húšťava, keď zazrel Betku. Stojí v otvorených vrátach — pri nej Dobo.   Myšlienky sekly, srdce zatíchlo. Ako by sa malo stať čosi hrozného.   No srdce sa rozbúrilo, krv vrie. Hnev mu tlačil hrdlo kŕčovite. To   neprestál ani vtedy, keď ho Mariena nechala... To bolo dosť   prirodzené, nedalo sa iné ani očakávať. Dievča rozmaznané, samopašné,   ako Mariena! Ale toto sirota. Len pred týždňom ako pozrela! Čo ten   pohľad sľuboval! Nosil ho dňom nocou v srdci. A ona! Hádam dávno   zabudla. Hádam ani nevie, že ho hodila... A keby s kým, ale s Dobom   Rybárskym! „Ťu počkám, a keď pôjde, zbijem ho na mäkko. Naučím ho na   chodníky do cudzích dedín!“ Má silu velikú. Zmohol by nie lehotského   zemanČeka, ale i býka. Pritrel sa k stromu a čaká, čaká. Aká to   večnosť, keď ani nečuje, čo hovoria!
   </tei:p>
   <tei:p>
    ﻿43
   </tei:p>
   <tei:p>
    „Aha, tu sme!“ čuť z humna známy hlas. Zo tmy vystúpil na svetlo   mesiaca starý Dukát a postavil sa za nimi. No sotva vykríkol, už Dobo   odskočil a troma skokmi presadil plot. Starý ani nemyslel dolapiť ho.   Sám Martin je prekvapený takou šibkosťou. „Vieš, čo som sľúbil!“   kričí starý na Betku. A tu pripojil prezývku, že sám Martin je   pobúrený. „Veď ja“ — chcela sa ohlásiť, ohromená — no v tom dopadla   jeho dlaň na jej biele líce... „Nie, ujo — nerobte! Bude vám ľúto!“   zvolala, spínajúc ruky. „Nebite, ujo, ja som nevinná.“ „Rozdrapím   ťa!“ zúri on, dvíhajúc päsť. „Ujo, nie — prosím...“ A hodila sa mu k   nohám. Martin zabudol na Doba, na pomstu. On čuje iba jej hlas,   trasúci sa strachom. Vďačne by nadložil seba — nech jeho bijú za   ňu... Pár skokmi bol v humne a drží starého popod pazuchy. Starý ako   by bol ztratil všetku vládu. Nachýlil sa naňho a dáva sa odvádzať do   izby, sťa malé decko. Ani po hneve nezostalo pamiatky. Skôr ako by sa   okúňal. Hádam už banuje, že zdvihol na ňu ruku. „Boli by ste robili   také divy!“ vytýka mu Martin hlasom pohnutým. „Zajtra by vás v dedine   roznášali: a pre také nič!“ Ústa sa mu stiahly k bôľnemu úsmevu, keď   doložil: „Veď je to nič, keď sa dievča sníme s mládencom... “ „No,   pokoj!“ tíši ho starý. „Nevedelo sa, s kým... Ja že s tým z Lehoty!   Na toho ja pásol — na toho! Znám čeľadníka. Maznať sa, ošialiť, a keď   zle — uskočiť. Znám! Ja že on — a to vy!“ Martin je rozčúlený, ale   badá, čo sa stalo. Starý si myslí, že s Betkou pristihol jeho. A ten   omyl, ako vidno, ho skrotil... „Mám mu riecť pravdu, ako bolo? Čo   bude s ňou? Ako sa ho bála — ako sa triasla...“ Aký to zápas! Keby   oklamal starého, naraz by bol udobrený. Nestane sa jej nič. I starý   bude bez trápenia... Má ho ovaliť pravdou? Pozbaviť ho pokoja? Ale na   druhej strane hrozí možno väčšie zlo. Čo, keby sa Betka i potom   schodila s Dobom? Čo keby ju potom s ním dostihol? A keby schôdzky   neboly celkom nevinné? Na kom bude vina ?... A čo získa on? On ztratí   všetko. Za jej pokoj predá ju Doboví. Ako by mu riekol: „Na, vezmi —   neboj sa. Ja strežiem za
   </tei:p>
   <tei:p>
    ﻿44
   </tei:p>
   <tei:p>
    vás... “ Aký by bol ničomný podliak! I hrešil by, i trpel by... Má   trpeť bez viny a bez osohu! On vyšiel z pomeru s Marienou predsa len   čistý: a tu, nemajúc pomeru, česť by si poškvrnil... Vstúpila do izby   Betka, vyplakaná. Na uja hľadí ako dieťa, ktoré čaká bitku. Tvár pod   pohľadom Martinovým sa červená, oči sa klonia k zemi... „Aká   nešťastná — ako sa hanbí!“ dumá Martin. „Tá že by sa poškvrnila! Ako   — tá?“ Hotový je podstúpiť ohnivú próbu. „Nie — na jej česť prísahám,   hockedy...“ „No, neplač,“ prihovára sa jej starý. „Čo sa stalo —   darmo, stalo sa. Nevedel som... Betka naň hľadí s úžasom.   Nechápe tú zmenu. „Ja že to ten z Lehoty! A ono majster tuto. Bolelo   ťa?“ Pozrela s uja na Martina. Úžas i otázka tkvie v jej pohľade. Ako   by mu chcela do srdca nazreť: vyskúmať, čo to urobil. Snáď sa i bojí   nástrahy... Jej oči sňaly sa s úprimným, otvoreným pohľadom jeho...   Hodila sa na hruď ujovu a zaplakala usedavo. „No nič... No, blázon!   Veď ja ťa rád!“ Hlas sa mu láme pohnutím. „Ty, sirota moja! Nikdy, už   nikdy nebude krivdy... To z lásky. Ja otec, ja mať i všetko... Ale   poriadok! Poriadok nadovšetko!“ To už vraví obrátený i k Martinovi.   „Ja nebránim — načo brániť? Vec spravedlivá. Ale poriadok! Tu sú   vráta — vrátmi do domu: rovno — načo poza humná? I svet ohovorí...“   „Hľa, tvoje krivé cesty!“ vytýka si Martin. „Dnes si stupil na ňu —   kam viedla! Ani nevieš ako, kade...“ Je nešťastný. Utratil naraz   všetko, i zašiel, sám nevie kam. Betka vymkla sa z ujovho objatia a   durno pozerá naň. Ako by vravela: „Čo ťa do toho? Čo sa miešaš? A či   myslíš, že jest čo na mne zakrývať — hádam škvrnu dáku?“ Kam sa dela   tá mäkkosť z očí, ktorá tak silne ho dojala? Kde jeho nádeje?   „Utiecť, utiecť preč!“ volá v ňom všetko. I pobral sa. Starý mu   schvátil ruku a drží vo svojej. „I sen bude spokojnejší,“ vraví   hlasom láskavým. „Nuž odľahlo mi — odľahlo. Ruka Božia premocná! Žiaľ   obráti v radosť — strach v bezpečnosť. Ďakovať Bohu — ďakovať... “ Na   ulici mu je voľnejšie. Tamdnu každé slovo sťa balvan krušilo dušu. A   v dielni mu je dobre, ozaj sťa doma. „Teraz už čo!“ A hlava klesá   medzi dlane. Y nej motanina myšlienok. „Jedno už viem iste; šťastie   už pochované... trvalo krátko — skončilo smutne. Ako pozrela! Myslí,   že som nepriateľ,
   </tei:p>
   <tei:p>
    ﻿45
   </tei:p>
   <tei:p>
    zhubca. Pred starým som sa poškvrnil — ale pred ňou chcem byt   čistý. Nech vie, čo sa stalo...“ Myšlienky sa urovnávajú,   nepreskakujú jedna druhú. Musí jej rozložiť, vyrozprávať všetko. Ale   kde — ako?“ „Písať jej budem, písať...“ XI. Dukát si ľahol a zaspal,   ako človek zbavený velikej ťarchy. Betka tiež leží, ale nespí. Oči má   obrátené k obloku, ktorým kuká kus modrého neba do komôrky — na ňom   trepoce sa jasná hviezda. „Či si vysoko — vysoko! Čistá,   nepoškvrnená...“ Zdá sa jej, že hviezda jej kyvká, že na ňu žmurká.   Sťa by matka hľadela na ňu. „Mamička, mamička: vidíš, čo sa robí s   tvojou dcérou? Kebys’ videla! Nevedela som vtedy, prečo plačeš nado   mnou. Už viem, oj, už viem... Mala si sa prečo tak lúčiť, mala.“ A   žiaľ, ktorý dusil prsia, tlačil srdce, roztápa sa v horúcich slzách.   Ale sladko sa plače potajomky, na širokých prsiach čiernej noci! Slzy   mienia bolesť, krivdu omývajú, trpkosť vyháňajú zo srdca. Nezostáva v   ňom ničoho, iba lichá ponosa, ktorú nik nevidí, nečuje. Iba teraz   vidí, čo sa stalo. Potupa, ukrutná potupa! A náhle, a bez viny. Po   večierni prišiel Dobo zavolať ju na tanec. Odoprela mu i teraz, on   odišiel. Myslela, že už je pokoj. No Dobo zastavil sa u Bobiša,   potúžený vrátil sa večerom. Hotový bol ísť pred uja — bol besný.   Musela ho tíšiť a odviesť do humna. „Tak ty nejdeš?“ doliehal na ňu.   „Nejdem,“ odpovedá mu teraz už vážne. „Prečo nejdeš?“ „Lebo nemôžem.“   „Nechceš — vidím, nechceš. Povedz príčinu.“ Co sa natrápila, aby   vyhla odpovedi. Príčinu! Čo ona vie? Vie iba to, že nemá čo híadať v   Lehote... Čo jej do Doba? A čo celá známosť s ním? „Hračky,   kratochvíle daromné... či to má byť dačo ozajstnô? či také prekáranie   je život? Veď život je čosi cele iného... Moja cesta celkom iná... I   vidí tú cestu. Nie ihrať sa, šalieť s bláznivým chlapcom, nie   nadháňať ujovi strach — i ona chce mať podiel v dielach muža zrelého,   vážneho, ktorý vie, čo chce... Ako to rozložiť chlapcovi, upriamenému   za muzikou, za zábavou? Veď čo on cení u nej ? Krásu, vonkajšok a jej   vrtochy...
   </tei:p>
   <tei:p>
    ﻿46
   </tei:p>
   <tei:p>
    Bavil sa škrupinou — jadra nepobadal. Na dušu nikdy nesiahol —   nerozihral v nej struny, ktoré najsladšie znejú; nenačúval ich hlasu.   „Ty ma nechceš; vidím, už ma nechceš!“ dobíjal do nej. „A. kedy som   povedala, že hej?“ zastala si udatné. „Ale si ukázala! Oči — ústa...   Vieš, ako si sa šalela? Veď tak si robila, ako druhé, keď sa im dakto   lúbi. Celkom tak. A teraz, keď sa natrafil druhý... Viem ja dobre,   viem, počo chodí! To sa nerozišlo samo od seba. To on — ja viem!“ „A   kto! Povedz len smelo. Myslíš, že sa bojím?“ „Veď chodí do vás!   Svätúch! Prečo kúpil dom, keď ho brat vyprášil? To ťa prevrátilo, ten   dom, ten!“ „Choď! Nechoď mi už na oči. Teraz ťa už celkom nechcem. Ty   si nie hoden! Ty nevieš, čo je... Ty si človek mrzký. Ty nevieš, čo   je ľúbosť, ozajstná ľúbosť. Choď — ta, preč!“ A v tom ich dolapil   starý. Preto ju ovalil takou urážkou. A k tomu sa nadhodil práve on!   Aká bola biedna, keď ho zazrela. Načo prišiel? Starý bol by ju ubil —   možno i zabil: ale čo je bitka? Pretrpí sa razom, toto bude boleť   naveky... „A čo si pomyslel on! Hádam, že ľúbim Doba. Či sa hnevá?   Snáď ľutuje — ale ľutuje mňa... Ako ľútostivé pozeral na mňa!“ Nové   slzy zmočily jej líce, no nieto v nich úľavy. „Ako toto napraviť? Kto   ma očistí?“ Premýšľa, kto by tu pomohol — nemá nikoho. „Ach, mamička,   mamička: čo si tak vysoko!“ A znovu pozerá na ten kus neba i na tú   jagavú hviezdu, sťa by odtiaľ čakala spásu. Akýsi pokoj rozkladá sa v   duši, tíši rozbúrené city, nesie sen na uplakané oči. No ani sen   nedoniesol úľavy. I v ňom žilo tupé vedomie nešťastia. Sotva sa   vzbudila, včerajšie udalosti stoja zas v celej krutosti pred ňou.   „Ako sa to skončí!“ A hneď dostáva i odpoveď: „Veď je už všetkému   konec — nemá sa už čo končiť.“ Žiaľ je, žiaľ, že sen trval tak krátko   a minul tak nenazdaj ky. Keď šla po vodu, nadbehol jej Sivákov   chlapec. Vidno, striehol na ňu. Srdce jej zabúchalo, keď jej oddal   lístok. Vie, že v ňom je rozhodnutie. Zabehla do komory, zamkla dvere   a rozbalila lístok. Znel takto: „Myslím, že by vám nebolo po vôli,   keby som ústne Vám povedal, čo povedať musím: preto sa chytám pera. A   kto vie, či i ja vedel by z oči v oči tak rozložiť vec, ako je to   potreba; veď i listovne mi
   </tei:p>
   <tei:p>
    ﻿47
   </tei:p>
   <tei:p>
    je to úloha dost ťažká. Tisnú sa mi na jazyk slová, ktoré teraz už   najlepšie Čím najhlbšie pochovať a podržať u seba naveky... Len to   musím povedať, že čo sa stalo v predminulú nedeľu, to mi i teraz bude   najkrajšou rozpomienkou. S mojej strany bol to iba klam, ale i ten mi   je milý a nechcel by ho odhodiť. Včerajšia príhoda ma nesmierne   zamrzela. Bolo by mi lepšie bývalo, keby bol býval na druhom konci   sveta. Viem, i Vás hnevá, že bol som svedkom urážky, ktorá sa Vám   stala. Bola to číro-čistá náhoda: ja som bol práve na ceste do Vás,   keď sa to stalo. Myslím, že i bez sľubu mi uveríte, že u mňa bude   včerajšia príhoda do smrti pochovaná. Včerajšok mi priniesol i druhé   nešťastie. Pred ujcom musel som na seba vziať, že ja som bol v humne.   Ja z vlastnej náuky by to nebol urobil. To by bolo, ako by ja chcel   Vám dať cítiť, že jesto čo zakrývať vo Vašich skutkoch. To som nikdy   nemyslel. Vaša česť bola a je mi svätá. Ujovo podozrenie som   nevyvrátil iba preto, že jemu slúžilo k uspokojeniu, Vás sprostilo   jeho ďalšej krutosti. Toto som Vám chcel oznámiť, aby som nepadol do   podozrenia. Rady Vám dávať nechcem, ani nemôžom. Jediná rada je tu:   robte, ako srdce káže. Ja Vám iba želám: nájdite skutočné šťastie,   kde ho hľadáte. Nech Vás ono stále a verne sprevádza a nikdy   nesklame. Od sklamania nech Vás chráni Boh! Ten horký kalich nech   odníme od Vás... K tomuto šťastiu som hotový i ja Vám dopomáhať, čo   sily stačia. Myslím, že i ujca by mohol nakloniť, aby nekládol Vašim   túžbam prekážok... Urobím vôbec všetko, čo k Vášmu šťastiu môže   slúžiť, lebo šťastie Vaše bude naveky i šťastím mojím... Praje Vám zo   srdca všetko dobré Váš úprimný priateľ, Martin Kupec.“ Nad listom sa   zamyslela. Niektoré miesta hovoria priamo k srdcu; hrejú, tešia. Iné   ho oblievajú chladom. Aký divný list! Niet v ňom toho, čo povedať   chcel — nieto. Vidno, to hlavné je ututlané... Prikryté je všetko   pokrývkou akejsi chladnosti a šľachetnosti. A konec — ten je   najdivnejší! Ona by mala jeho prosiť, aby orodoval u ujca za Dobu! V   návale zlosti roztrhala ten škaredý list na kusy.
   </tei:p>
   <tei:p>
    ﻿48
   </tei:p>
   <tei:p>
    XII. Mišo Kupec v kútiku srdca je predsa len trochu nespokojný. Má   ono pekný dom, i nové staviská — má i ženu, ktorá múdrosťou   Šalamúnovi sa protiví, majúc vo všetkom pravdu; má všetko. A včerajší   deň radšej keby nebol svitol. Vyrovnanie sa mrzko zkazilo, i   myšlienka naň je nemožná: hľa, načo vyšla jeho rada zase! A keby   aspoň svet sa nemiešal: ale už i stranní ľudia pchajú prsty medzi   dvere. Dnes ráno niesol ostatnú rátu rychtárovi. Rychtár, človek   posmešný, vracajúc mu porciovú knižku, pýta sa ho vážne: „A kdeže je   Hana? Vari je chorá R A okolo úst hrá mu úsmešok. „Doma je,“ odpovedá   Mišo, nič netušiaci. „Nuž?“ „Nuž čo reku ona neprišla.“ „A prečo   ona?“ diví sa Mišo. „Veď vraj ona má kľúče i — všetko...“ Rychtár   viac nepovedal, ale i to bolo dosť. Úradských plná izba — všetci   hľadia naň a smejú sa. „A ktože to?“ pýta sa nahnevaný, s rumencom v   tvári. „Čože to zas ? Ja neviem, čo tí ľudia... “ „Ale ho, hľaďže —   našlo!“ smeje sa starý boženík. „Ako sa odhrýza! Ono sa ti ani jeden   neprizná, keď je raz v tom... Ale ty, synku, sa postav! Prichlopí ťa   sopúchom, sťa kvočku. Ženu len zazubadliť dokonale, a ešte ak je   tvrdopyská!“ Nevie, ako vyšiel od rychtára. Bojí sa pozreť ľuďom   rovno do očí. Ono nie radosť, keď prídeš do takých rečí... Pamätá,   ako i on prekáraval kedysi starého Skoknu, že ho drží žena pod   feruľou. To bolo, keď nocoval pri voloch. Tak zapárali doň, že   nemohol starý Skokna obspať pri pahrabe — musel sa vtiahnuť do   húštinky. „Nuž i ja! Ale naozaj? Veď ja sa v ničom necítim! Robím,   ako prichodí... Iba ak sa ona chváli.“ A tu vošiel doň ozajstný hnev.   „Ešteže by! Hádam nie! Ale prečo ma potvárajú? Vymysleli, a ja nič   neviem... “ Hľadá, kto by ho tak naozaj poučil, čo je vo veci.   „Krstná mat bude najlepšie vedieť...“ Tak miesto domov, vybral sa do   Pekárov. „Ja, synku, to tak svet,“ tíši ho Pekárka. „Vychytí, priloží   — ohovorí, urobí posmech... “ „Ale prečo, krstná mať! Čo majú proti   mne? Ja sa nestariem
   </tei:p>
   <tei:p>
    ﻿49
   </tei:p>
   <tei:p>
    do nikoho... Ale by naozaj bolo dačo vo veci? Povedzte mi,   povedzte — tak celkom úprimne.“ „I nehodno dakedy,“ vraví krstná mať   v rozpakoch; „povieš dačo — on ťa prezradí: hriech si nadobudneš. “   „Ale ja, krstná mať!“ zhrozil sa Mišo. „To je už tak medzi mužom a   ženou. Neobstojí, aby nevyzradil... Ja v tejto veci neviem, neviem...   Iba, že jej hádam popúšťaš.“ „Iba keď dobre chce,“ vraví Mišo hrdo.   „Môj syn, tá ti vždy chce dobre, vždy. Iba že dakedy naopak vypadne.   A ty si na to: rozvážiť každú vec, rozsúdiť... A keď nemá pravdu, tam   sa postav! Vidíš, i môj slúchne radu! Ale daktorej je to nie dosť.   Len aby každý videl, ako ju muž slúcha: a vždy probúva, či ma i tu   slúchne, i tu. .. A bude žiadať takú vec, čo by človek nepomyslel,   len aby ho videli, ako ju slúcha. A tam by sa mal muž postaviť: coky   žena! Len raz jej zlomiť vôľu, či ziotky, Či dobrôtky — tak si už ty   na vrchu, a sedem diablov je hneď von z nej...“ Mišo je trochu   poučený. Vie, čo robiť. „Tá sa musí pomeriť s Martinom: a čo by sa   čert na čerte nosil... “ I robí si všakové plány, ako ju primusí.   „Najprv pekne, dobrôtky — potom najedovať sa...“ Ale ako, keď nevie,   ako sa to najedovať? „Lala, strýk Ďuro raz pohádzal hrnce o zem a   posekal periny. Čo by var’ i ja.. . Ale hrncov škoda! Nie — ja hodím   misu o zem, bez toho je puknutá... Len či to spoinôže! A ak ani to —   čo potom?“ Tu už rozum vypovedá službu. „A remeň od čoho je — lebo   povraz! Remeňom ju pozatínať, remeňom...“ „Ach, či je ten svet   mrcha!“ dumá Mišo, vstupujúc do dvora. Nadchádza ho veliká   pokojamilôvnosť. „Mám rozbroj robiť v dome! Ako? Ako začneš?“ Plán   celý sa mu pomútil, nevie ani zkade začať, vidiac Hanu pred sebou.   „Bolo by si najprv vypiť — na sucho je ťažko... Ale ako? Vypiješ si,   na druhý deň treští hlava a žena varí tromfaliu. Ako sa ťa bude   takého báť?“ „Akosi dlho si bol,“ prihovára sa mu ona. Mišo   neodpovedá. Rozmýšľa, z ktorej strany by mal začať. „A čo je tebe?“   pýta sa ho žena. „Nestalo sa ti dačo?“ „Vieš, stará: keby si mi   chcela čosi urobiť po vôli...“ „Nuž!“ pýta sa veľmi ochotne. „Nuž,   keby si —“, tu mu už ďalej nedá. „No — čože takého!“ Kukučiu: Konec a   začiatok.
   </tei:p>
   <tei:p>
    ﻿50
   </tei:p>
   <tei:p>
    Mišovi pot sa sperlil na čele. „Keby si sa — pomerila s Martinom   ... “ „Tak?ý zvolala ostrým hlasom. Ochota a hotovosť ztratila sa   razom. „Čo nepovieš! Hádam nevieš, čo si slúbil včera, keď sme šli do   Pekárov. Musím ti napomenúť, ak si zabudol: že ak sa nebude chceť, že   už dáš pokoj. Nuž, čo chceš ešte?“ „Ešte raz, čo by si —   popustila...“ „A ako? Povedz mi len, ako!“ „Veď mi je Martin brat!“   „To mi už dáš škála tĺcť na hlave. Čo! Ja som sa dosť napodkíadala   komu... “ Mišo už myslí, že je čas začať „zlotky“. Stiahol obočie a   strúha divnú tvár, ktorá má byť prísna. Hana sa rozchichotala... „Len   sa rob maškarou — rob!“ Len-len že sa nepomýlil. Namáha sa udržať   hnev nenarušený. Dvíha päsť a hrozí jej: „Ja tebe dám maškary —   tritisíc centov!“ Nevediac doložiť, čoho toľko centov si žiada,   pričapil dvere, až obloky shrkotaly. Vonku obliekol prirodzenú tvár i   vydýchol si: „Ach. ťažko, ťažko, keď sa prichodí jedovať. A ešte iba   začiatok! Daj, Pane Bože, aby pristala! Akože ju budeš biť — ako!“   Utiera si znoj s čela, sťa po ťažkej robote — predstavuje si, ako by   ju bil: ale divno mu prichádza — divno. „Veď mne je i takáto dobrá —   načo ten hriech ? A komu sa nepáči... “ Chcel tomu odkázať velikú   neúctu, komu sa to nepáči — ale pomyslel, že sú to osoby vážne:   rychtár a krstná mať. „Už čo ako, len musím...“ Vošiel do stajne celý   umučený, nasypal statku sečky. Ako šiel popri krave, zaťala ho   chvostom, a to po tvári. „Iď ty, iď!“ tíapol ju dlaňou po ladviech.   „Ozaj, veď je Hanina — hej, ona ju došikovala... “ Predstavil si, že   by to bola ona — jeho žena, a prišlo by mu ju biť... „Počkaj, musím   ťa takto... “ I udrel ju tieskom po lýtku. Krava, nezvyknutá na také   žarty, vypočinutá, pustí sa do skoku. „Ako skáče, nebožiatko!“ A bije   tieskom, ale nie ju, ale popri nej pomostinu. Krava robí väčšie ešte   divy, ba i voly a jalovizeň, všetko dvíha hlavy, strihá ušima, čo sa   to robí... Hana zostala na prostred izby , keď on buchol dvermi. „Čo   mu je — ký Čert ho preletel... Či to len tak, či naozajst? Toto sa   ešte nikdy nestalo! Slúckal, zlého slova nedal... A tu ani nesadlo,   ani nepadlo, takto: ký to čert?“ Ide von, že sa dačo dozvie.
   </tei:p>
   <tei:p>
    ﻿51
   </tei:p>
   <tei:p>
    „Možno už banuje — musím ho vyctiť...“ Tu čuje zo stajne   neobyčajný hurt. Zastala si vo dverách a díva sa, čo robí. „Nuž ale   sa ti rozum čistí? Čo robíš?“ Mišo už bol pobadal, že sa Hana díva.   Zdá sa mu, že ju najskôr ohne, keď jej kravu pred očima udre.   Nepočúva, čo vraví, ale búcha tieskom okolo zjašenej kravy. „Sto   striel ti v materi!“ kričí, čo mu hrdlo stačí. „I ty si z toho domu!   Ja ťa naučím švihať. Mazna!“ Hanu už omrzelo dívať sa na to.   Priskočila k nemu, chytila ho poza päste za ruky. „Čo to robíš — čo   ti urobila?“ „Ja ju naučím! Ja...“ „To je krava moja!“ Hľadí mu   prísne do tváre. Ale on jej nepozre do očí. Ztratil by všetku odvahu.   Preto len kričí: „Keď je tvoja — ja ju prekolem! Alebo von ju — von z   mojej stajne!“ „To je moja stajňa!“ Divno, že Hana nečuší. Keby   videl, že nič ju nepohol, zahanbil by sa a nevedel, ako začať hádku.   No i osoba rozumná, ako Hana, máva slabšie okamihy, kde potratí   taktiku. Sama mu šla veľmi na ruku. „Ale grunt je môj!“ skričal Mišo   už s troškou ozajstného hnevu. „Môj!“ A búšil sa ukrutne v prsia. „Tu   stála otcova stajňa...“ I pozrel jej po chlapsky do očí, rovno, bez   rozpakov a strachu. Prvý raz v živote! A srdce mu strepotalo akýmsi   novým návalom udatnosti. „Tu stála — tu!“ A dupoce nohama. „A keď je   tvoja —1 ta, pakuj mi s ňou s môjho gruntu! Ja si vystavím, ja mám za   čo...“ „Nuž a čo si ty smyslel? Čo sa ti robí?“ pýta sa ho zase   celkom ticho. „Ja som tu gazda! A musí ísť, ako ja chcem. Ja uvidím!“   „Veď si buď!“ vraví ona skoro pokorne. „Ktože ti odberá...“ „A čo sa   kto chváli, moja krava! Ja ju prekolem...“ Skríkol tuho, bárs hnev   usadoval. „A abys’ vedela: ty sa musíš pomeriť s Martinom.“ Doložil   to hneď teraz, kým jest ešte troška toho hnevu. „Ale čo zas chce?“   rozpaľovala sa Hana. „To, že sa pomeríš... “ Už sa mu zdalo, že ak   ona začne takto, že azda predsa sa
   </tei:p>
   <tei:p>
    ﻿52
   </tei:p>
   <tei:p>
    povadia. No a tu už bude ľahšie šibnúť ju dačím: už či remeňom   alebo čím. Ale jeho ufnosť netrvala dlho. Hana skrútila. „Ale ja   môžem?“ Zalomila rukama a oprela sa o dvere. „Ach, Bože, Bože —- čo   mi robí! Za moje dobro! Var’ som mu dačo premárnila! Var’ ma dakto   prichytil s dakým na dačom... Ale som mu nie žena verná a úprimná?   Vari mu zo stoka do krčmy odvláčam! Var’ ma dakto opitú doviedol! A   či po šope vylihujem v tvrdú robotu? Za moju vernú prácu!“ „Pravdu má   — svätú pravdu! Takej ženy druhej nemáš! Čo ja to len robím... “   Utrela si slzy, ktorých celé potoky tečú dolu tvárou, a znalecké oko   i v tomto nesmiernom zármutku stihne skúmať a sliediť, čo sa v mužovi   robí. Vidí, že nastáva uňho odmäk. „Ako ma prosil!“ narieka ďalej, „a   ja mu verila! Mladosť som si s ním zaväzila — svoj mladý vek,   najkrajšie roky! Ako sľuboval! A ja mu verila, nešťastná stvora!   Teraz už vyháňa, keď ma pripravil o moju mladosť, o. všetko — teraz   by už nedbal... Ach, kde sa ja obrátim, hriešna stvora!“ Dakoľkými   slovami a čo všetko mu povedala! I ako chodieval za ňou, ako sa   prepadúval — aký bol šťastný, keď si jeho vyvolila. .. A mala ich   dosť na výber, a ona si vybrala jeho! I ako šťastne preletely prvé   roky manželstva. Ako sa mu vtedy zdalo, že pri nich to šťastie nikdy   neuletí, že ho majú pričarované... I vtedy sľuboval všetko, dušu by   jej bol podpísal... Ako by ho nedojalo, keď ona sa na to odvoláva?   „Predsa som ja len planý človek!“ myslí si, „a ona nebožiatko ! Ej,   potrvá to, kým sa tá udobrí. Nejeden týždeň minie!“ Pozrel na ňu   úprimne, už jej chcel chytiť tvár medzi dlane... Ona v tom pozrela   zpoza zásterky naňho. V jej očiach nieto žiaľu, skôr radosť nad   víťazstvom. Ako by čakala, kedy ju už začne odpytovať, kedy. Zdá sa   mu, že z jej oka hrozí mu krstná mať Pekárka prstom — dáva   výstrahu... „A čo zvíťazím, keď ju odpýtam? I tak sa neudobrí   zaraz... Hriech som už nadobudol — na jednej ceste dokončím. Nech sa   to naraz premele. Bude pokoj.“ Vidí určite, že tu jediný liek je   remeň. Len od toho môže prísť pomoc. Ale ako ho odpásať! Veď je to   tak smiešne... Prižmúril oči, zaťal zuby a poriskom z tieska udrel ju   po chrbte. Zdalo sa mu, že sa stajňa borí, že väzba na nej sprašťala.   Že
   </tei:p>
   <tei:p>
    ﻿53
   </tei:p>
   <tei:p>
    hrom udre z neba a zabije ho. I to sa mu zdalo, že ju do smrti   zabil a ona padla na zem... Strach, zúfalstvo, zbabelosť naskočily   naň. Zahodil tiesk, beží do komory a zamkol za sebou dvere, aby ho   nenašli, keď ho budú lapať. Hana chvíľku poležala na zemi, čakajúc,   že ju budú kriesiť, dvíhať — no keď nič, zrepetila sa a vošla tiež do   domu. .. XIII. Krásna jaseň minula, sniažik padol na dedinu. Vianoce   už kukajú z diaľky. Martin pracuje svedomité. Koboty vyše práva. A   práca sama v sebe už aké veliké požehnanie! Čo by bol bez nej ? Kde   by sa podel? Načo by bol tu? Veď už nemá ničoho. Iba čo tie   rozpomienky... „Takto, hľa, to bude celý život, takto,“ uspokojuje   sa. „Slúžiť druhým, vstávajúc-líhajúc. Druhým... I to je pekne.   Nemusíme vždy na seba mysleť.“ Takto tíši, prehovára srdce, ale to   nechce pristať na také dôvody. Spiera sa dobrovoľnej smrti. I Dukát   pracuje; a je celkom spokojný. „Bude pokoj — predsa kedysi! Soznámili   sa — soberú sa. Budem ako palec, ale bez starosti...“ On už celkom je   pripravený na to, že zanedlho Betka odíde. Ináč už nezaoberá sa s   ňou. Veď už väčšia polovica starosti pripadá Martinovi. Nech si už on   robí, ako vie... Badal síce, že je Betka akási zronená, ale myslel   si: „Nuž, dievča — nevie, čo chybí... Možno, od radosti! Hádam sa   poharkali. Kto ich tam vie!“... Martin mu chybel velmi, že si nepríde   posedeť. Ale si myslí: „Čo bude pri mne? Inde jeho ťahá — inde...   Nech si ide! Zunuje kedysi — veď sa on vráti...“ Je presvedčený, že   zase dakde sa schádzajú. I teší sa, keď zima prihrmí, ako zas Martin   bude chodiť k nemu. Prišla i zima a Martina nič. To ho už mrzí. Ale   zas sa teší: „Predsa sa neschodili. Vidno statočnosť. Nechce pred   časom reči trúsiť... Bude dom, bude všetko — príde, odrežeme právo...   “ Dnes ráno vošiel po čosi do kuchyne, šuchol tichúčko v papučiach.   Našiel Betku opretú o ohnisko. „Čože ty? Čo tu? Čo nie do izby?“   Dievča sa strhlo a šuchlo dlaňou po očiach. Viac zo žartu podvihne   jej hlavu, hladí do tváre. Je červená, oči vyplakané vyhýbajú jeho   pohľadu.
   </tei:p>
   <tei:p>
    ﻿54
   </tei:p>
   <tei:p>
    „Plačeš? Čože? No?“ Betka sa už nemohla ovládať. Zaplakala nahlas.   „Tak — tak! Zase sa nadúvať, mazniť — starý, počúvaj! Nevieš prečo,   nevieš za čo — počúvaj! Vari povie: ujo toto — lebo toto! Čerta —   oduje sa, ani moriak, tu máš! Konca kraja nieto — samý plač...“ Čaká,   že ona povie, ale tá nič. „Plačom napravíš, čo je zle — ha? Čo   zdýmaš, sťa mechy, ha?“ A keď tá nič, nadišla ho akási nežnosť.   Sklonil sa nad ňou i šepká jej s furtáckym úsmevom: „Preňho — preňho,   čo?“ Nedostal odpovede. Iba ho chytila okolo hrdla a tisne   rozhorúčenú tvár k jeho tvári. Cíti, ako mu tečú horúce slzy po   nej... „No — no, dievča: nič. No, neplač — nie...“ Vrátil sa   napochytre do izby a sadnúc k robote, vytieral si päsťou oči...   Akousi hmlou mu zachodia... „Fuj, starý pes: i ty začni zavýjať, i   ty! Iba to chybí...“ To si opakoval do tých čias, kým mu oči nezačaly   slúžiť lepšie. Aby sa utvrdil v dobrom, dudre si ďalej: „Nevieš prečo   — nevieš za čo... A teraz rob dačo! Vari povie — vari sa sdôverí... A   čo bys’ rúbal do nej! Zanovití Vyber si z toho — vyber, čo chceš...   Rob, keď nevieš — rob! Slepý slepého vodiť!“ Tak sa i upokojil. Ale   to netrvalo dlho. Pri obede pozrel ukradomky na ňu a zadivil sa. „Hm   — hľadá — plakala...“ To ho tak pomýlilo, že obed mu nechutil. I po   obede už nedudral. Miesto toho urobil si krkolomný plán... Pôjde k   Martinovi, nahovorí ho k Betke... I vybral sa na mraku k nemu. I   chôdza mu je akási neistá. Darmo je, nebol nikdy na takejto ceste.   Bol mladý i ostarel, ale nikdy ho osud na toto nenakriatol... Hľa, čo   neurobil za seba, musí urobiť za sestrino dievča. Martin iba oči   vyvalil, keď do izby mu vstúpil. A aký je inakší! Samé rozpaky. Ani   sedet nevie, ako svedčí... „Keď vy nič — idem ja,“ začal konečne   hlasom neistým. „Čo robí, čo nenakukne, reku. I večery dlhé, iba   zívať...“ „Roboty veľa! I večerom treba nadkladať. A to už bude tak   do Vianoc,“ vyhovára sa Martin, vyhýbajúc sa jeho pohľadu. Starý to   badá a neľúbi sa mu to. U Martina vidí to dnes prvý raz. Ale nevraví   nič, len pre seba si šepce: „Hm — hm... Ký to zase čert?“ „A ja chorý   akýsi,“ šudí starý Martina s pretvárkou, akej by v ňom nikto   nehľadal. „Ustávame. I starosti! Nie dosť svojich —
   </tei:p>
   <tei:p>
    ﻿55
   </tei:p>
   <tei:p>
    ešte cudzie! Zunovaly sa, hej, veru: dosť ich bolo dosiaľ. Bolo by   zavŕšiť dákym činom...“ Čaká, čo Martin riekne takému majstrovskému   obratu. Snáď príde na pol cesty oproti — nenechá jeho samého štverať   sa po nej. Beztoho cesta ťažká, nerovná, neznáma... Ale Martin, ako   vidno, nechápe. „Rozum zamuroval!“ durdí sa starý. I pokračuje: „Dosť   sa nakvasilo — čo sa bude kvasiť? Dal by ju človeku statočnému — bárs   i dnes.“ Vydýchol si — táto dlhá výpoveď ho ukonala. „Taký tovar   najlepšie preč... Chlap, ako opatríš? To už iba mať... Mľandravý   tovar — načo držať?“ I usmial sa tomuto šikovnému vtipu. „Mľandravý,   nech som Kubo! Pozeráš takto — smeje sa. Obzreš sa — plače. No, chlap   — vyznaj sa — hádaj! Čerta uhádneš: nemáš priemysel na to... Mať hej:   pozre, už vie! Ale ty — čerta! Sošívaj hodváb dratvou, sošívaj! “   Martin sedí so sklonenou hlavou. Ťažko mu počúvať — a musí... „Dnes   som pobadal,“ pokračuje starý, „plakala. To je už moc —Ja som   pobadal!“ A kladie si prst na čelo, tvár plná starosti. „Čo, reku —   prečo — za čo... Nuž preňho,“ riekol s akýmsi hnevom — „preňho!“ A i   ruky rozložil, dívajúc sa šelmovsky na Martina, „Pre mňa ver’ nie!“ A   rozosmial sa. Martin kloní hlavu ešte hlbšie. V tvári cíti raz   horúčosť, raz chlad. V prsiach ostrý, kŕčový bôľ. O, keby vedel   starý, ako ho mučí! „Čo neprídete?“ pýta sa ho doprosta. „Už sa   odnechcelo? Či čo?“ A v hlase už znie hrozba, ale i strach, zle   utajený. „Ja som povedal: nebránim... Ja vďačne. Ale rovno do domu!   Nie poza humná... “ Podviedol starého, nechal ho v blude,   nevedomosti. Hľa, tu je pomsta — aká ukrutná! Núkajú mu, čo on nesmie   prijať — a čo by starý ako núkal... Nesmie, čoby srdce ako túžilo! A   keby sa vede) aspoň vymotať! Tu mu prišla veľmi dobrá myšlienka.   „Viete čo,“ vraví hlasom tichým, ale odhodlane, „ja to zariadim,   úplne, čím najskôr. Vaša chovanka bude úplne šťastná. Na večné časy   vám bude ďakovať. Ale musíte mi prisľúbiť čosi.“ „Nuž?“ pýta sa Dukát   v nemilom očakávaní. „Že sa v ničom nebudete protiviť. Ale v ničom,   viete?“ doložil s veľkým dôrazom.
   </tei:p>
   <tei:p>
    ﻿56
   </tei:p>
   <tei:p>
    „Čo protiviť? V tej veci nie! Čo sa naprotivíš?“ A smeje sa   srdečne. „Nech má...“ „Ja by chcel, aby ste jej dali celkom na vôľu.   Nech si ona zariadi sama túto vec. Veď čo vás do nej? A zlého nič sa   nebude robiť, aby ste sa museli báť. Tak sľúbite, že jej nebudete   vôľu rušiť?“ „Načo rušiť?“ diví sa starý. „Chce dobre — načo rušiť?   Sľubujem, veľmi vďačne.“ Podali si ruky — starý odišiel potešený. I   pohvizduje si cestou. Martin vyhasil svetlo a zahrabal hlavu do   dlaní. Ťažké vzdychy derú sa mu z hrdla. Je odhodlaný k najväčšej   obeti: že Bete privedie ženícha. „Ešte toto!“ zúfa, tlačiac ruku na   čelo. „Ešte toto! Tak ja im musím byť pytačom! Prečo sa to hrnie na   mňa?“ Rozkladá si celú minulosť — nie je dáka zvláštna. Nieto v nej   ani velikých radostí, ani rozkoše, ani prostopaše. Prečo tedy trpí   viacT ako kto iný? Ba najdú sa i takí, čo oplývajú šťastím, brodia sa   v ňom, prenasleduje ich na každom kroku, rozmaznáva ich. Daktorí ho   náročky odháňajú od seba, odbíjajú, odkopávajú: a ono sťa verný pes   vláči sa za nimi... Vošiel k nemu brat. Martin zapálil lampu. Mišo   utrápený, zronený sadol k peci a hľadí smutno do zeme. „Akože je?“   pýta sa ho Martin skoro veselo. „Zle, synku, zle. Deti som uložil —   dom pozavieral. Pusto!“ Hlboký vzdych vykradol sa mu z pŕs. „Všakovak   sa premáham, ale predsa je to ťažko. A keby si aspoň videl konec —   ale toto nie, nikda sa už neskončí. Vy, že o týždeň príde — čakám   týždeň, dva, tri: ona nič. Odkáže mi ešte, že u matere jej je dobre.   Ani videť ma vraj nechce! Nuž, čo z toho mám? Na veľa, na veľa som ju   hlobnul tým poriskom: ja že bude hneď dobre. A ona mne takto! Odíde,   nechá dom i deti. A ty var, zaprážaj, zametaj! I háby už treba prať:   prichodí mi zastať si s piestom do potoka. Ale ešte to ako to; vzal   by sa ja po troche i na ženskú robotu: ale ona nič, že by myslela na   dom, na deti, že by sa jej srdce pohlo, že ja takto sám v dome. Ešte   odkáže, ako jej je doma dobre!“ „Odkazuje ti, odkazuje?“ pýta sa   Martin trochu rozveselený. „A že jej je dobre?“ „Veru! Vždy príde   dáka žena.“ „A ty sa ženičkám požaluješ, vytúžiš, ako tu mne! No   nie?“ V hlase jeho ozýva sa výsmech.
   </tei:p>
   <tei:p>
    ﻿57
   </tei:p>
   <tei:p>
    „Tebe sa dobre posmievať. Najprv naradia: ubi čerta, ubi! A keď   slúchneš, prídeš do klepca — potom smiech. Takí ste vy!“ „Ty si   blázon, Mišo,“ vraví mu brat už celkom vážne. „Či nevidíš, že ťa iba   zkusuje? Odkazuje ti od ženičiek! To je znak, že čaká, čaká, kedy   začneš prosiť. Ak ti je tak ťažko, dobre. Pošli dakoho po ňu, lebo   choď sám. Uvidíš, ako slúchne, a srdce ti bude na mieste. Ale ti   sľubujem, že ak sa teraz podložíš, do smrti sa už nevyplanceš. Vždy   ťa zatne: Bolo mi dobre u matere, čos’ ma vyvábil! A to bude horšie,   ako táto pustota, čo ti je dneska.“ „A čo mám robiť?“ „Nič. Ako by sa   nič nebolo stalo A keď ženička príde s odkazom, alebo vyzvedať — chyť   čerta, vyhoď predo dvere. Taká babizeň pomýli i čerta, nieto teba!“   Mišovi tieto rady sa už nezdajú. On uveril, že bitka je liek   zázračný; oklamal sa. To ho zroňuje. Už neverí v nič. Nechal by   všetky rady, šiel by zaraz po ňu, len sa brata bojí... „Myslíš, že   druhí nevedia, čo je súžba?“ pokračuje Martin smutne. „Ty len 11a   čas: na týždeň, na mesiac musíš sa stanovať, že ju nechceš. A čo,   kebys’ jej už nikdy, nikdy nevidel v svojom dome ?“ „A kdeže by   bola?“ A Mišo sa díva splašene na Martina. „Šla by za druhého.“ „Ako   pôjde za druhého, keď sme sobášení!“ pýta sa so smiechom, ale tvár má   bladú. „Ale na príklad, keby ste boli svobodní. Ty bys’ ju mal rád a   ona šla by za druhého.“ „No, to je iná vec.“ Vidno, že ho to   nedojíma. „Veď moja Hana nemôže sa vydať za druhého. A rozsobáš jej   nepodpíšem. Radšej ruku odtnem,“ myslí si Mišo. „A keby ti tak   prišlo, že by si musel ísť prehovárať toho, ktorého ona chce: aby už   len prišiel, že vďačne mu ju dajú...“ „Hm,“ krúti Mišo hlavou. „Taký   blázon nebudem! Čo rád vidím ja, to nebudem tytlať druhému... Halušky   sú halušky: a už vždy len hrabneš za škvarkou, čo i nepadne ti pod   lyžku. Kaľavnú vec každý vezme sebe najradšej a nebude žičiť inému.   Tak i ženu.“ „Ale keby ona nechcela teba, a ľúbila toho druhého. A   čakala by, plakala —- a tomu druhému by jej nedali, iba ak bys’ ty   orodoval za ňu. Čo bys’ urobil? Dal bys’ sa jej súžiť?“ „A načo   súžiť? Ja by ju vzal, keby mi ju dávali. Veď by ona privykla po   troške. Skala je skala a rozmrví sa — a žena je mäkšia,
   </tei:p>
   <tei:p>
    ﻿58
   </tei:p>
   <tei:p>
    ako skala: bárs Hana veru nie je z najmäkších. A takého blázna   tiež by ťažko našiel!u Martina rozčulily tieto slová. Veje z nich   zkúsenosť života a nahá pravda. Ako blízko je šťastie! Iba cheeť...   Vari by sa protivila? Nie, toľko sily nemá. Vari by neprivykla?   Privykla by. Veď by ju ľúbil, na rukách nosil: musela by časom   nahliadnuť. „Tak rob, ako rozum káže — ber, keď ti dávajú,“ navádza   ho čosi. „A ja by to urobil — ja jej takú bolesť! Ako by jej pozrel   do očú? Veď by to bolo, ako by ju zabil... Nie, zabiť je menej: keď   zabiješ, tam je po trápení hneď. Tu to trvá celý život. A ja by sa na   to díval... “ „Vidíš, nie je to tak,“ obracia sa k bratovi. „Ty voláš   takého bláznom: a to nie je blázon. Ten má v srdci tú ozajstnú   ľúbosť, aká má byť. Ja keď naozaj ľúbim, dám všetko: majetok,   peniaze, i život. I ty by s’ dal, keby na to prišlo. Ja dám i svoje   najväčšie šťastie, len nech ona bude šťastná. Veď i mne je potecha,   keď ona je šťastná a to šťastie pochodí odo mňa.“ „Veď len či bude!“   zvolal Mišo. „A ak je ten dáky potáraný človek?“ Martin sa podivil,   kde sa to v Mišovi berie. Hľa, na toto zabudol! Zná on Doba? Iba z   videnia. A jemu sa nezdá. Ak je ozaj nehodný? „Nie — nie,“ podvracia   pochybnosti; „ako by chcela takého ? Ona by ho nemohla chceť... “   „Vieš, to je tak,“ odpovedá Mišovi, „ak je i potáraný, predsa sa   napraví. A ani vtedy nesvobodno jej vôlu rušiť...“ „No vidíš, a mne   sa posmievaš, keď ja chcem urobiť žene po vôli, keď ju chcem zavolať   domov a popustiť. Ja tiež chcem, aby jej bolo lepšie!“ Čaká napnuté,   čo zas Martin na to. „Oj, ty sa sklameš, synku!“ zvolal Martin   prekvapený týmto novým obratom. „Tvoja vec je iná! Ty nechceš robiť   po vôli jej, ale sebe. Sebe ty chceš robiť tú radosť. Áno, sebe,“   opakuje mu, vidiac, že Mišo krúti hlavou. „Len prvej si povedal, ako   ti je clivo bez nej. Chceš ustúpiť, aby ti prestalo byť clivo. A to   je, synku, rozdiel. Ja chcem urobiť iba ju šťastnou, ty zase iba   seba: ju iba popri sebe. Teraz ti poviem inú vec. Prečo si ju ubil?   Preto, aby sa napravila. I ju si zarmútil, i seba privalil ťarchou,   len aby ona bola lepšia. I seba súžiš za to. A povinnosť ti je   nezastať na pol ceste. Keby ja začal reparovať dom, sňal by dach,   rozhádzal ho, tak nechal: bola by to reparácia? Nie, treba dokončiť.   I ty musíš dokončiť, čo si raz započal.“
   </tei:p>
   <tei:p>
    ﻿59
   </tei:p>
   <tei:p>
    „Veď už ty všetko nabiješ 11a svoje kopyto. Nie darmo si čižmár.   Ale povedz mi teraz: kto to má tú takú divnú ľúbosť, čo si rozprával?   Či je to iba taký príklad?“ „Ja,“ riekol Martin pohnutým hlasom. I   vyrozprával Mišovi všetko. XIV. Martin neodkladal dlho. „Načo   odkladať?“ pomyslel si. „Nech sa stane, čo sa má.“ V nasledujúce ráno   vybral sa do Lehoty. Vošiel velmi nesmelo k Dobovi. Dobo sa nesmierne   zadivil, trochu i zľakol. Vie, že Martin bol tiež pri humne, možno i   vypočúval jeho rozhovor s Betkou. On neutekal zpoza plota do Lehoty,   ale okľukami vrátil sa pod oblok Dukátov. Videl v izbe Martina,   Betku, i starého. Bolo vidno na nich shodu, aspoň starý bol už   udobrený. A tu príde k nemu, Martin príde, ktorý ho vyhodil zo sedla.   Čo chce? Vypomstiť sa, že ho vyhodil Betke na oči? A ešte najhoršie,   že je doma samotný. Tato a mama sú na trhu. Nevdojak obzrel sa k   dverám, či sú voľné. Martin chlapisko, a čerti vedia, na čom hlavu   láme! Martin porozumel jeho pohľadu — usmial sa trochu, bárs i   smutne. „Nie tak, nie,“ upokojuje ho. „Pokončíme sa azda po dobrom.   Ja som sa len prišiel opýtať: čo zamýšľate s Betkou?“ Dobo sa zapálil   a to ho najedovalo. „Ešte ma vysmeje!“ Toho sa bojí väčšmi, ako   bitky. I jeduje sa, čo si Martin dovolil. Príde ho examenovať, sťa   chlapca. Veď by mu on povedal, ale predsa sa len bojí. „Nuž ako   mládenec s dievčaťom,“ odpovedá celkom skromne, alebo skôr pokorne.   Martin chápe, aké je to poníženie, museť sa akoby spovedať. Chcel by   ho predsa zašianať. „Ja sa to nespytujem z vlastnej náuky. Mne do   toho nič.“ Ledva utlumil ťažký vzdych a slzy pri tomto vyznaní.   „Ktosi druhý rád by vedieť vaše úmysly. Ten sa pýta.“ „A čo nepríde   sám ten ktosi?“ chcel Dobo na to, ale sa zmiernil. To by bol odpor   zjavuý a odporovať nemôže. Ale zase, ako sa prejaviť človeku   cudziemu, vlastne skôr sokovi? A kto vie, prečo sa ten vyzvedá. Možno   ho chce zahubiť. Nie je ináč bárs obozretný, ale tu napína dôvtip,   aby si nezahodil kosílku na hrdlo.
   </tei:p>
   <tei:p>
    ﻿60
   </tei:p>
   <tei:p>
    „Keby som vedel, kto je to ten ktosi?“ pýta sa Martina pokorne.   „To vám vďačne poviem. Starý Dukát bol u mňa: ten by rád vedieť.“   „Vie on, na čom je. Ako by nevedel? Vedou bránil, striehol. Už   nemusí.“ Riekol to hlasom plným rozhorčenia. „Stalo sa mu celkom po   vôli.“ „Ako po vôli?“ pýta sa Martin. „Že už viac tam nebudem.“ „A   prečo nie? Pre starého?“ Dobo hodil naň skúmavý pohľad. Vie, či   nevie? Vidí statočnú tvár, oči plné úprimnosti, otvorenosti. Tedy   nieto pretvárky, ani falše. Martin skutočne nevie, čo sa stalo medzi   ním a Betkou. Betka tedy nevyjavila. Ako je to dobre! Bola by to   hanba, keby sa tu musel priznať sokovi, že ho Betka nechce.   Prisvedčil, že pre starého. „Pre toho vy môžte. Už dovolí...“ Tu   končí dôvera Dobová. Už neverí Martinovi. „Chcú ma dostať. Banujú, že   som vtedy umkol. Ako vábi!“ Je natešený, že prehliadol ich lesť. Čosi   ho núka, aby ho i on vodil ďalej za nos. S tvárou velmi vážnou   preriekol: „Už je neskoro.“ „A to prečo?“ „Ona vie, prečo.“ A pohol   plecom ľahtikársky. „My sme sa celkom rozišli.“ „Tak?“ diví sa   Martin. „Tak tedy!“ A myslí si: preto tedy plače, preto je bľadá! „A   nemohlo by sa to napraviť?“ pýta sa. „Už to najlepšie tak nechať.“   Zamyslel sa na chvíľku a pohľade! do zeme. Zachcelo sa mu pred   Martinom ešte povystatovať sa. Vidno, ten málo vie a všetko uverí.   Doložil tedy: „Ja veru nezačnem. Ja som nie vina.“ „Hľa, i toho   obletuje šťastie,“ dumá Martin, „a on ho odkopáva!“ „Ale ak bola   príčina malá,“ prehovára ho. „Pre pletku netrhajte vernú ľúbosť. Veď   je to veliká vec: ľúbosť ozajstná. A ona „maiLnA — vy musíte ustúpiť.   Ako to žiadať od nej ? Ked ustúpite, zmocnie jej ľúbosť. Bude vám za   to ďakovať.“ chudák, že tu zašiel do končín, z ktorých včera brata   “ZjliW
   </tei:p>
   <tei:p>
    ﻿61
   </tei:p>
   <tei:p>
    „Pletka to nebola — veliká vec!“ To vraví velmi tajomne. Sťa by za   slovami sa skrývalo boh vie čo. rAle predsa: ona vás rada, čaká vás,   plače...“ Dobo hladí naň ostro, či to pravda, lebo žart. Na Martinovi   vidno, že hovorí vážne. A veriť predsa nemožno. Veď ako zachodila s   ním, menovite k ostatku. „To starý ho nabaláchal — chce ma privábiť.“   Ako by mohol veriť? Taká premena razom! Veď keby to u nej bol býval   iba vrtoch, lebo žart. Ale ona bola vážna, a aká vážna! Tak sa   nežartúva. „Oklamať ma chcú, zvábiť, potom vysmiať, alebo ubiť. A   čerti vedia, či i tento pravdu hovorí!“ A veriť tu ozaj ťažko. Aby   ich sok šiel meriť! Skôr by ich rozdvojil. A Martin je predsa sok.   Iba sa zjavil, už na nej ukázala sa zmena. Nie, neplakala tá za   ním... No nedal znať, že vycítil ich zámer. Miesto odpovedi pohol   plecom, akoby chcel riecť: nech čaká, nech plače, čo ma do nej?   Martin stojí pred záhadou, ktorú nezdobe rozlúštiť. Iba cíti radosť,   akúsi velmi tajnú, že Dobo nechce sa dať prehovoriť, hladoval by sa —   lenže aká to radosť sebecká! Betka ju zaplatí horkými slzami a starý   trápením... Čo mu povie? Ako ho uspokojí? Ťažko mu padá, ťažko — a   predsa sa ponáhľa ešte prehovárať Doba. „A čo sa vám nepáči na nej ?   Nie je vari hodna, aby mládenec zatúžil za ňou? Ja myslím, nič je nie   horšia od druhých. v Veď i ako by bolo, že by vám chuť tak naraz   odpadla od nej. Čo je za príčina?“ „Veď ona vie,“ odpovedá Dobo. „Ale   chcem vedieť ja — chce vedieť on,“ rozohnil sa Martin. „A ja   nepoviem. Čo vás do toho?“ „Čo mňa do toho?“ Na čele navrela mu žila.   „To, že ju ľúbim. To, načo si chodil za ňou, čos’ ju zavádzal. Takto   sa opovážiť! Nevieš, čo je to?“ Dobo sa chytil kľučky. Smelosť sa mu   vrátila. „Ak nepôjdete, zavolám paholkov.“ Martin pokročil k nemu   rozjedovaný. Dobo zmizol kdesi vo dvore. S ťažkým srdcom berie sa   domov. Nevykonal, čo mal; nevyzvedel nič. Zápletka, že ju nemožno   rozmotať. Prečo ju zohrdil? Iste má príčinu a velikú. Taký poklad   neodhodí pre maličkosť. Čosi velkého muselo sa stať. Len čo! Skúma,   prevracia vec na všetky strany. Tisne sa mu myšlienka, od ktorej znoj   sa rúti na
   </tei:p>
   <tei:p>
    ﻿62
   </tei:p>
   <tei:p>
    čelo. Čo, keby sa bolo stalo, čo Jej materi? I tá sa splietla s   pisárom za bratovým chrbtom... Čo, ak sa i tu dačo takého! A už ho   nepopúšťa tá mátoha. Veď iba takto sa dá vyložiť všetko prirodzene a   jednoducho. I prečo bladne a plače, i prečo ju nechce bývalý milenec.   Y hlave mu hučí, oči sa zalievajú slzami... „čo starému — čo tomu   povieš! Čo sa bude robiť?“ Tu už nemyslí na seba, zabudnuté sú všetky   bôle. Myslí na ňu, i na to, čo hrozí. . Betka medzitým je veselá.   Rozveselila sa včera večer, ako prišiel ujo domov. Videla na ňom, že   ho čosi potešilo. Bol veselý, ako málo kedy. Mal prečo. Previedol, na   čo sa podobral. Spriahol dvoch mladých ľudí. Zaopatril sestrino   dievča dla svojho srdca i jej srdca. Veliká starosť spadla mu s   hlavy. Nesadol k stolu, ako obyčajne. Nečíta knihy Machabejských:   prechodí sa dlhými kroky po izbe. Tu i tu šibne okom na Betku, i   usmeje sa pod fúz. Ona si nevie vysvetliť, čo mu je. Tu zastal pred   ňou, podoprel bedry a díva sa, díva... Ona tiež hľadí do tej záhadnej   tváre, ktorá je vážna, ba chce byť prísna — a predsa okolo úst akási   mäkkosť a vľúdnosť. „Akože — čepec hotový?“ ozval sa z nezrady.   „Hotový, čo? Zíde sa, zíde — onedlho.“ Nahol sa nad ňu a štipol ju   ukrutne do líca. „Už príde — checheche, už príde.“ Betka nevie, čo to   značí, iba sa díva. Smiech ujov je strašný, nepočula ho nikdy takto   sa smiať. „Bol som uňho — bol, u Martina,“ rozpráva teraz už veľmi   vážne. Sklonila tvár hlboko nad šitie, bojí sa, že jej srdce vyskočí.   „Bol doma. Rozpoviem — takto a takto: čo je, ako je. On pričapil:   veru! Checheche!“ A znovu ju štipol do tváre. Jej sa to zišlo —   prišla k sebe. „Neochotný svet — tisnúť, ako mechúr do vody,“   pokračuje pokyvujúc hlavou. „Jakob sedem liet slúžil, kým vyslúžil. A   ja — ja tri roky sa vláčil — tri, nech som Kubo! Každé Turíce jubka z   kanafasu. Jakob vyslúžil, ten hej. Ja hada! Šla za druhého, tak!“ Tu   ako by sa bol trochu zamyslel. „Tak veru! A teraz — Pane Bože!   Mládenec — a doma čupí, neozve sa, kde by, čo by... Čaká na hotovo. I   to pečenô do úst! Bohu prisám: pečené holuby! Tým iba také. ísť k   nemu, vyšturkať ho. Ako syseľ v diere. Sedí, kým ho nepodlejú...   Sedel by — ani
   </tei:p>
   <tei:p>
    ﻿63
   </tei:p>
   <tei:p>
    nohu z izby! Ja musím poň, ja... No, aspoň je. Chvalabohu! Teraz   už ty — na tebe rad, dievča. Hotuj čepec!“ Betka vyskočila, hodila sa   mu na prsia, tisne mu hlavu k svojej. Slzy jej tečú. „Zase zdýma — a   musí zdýrnať!“ hundre ujo, ale za to hladí ju po hlave. „No dobre,   dobre. Ty pôjdeš, ta — za ním. Ja sám... “ Tu sa ona silnejšie   pritúlila k nemu. „Veru lúčiť — no i to musí byť; bez toho nikam.   Zákon je taký: žena za mužom... A my — my ďakovať Bohu. Pomohol! On —   iba on. I ochránil. Ja ďakujem ... “ Tu mu hlas udrel do fistuly, i   musel čosi preglgnúť. Odvrátil sa a chytro si šuchol po očiach. „Akí   ste, ujko, dobrí — ako vás ja rada!“ vyznáva mu Betka, i diví sa, kde   nabrala smelosti takto hovoriť. „Najprv som sa vás bála, a veľmi, že   ste ukrutní... Čím ďalej, to väčšmi vás rada. Čo by bola dala prvej   za to, keby to bola mohla vysloviť! Ale smelosti nebolo. Vždy ste ma   zahriakli. Ale teraz vás inakšie rada — už sa nebojím povedať. Len sa   bojím, že sa nahneváte 11a mňa... “ XV. Minulo dakoľko dní, Martin   sedí doma, sťa v žalári. Bojí sa, že ak vyjde, naďapí sa Dukát, a   toho stretnutia sa nesmierne bojí. Odkladá ho, kým sa odkladať dá.   Yie, že sa vec konečne musí rozriešiť, tak tak — no on aspoň hľadí ju   oddialiť, ako všetci nerozhodní ľudia. Žije teda v ustavičnom napnutí   a strachu. Chudák Mišo tiež sa nemá skvele. Prorokovali mu všeobecne,   že Hana sa bude vraj driapať domov, prosiť, ruky spínať. Nevyplnilo   sa, a tí istí sa mu teraz smejú. Hana sedí u Hurtáňov, v dome   rodičovskom. Prijali ju s otvorenou náručou. Hurtáňka hneď postavila   vodu na ohnisko, aby bola ustavične vriaca naporúdzi, že ho obarí   „ako besného psa“, keď príde odpytovať, prosiť. Keď dosť dlho   nechodil a dreva sa moc minulo, pomyslela si: „Nie je hoden ani tých   triesok.“ Namočila metlu do takej veci, ktorú gazda vo dvore trpieva   iba do jaseni a potom na kapustnú hradu vyváža. Namočila, že ho   dokonale poobháňa „a poctivosť, ako svedčí, mu ohradí.“ I metla   čakala dosť dlho, až sa Hurtáňke zunovalo hľadeť na ňu. Zahodila ju   tajne kamsi do medzierky. Za to už i starého do-
   </tei:p>
   <tei:p>
    ﻿64
   </tei:p>
   <tei:p>
    šiel hnev, vytiahol z plota kolík, že ho „dokonale ochladí,“ ked   vstúpi do dvora. Mišo vzdor takýmto prípravám nechodil a nechodil.   „Čo je to za divoch,“ ponosuje sa stará. „Iný by už tu bol, a ty si   vravievala, že ho okrútiš okolo palca.“ „Veď on príde,“ teší sa Hana.   „Bude treba prať šaty.“ Verí pevne, že Mišo si so všetkým poradí, iba   pri praní nie. Ale Mišo ukázal, že ani prania sa nebojí. Najal   ženičky, dal navariť hriatej, pračka bola veselá a skvelá. Tento čiu   podlomil hrdosť Haninu. I stará vyslovila sa rozhodne: „Táto vec sa   už musí pokončiť. Odkladať nebudeme.“ Tak nasledovaly známe návštevy   ženičiek. Mišo už-už popúšťal, ale i v tom slúchol Martina. K úžasu   Hurtáňovcov takého posla mieru vyhodil predo dvere. Blížilo sa   Všechsvätých. V každom poriadnom dome sa umýva, maže, líči, aby dom   bol čistý proti zime. Práca, ktorej muž sa hrozí a pomerí sa i so   satanom, aby ju obišiel. Na ten čas padá i hostina, treba piecť   koláče — zase vec, kde muž si neporadí. Tu je istá, že Mišov vzdor   poláme sa na omrviny. Má už i podmienky, akými ho poviaže na ďalej.   No Mišo, sťa ten hrdina, prestal i túto próbu a to skvele. Dom dal   vyriadiť, koláčov napiecť. Sama ich koštovala. Eva Brculovie, tá   dobrá duša! sama jej doniesla kus kapustníka. Eva, to je tá istá, čo   sa tak za Miša držala, a keď si bral Hanu, robila také divy. „No —   nie je dobrý?“ pýta sa Hany. „Však ver’ dobrý! Ako si to vie taký   chlap poradiť!“ Hana neodpovedá, ale hnevá sa na ňu. A čo horšie,   sama musí uznať, že kapustník je znamenitý. Biely, Iahký, plnienka   podarená. Trpkými slzami vdovstva ho zmáčala. Sama jej mať sa   rozhorčila nad kapustníkom. „Veď je to ako strigôň!“ zvolala. „Kde sa   to v ňom nabralo! Ani vody zamútiť — a tu vypeká koláče, ani pani   farárka! Podučil sa, podučil. Takto je už nič, ked sa raz vzal na   ženskú robotu. Musíš ho ty postrašiť, starý, žes’ mu vystavil dom i   budúnky.“ „Veru to!“ vysmieva sa Hurtáň. „Najeduje sa, vyplatí do   krajciara. Čert ho vie, čo ten má v armarii! Kupcovci sú národ! Starý   skyvražil, nahabal groši, neukázal, koľko má... I tento čižmár: kúpi   dom, vysádže zaň — a ani neznať na ňom. Možno má groši ako pliev   ešte, chytro napomôže brata. A potom čo! Čoho sa chytíte? Povedal som   hneď: ženy, zle robíte, čo robíte!“
   </tei:p>
   <tei:p>
    ﻿65
   </tei:p>
   <tei:p>
    Hana sa pustila do hrozného plaču, jej mat do hroznej svady s   mužom. Starý sa napaprčil, dokončil reč sluhom, poodtína“ a vyhádže   „tú fufnu“ so všetkým činom predo sa nebude oškliviť „s takým   prekliatym hydom“. Od toho dňa vrčí každý v inom kúte. Na   Yšechsvätých bola muzika, na ktorú Hana nemohla ísť. Prvý raz, čo sa   vydala. Tu jej príde Eva Brcuíovie rozprávať, že Mišo tam bol, i   tancoval, až do bieleho rána. Odbehla do komory, v ktorej za   dievoctva spávala, kam i on zabehával kedysi. Žiale svoje predkladá   Hospodinu, aby mu obmäkčil srdce, sťa kedysi Faraónovi, obmäkčil, no   nie tak, aby bola prepustená, ale nazad prijatá. Veď či je to život   toto tuto? Žena je nie, dievka je nie, vdova je nie. Sama nevie, čo   je! Aký tam bol raj! Ona gazdina vo všetkom, žena na rukách nosená!   Všetko po vôli. A tu musí sa utiahnuť... A to všetko pre také nič.   Veď čože bolo? Nahnevala ho a on ju trochu „šuchol“. „Keby prišiel,   Bože, keby prišiel!“ vzdychá k Bohu. „Veď ono by prišiel,“ dumá   ďalej, „prišiel, keby ho dačo ťahalo. Hádam je rád. Možno flochnul na   druhú... Výkoná rozsobáš, nechá ma a potom...“ Nad tým „potom“   nestihne ani rozmýšľať, iba sa trasie. „Vari nie? Bohatý je, mladý   je, hodný je: a všakových fľandier všade dosť. Hľa, i také sa najdú,   čo ho operú, okiepa. Ja, všaková je na svete čeliadka!“ Nie div, že   Hana takto smýšľa o svojich protivniciach. Žena nemôže protivnici   nikdy odpustiť. Idúc raz z večierne, lebo pred obedom sa už okúňa do   kostola chodiť, sňala sa s Evou Brcuľovie. „No, dievčička, keď tak   nechodí! No! Kto by sa bol nazdal. Toľké časy kunírovať! Už by veru   mohol prísť. Môj Juro by ani deň neobstál... „Len by chcela,“   chváli sa Hana. „Príde i o polnoci!“ „Ja by to tak nenechávala. Ja by   šla. Vieš, aký je chlap: nepomyslí na dobro, len kde by, čo by. Pôjde   ti do zahájeného...“ „Tedy i druhé — i druhé už vedia!“ šklbe sa za   čepec v komore. „Bože, ak by tak naozaj! Čo ja hriešna stvora, čo! A   ja sa na to dívať... Ja jej odstrihnem vrkoč, sebe konec sveta   urobím. A keby to prečo: ale že chcel u nás prenocovať. Kde bol môj   rozum! Keby mne brat prišiel, či by ma nebolelo srdce, akby ho on   vyhnal? A má svojho dosť — chcel možno iba dakoľko dní. A keby i   navždy? Vari by sa nesuiesol, keď sa snesie v cudzom
   </tei:p>
   <tei:p>
    K u k n č i n : Konec a začiatok.
   </tei:p>
   <tei:p>
    5
   </tei:p>
   <tei:p>
    ﻿66
   </tei:p>
   <tei:p>
    dome? Všade ho chvália — a on ma všade haní. I toto on, i toto...   Mišo by už bol tu, aby nie on!“ A zvláštnu, už sa nehnevá naňho, na   Martina. Iba sa ho nesmierne bojí. Začaly sa i priadky. Hana nejde   medzi nevesty, pridružila sa k starým ženám. Z dvojakej príčiny.   Medzi nevestami by sa jej nesladilo, bolo by jej ľúto. Medzi starými   sa jej tiež nesladí, ale aspoň nemôžu robiť reči na ňu, keď je medzi   nimi. Idúc raz z priadok, okolo pol jedenástej, vidí, ako sa odráža   na bielom sňahu statná postava muža. Bola sama, dych jej zasekol,   srdce zabúchalo. Celkom ako za dievoctva, keď sadol v komore k nej...   „To je on — on má takú peknú chôdzu ! Sťa mládenec...“ myslí si.   Vôbec na Mišovi sa jej všetko začína páčiť. Prišlo sa im vyhnúť.   Chcela stupiť do sňahu, lebo chodník je úzky. V tom ju lapil okolo   drieku, naddvihol, pritisol k sebe. Zvrtol sa a položil pekne na   chodník. Skoro zamdlela, je omámená. Kužeľ i s vretenom padol do   sňahu. I ona, aby nepadla, drží ho tuho okolo hrdla a šepká: „Mišo,   Mišo...“ Mišo sa zahanbil. Čo by riekol Martin, keby toto videl! A   ešte keby zvedel, že skoro hodinu striehol na ňu tam zpoza toho uhla.   Tak tedy stretol sa s ňou celkom „nenazdajky“. Čo by riekol! Aký   smiech! I ona ho bude hádam vysmievať. Chce predísť podozreniu i s   velkým podivením vraví: „A si to ty? Ja že to dáka dievka!“ Hana, ako   by ju bodnul do srdca. „Čakal druhú — nazdal sa, že som druhá!“ I   vidí sa jej, že sa nebo rúca, po kusoch padá na túto nesličnú zem.   „To ty i druhým takto!“ zvolala konečne; ledva zdolie utajiť plač.   „Prečo nie?“ odpovedá šelmovsky. Je dobrej vôle, i do žartu mu ide.   „Sňah vyše kolien — vám ženským bieda. Načiera sa za sáry.“ „Ale toto   bolo trochu viac! Preložiť a preložiť je rozdiel...“ „Nuž trochu som   pritisol, hej. Nuž ale vy to rady. No vari nie! Ako si sa ovalila...   “ Mišo si len žartuje, netušiac, čo sa s ňou robí. „Už sa ani nehanbí   — Boha nebojí. Povie do prostá!“ Strašný hnev v nej búri. Bez slova   sa berie preč. No tu jej huplo do hlavy: „Toto je možno ostatný raz.   Teraz je čas, budeš banovať, žes’ to prepásla.“ Vrátila sa k nemu   prudkým krokom. „Nuž ty tak!“ dohovára
   </tei:p>
   <tei:p>
    ﻿67
   </tei:p>
   <tei:p>
    mu, sršiac hnevom. „To je tvoja vernosť?“ Tu jej už slzy vypadly.   „Tak chytro si zabudol na všetko, na našu Iúbosť — i na prísahu.   Nevieš, čos’ mi prisahal pred oltárom?“ „Kde by nevedel,“ odpovedá   tiež rozochvený. „Viem, akože!  až do smrti... Ale i tys’   prisahala, že budeš nasledovať muža. Opustíš otca i mater a všade za   mnou. Čos’ to smyslela — ha?“ Vraví to hlasom, že ľad by sa roztopil.   I v jej srdci mizne trpkosť a hnev. Skoro vykríkla od šťastia, keď   jej ovinul rameno okolo drieku, tisne ju k sebe a šepoce predivným   hlasom: „Čože si mi utiekla? Čo sa pokrývaš? Čo potuluješ po cudzích   kútoch? Veď ty máš svoj dom — a mne tak clivo za tebou! Nie, keby   nebolo detí, už by si bol dačo urobil! Čože to robíš? Ale sa chceš   nadobre rozísť?“ Tak hľa šepoce Mišo svojej Hane, slová idú rovno zo   srdca. Zabudol na Martina, na smiech, na všetko. Ľúbosť vstala   zmrtvých, mocná, mohutná, porúčala okúňavosť, všetky prekážky. „Ach,   Miško, ako som obanovala! Nejednu noc preplakala.“ I jej tečie z úst   vyznanie, aké by nikdy nebolo sišlo s jazyka. Nehanbí sa zaň. Vraví   úprimne, čo sa ukrýva v srdci. Odokrýva mu poklady zakliate. I túli   sa k nemu, ako ani v prvé dni manželstva. Došli pred Hurtáňovský dom.   Stoja na môstku. Ťažko sa rozlúčiť. Takto, hľa, bývalo kedysi!   „Najradšej by ťa pojal hneď,“ vraví on hlasom roztúženým, „ale ľudia   by ohovorili. Dočkáme už do zajtra. Zajtra popoludní si prídem. Nech   celý svet vidí, nech sa čuduje! Tú vec musíme už raz vyporiadať. Nech   nebude už medzi nami. Veď vieš, Martin. Veď on je nie taký, ako sa   vidí. Beta Dukátová sedí mu v hlave — nechce jeho, ale Doba z Lehoty.   Preto je taký ako sršeň do teba. Mrzí ho celý svet. Veď vieš, ako   býva v takom kríži.“ „A čože ona smýšľa!“ ozvala sa Hana dávnym,   rozhodným hlasom. „Ďakovať môž’ Pánu Bohu za také šťastie — ďakovať!“   „Naozaj?“ zvolal Mišo prekvapený, neveriac vlastnému sluchu. „Naozaj?   Ty si predsa len dobrá ženička!“ Tisne ju k sebe vrelo. „Vidíš, aká   si ty ženička: zlatom ťa neodváži! I jemu to poviem, nech zvie, čo si   za. Počkaj len, ako sa zahanbí, že ťa držal za takú...“ Boli by   prestáli vari do bieleho rána, bárs mrázik dobre priťahoval. Ona   vbehla do komory. Kľakla k posteli,v ďakuje Bohu za veliký dar.   Navrátil jej muža, šťastie, pokoj. Čo môže žiadať ešte?
   </tei:p>
   <tei:p>
    ﻿68
   </tei:p>
   <tei:p>
    Má všetko, všetko. Bola opovržená, potupená — a kla, už sa nemusí   okúňať. „To sám Pán Boli tak dáva. Iný nemá tej moci a dobroty...“ A   nielen navrátil všetko. I odmenil za utrpenie. Naučil ju oceniť   šťastie. Vážiť si ho. Ona nikdy netušila, čo je to za bohatstvo! Dnes   už vie. Veď sotva bude druhej na svete, takej šťastnej.. Ona ako by   vyvolená z tisícich. Srdce ju núti vykonať niečo zvláštneho. Niečo   takého, čo by sa sama nebola nazdala. Dáku ťažkú obeť priniesť, takú,   čo by stála moc premáhania. „Pomerím sa s ním — zo srdca pomerím.   Odpýtam ho, čo na kolenách... “ A to jej už nie obeť: veď je to samo   v sebe už nové šťastie.. Oddiali to, čo ju delilo od muža. Pritiahne   si ho bližšie. Nie, to je nie obeť — to je zabezpečenie šťastia. Ale   obeť dáku, naozajstnú. .. Prišlo jej na um, že Betka nechce Martina.   Keby ju tak mohla prehovoriť! Ako by sa Mišo tešil! „Pôjdem k nej,   hneď zajtra ráno. Pôjdem... A i v tejto obeti sa jej ukazuje   zárodok vlastného šťastia.. Martin sa utíši, uspokojí, bude mať   vlastnú domácnosť: nebude sa miešať medzi ňu a muža. Ešte iba úmysel   dobrý, a už v ňom ukrytá odmena, a bohatá! Spokojnosť a radosť   rozmáha sa v duši. Dobré úmysly, šľachetné city povstávajú v nej a sú   mäkkou poduškou, na ktorej, sladko sa spí. XVI. U Dukátov zase   smutno. Minul deň, minul druhý, tretí: Martin neprichádza. Dukát je   udivený, čo to má byť. I trápi sa pre Betku. Aká bola vtedy spokojná!   Ako osmutnela teraz. Vidí dobre, aké je líce bľadé, ale mlčí. Hnevá   sa na Martina. Včera večer idúc spať, šiel von. Tu čuje z komory   Betkinej ako vzdychanie. Vstúpil dnu. Sedela na posteli, zľakla sa a   ako by rozpletala vlasy. „Nespíš?“ hlesol nežne a starostlivé. Ona sa   odvracia, ako môže, aby jej nebolo vidno tvár. „Ja tiež — ako myš na   vreci. Ani noci, ani dňa. Kríž, trápenia! Ešte ja ako ja... Hm,   plačeš?“ pýta sa otcovsky. „Neplač. Čo spomôžeš? Nič. Za vlasy   ťahať?
   </tei:p>
   <tei:p>
    ﻿69
   </tei:p>
   <tei:p>
    Ako ho prisilíš? Darmo je — nechce... Poručiť Bohu! Čo urobíš —   kto poradí?“ I kloní hlavu v ťažkých myšlienkach. „Aspoň vedieť,   prečo — aspoň to! Nebolo by ľúto. Ale sľúbi i to, i to: čakáš —   spraví ťa bláznom... To hriech! Posmech zo starého človeka! Veru,   posmech — a veliký! Ja že človek inakší — vážny, hodný. Smeti!   Pobehaj, posmevač! Chodí — líška sa, potom takto! A ešte poza humna,   potme! Nestatočný! Sedať na lavici posmevačov... “ Betka sedí na   posteli, ruky složené v lone, hlava nachýlená. Každé slovo ju bolí,   páli. Ziera na život i minulosť s inej strany, s tej, čo jej bieda   ukázala. Povedomie viny stojí jej pred očima. Oplakáva vlastnú vinu:   ale to nie dosť. Čosi ju núti, aby sa vyznala. .. „Ach, ujko, vy   neviete všetko,“ vraví pokorne, chytiac ho za kostnatú ruku. „Ja sa   musím sdôveriť. Mala som sa dávno, kým bol čas — ale som sa zhákla;   bála som sa. Teraz sa už nebojím. I čo potrestáte, trest bude sladký.   Aspoň srdcu odľahne... V ten večer nebol na humne on: tam bol   Rybársky. To bola naša ostatná schôdzka — tam som ho odpravila. Už   som videla, že darmo chodí — odpravila som ho. I hrozil, i prehováral   — srdce už nedopustilo sa vracať... Tak ste nás dostihli. Dobo   utiekol, on sa nadaril. To bol môj trest: videl ma s druhým, videl   váš hnev... Vďačne by bola umrela — vďačne! A ako šľachetné sa   zadržal. Nechal podozrenie na sebe, len aby utíšil vás. A ja som   mlčala. Nebolo smelosti povedať...“ Čaká, čo ujec na to. Ale ten   sedí, smútok 11a tvári. Je napísaná na nej jej vina, osud, i   odsúdenie... No ústa, vždy hotové ku karhaniu, sú ako nemé. „Ach,   ubite ma, ubite!“ prosí Betka. „Dosť ťa bije bieda — dosť,“ odpovedá   hlasom tichým. „Toto už inô — celkom inô... Najlepšie to pochovať —   naveky pochovať. Chceš zostať u mňa? Kým som tu — chceš? Nebude ti to   ukrutný trest?“ „Oj, u vás, ujko — u vás!“ A bozkáva mu ruky   náruživo. „Vďačne, ak ma nevyženiete. Vďačne!“ „Nemáš na srdci dačo?“   pýta sa skoro šepky. „Veď vieš, dievča s mládencom! Nemáš sa pre dačo   hanbiť? Vieš, pridáva sa... I druhé sa pomýlily — i druhé, bárs sa   nemalý... Nuž, čo?“ Hľadí sa premôcť, ale hlas sa mu chveje. Oči sú k   nej obrátené starostlivé, ale i s bázňou, akej uňho nevídala. „Povedz   pravdu — uko materi: čistú, svätú... Neodvrhnem ani takú —   nie...“
   </tei:p>
   <tei:p>
    ﻿70
   </tei:p>
   <tei:p>
    Tvár ukryla na jeho prsiach, plače ľútostivo, usedave. On ju k   sebe vinie, čaká trpelive, bárs duša sa mu trasie strachom... „Ja som   povedala všetko — vidí Boh! Tajiť nemám čo... “ A on verí pevne. Taká   lož je nemožná. „No, pokoj. Ľahni si. Neplač. Nemáš prečo. Si dievča   statočné... Choď spať — teraz si už moja!“ Pohladil ju s materskou   nežnosťou a odišiel. Ľahla si, usušila slzy, zaspala pokojne. Po veľa   trápnych nociach dnes prvý raz prebudila sa uspokojená. Nič ju   netlačí na duši, žiadna vina. Veď ujec odpustil, i k sebe privinul.   Cení v ňom vysoko tú dobrotu. Vidí jeho snahu, pritúliť ju v ťažké   dni. Keby nie toto nešťastie, nebola by nikdy zvedela, aké má srdce   pre ňu. Ako ten dobrý hospodár: dobré víno zachoval ku koncu;   predložil ho, keď je najväčší smäd. Priučila sa už trochu odriekať   sa, spokojiť sa s málom. Láska ju niesla vysoko — už toho cieľa   nedosiahne. Bolí to, túžba žije, ozýva sa, ale srdce poddáva sa   železnej nutnosti. Je v ňom trochu pokory, vypestovanej sirobou, i   krutým životom: tá ju učí pristávať na mále. Ešte včera sa jej zdalo,   že tu nevydrží. Trímal ju veliký nepokoj, strach pred čímsi   neurčitým, čo ju neminie. Večer sa všetko prevrátilo. Ujec sa   objavil, odokryl pred ňou — pritúlila sa k nemu. A hľa, už cíti   pokoj, istotu. Život stojí v novom svetle pred ňou. Budúcnosť sa   kreslievala čarovná, skvelá... Cifry opadaly, klamy i šaľby. Obraz   ani takto nie je protivný. Je jednoduchý, ale tichý, milý. Takú ju   našla Hana. V Betke sa vzbúrilo, čo bolo utíšené, keď ju zazrela. Veď   je to jeho švagriná, na ktorú sa žaloval. Nemá ju rada. A predsa je   rada, že ju tu vidí!.. „Ušiješ mi vizitku,“ vraví Hana. Betka čakala   snáď dačo iné. Sklamaná berie mieru. „Ani jednej nemám súcej do   kostola. Čo treba súkno, v nedeľu donesiem.“ Vec je vybavená, ale   Hana sa nehýbe. Sedí v komore Betkinej. Betka klopí oči pred jej   skúmavým, smelým zrakom. „Akože sa mávaš?“ pýta sa Hana. „Nuž tak.“   „Nehotuješ sa k vydaju? Ideš vraj mať ohlášky na fašiangy.“ „A s   kým?“ „Vraj s tým z Lehoty.“
   </tei:p>
   <tei:p>
    ﻿71
   </tei:p>
   <tei:p>
    „To je nie pravda!“ zvolala s hnevom. „Kto to vymýšľa?“ „Ide chýr   taký,“ pokračuje Hana a zdá sa jej, že Mišo nevie dobre, čo vie.   „Vraj sa máte radi.“ „To je nie pravda!“ odpovedá nahnevaná. „Ani mi   nevravte...“ „A prečo nie?“ zkúša ju Hana ďalej. „Dobo je človek   hodný, statočný. Ťažko takého druhého nájsť...“ Betka sa na polo   odvrátila od nej. „Dajte mi pokoj.“ „Veď ja nič,“ pokúša ju Hana.   „Ale povedať musím, že je inakší, ako môj hlavný švagor.“ Zostrila   zrak, pripäla jej ho na tvár — tá je poliata rumencom. Hana sa   trochu, ale len trochu, usmiala. „Pomysli si, aký človek je to!   Pyšný, nedaj Pane Bože! I v dome mi chcel rozkazovať. Ale ja som ho   chytro vypratala!“ Tu sa rozosmiala, radostne, srdečne. Ale nie na   tom, čo vravela, ale na Betke. Tú trhá od jedu. „Myslíte, že to bolo   pekne?“ okríkla ju Betka. „To vám je hanba — vám!“ A hlas sa jej   zatriasol rozhorčením a žiaľom. „No veď ja viem,“ mierni sa Hana. „I   pomerila som sa s ním.“ Tu Betka pozrela vľúdnejšie na ňu. „Pomerila   ver’. Čo sa máme hrýzť? Radšej ustúpim ja. Ale by sa nebola, nie...   Ale keď i tak ide preč...“ „Ako?“ pýta sa Betka, obráťac sa k nej.   „Preč ide, čosi ho vábi do toho Miškovca.“ Betka zbľadla a sadla si   na posteľ. Obe zatíchly. Hana vidí, čo chcela videť. Tu už netreba   ďalších slov. „Čo ti je, dievča?“ jej hlavu a dvíha proti svetlu. Oči   sú zarmútené, zaliate slzami. „Čo ti je? Veď ty plačeš...“ „Keď ma   ujo vždy hreší...“ Hana sa šelmovsky usmiala a rediká sa z komory.   Betka ju vyprevadila pred vráta — a rúti sa nazad do domu. XVII.   Martin sedí doma samotný. Večerom vstúpil k nemu Mišo. Martin   privykol týmto nudným návštevám. Vie ako iste, že Mišo začne sa   žalovať a výčitky mu robiť. Ani nebadá, že na tvári mu sedí radosť a   uspokojenie. Zaujatý je sám sebou. „Martin, ty si mi predsa poradil   dobre, že hlobnúť ju dačím,“ začína Mišo zďaleka; „dobre, ale iba v   tej jednej veci. Na ženu dakedy i kríknuť — i porisko. To je   pravda.“
   </tei:p>
   <tei:p>
    ﻿72
   </tei:p>
   <tei:p>
    „No — chvalabohu, keď len uznáš. Predsa kedysi!“ posmieva sa mu   Martin. „Už azda ma nebudeš unúvať, kedy ti príde a či príde...   „Veru nie. Hana je už doma.“ „U teba?“ pýta sa skoro zdesený. „U mňa   — povedám, doma. Doviedol som si ju. Sám som bol po ňu.“ „No — a ti   je duša na mieste? Vidíš, ja som to dávno čakal, dávno. Tys’ ju veť   čertovsky potrucoval. Bude tá pamätať! Akože: prosils’ ju? Dlho sa ti   dala prosiť?“ A rozosmial sa od jedu. „Len posmeškuj, synku,   posmeškuj.“ A Mišo je celkom spokojný. „Múdry si človek, ale iba v   tej jednej veci. Y tejto druhej by ťa už prekabátil každý papľuh. Ty,   že čakať, kým sama príde, pokorná... Synku, len si počkaj, len! Ty   musíš ísť proti nej — ty! Ale ty to nechceš uznať. Preto sedíš tu   taký zamosúrený. Radšej sedí, prišíva príštipky, ako by povedal   slovo, ako zákon Boží káže, čo mu už pol roka trčí v gágore. Taký si   ty mudrák. Ja nie. Šiel som, povedal som — Hana uznala: čo sa, reku,   budeme trápiť? Hybaj ty, reku, žena, domov.“ „A ona? Nevysmiala ťa?   No — možno poshovie dva, tri dni. Kým sa aspoň zohreje v dome!“ „Veru   poshovie — a dobre! Synku, moja Hana je žena — ako kus chleba: ale   nie suchého, s maslom. Takú ti žičím, takú...“ „Myslel som, že si mi   lepší brat!“ smeje sa Martin. „Čo — ani bratovi lepšej! A ešte tebe!   Ty nezaslúžiš nijakej... Alebo takú, čo by ťa preberala. Veď ty   prirastieš na tú tvoju panvičku, či čo je. Takú, čo by ťa papekom   dakedy pošteklila po rebrách. Takú tebe! Ale moja Hana... Vieš, že sa   ide pomeriť s tebou? Len či sa nepobijete! Ty si velmi súci...“ „No —   už vopred neveríš, že to bude smierenie... Dobre máš!“ A doložil už   hlasom vážnym: „Vieš, ak to má byť tak, ako u krstnej matere —   lepšie, nechajme to tak.“ Sedeli takto do mraku a pichali sa bratsky.   Tu vstúpila Hana. Mišo sa smial sám sebe, keď videl udivenie bratovo.   „Prišla som vás pozreť, ako sa vám tu býva,“ prihovára sa hlasom   neistým. „Veru ťažko ti muselo padnúť!“ šibe ju Martin. „Nuž ťažko   trochu... Človek nevie, čo vy poviete. Ale už musí byť, čo ako. Mňa   samú to domŕzalo: hneď v ten večer, keď
   </tei:p>
   <tei:p>
    ﻿73
   </tei:p>
   <tei:p>
    ste odišli. Ja som to nemyslela tak, ako mi vypadlo. I ľúto mi   bolo. Veď ja viem, že ja som na vine, ale...“ Martin je hlboko   dojatý. Vstal a chytil ju za ruku. „Naozaj, premena veliká!“ díva sa   na ňu vľúdne, s usmiatou tvárou. „Vidíš, takú som si ťa vždy myslel   vo vojne — takúto driečnu švagrinú! Bude to radosť! Budem už mať kde   zájsť, vše takto večerom.“ „Do nás vy moc nebudete,“ rozosmiala sa   Hana. „Keby ste vedeli — ako vás inde čakajú!“ „Kde?“ „U Dukátov,   Betka — ani neviete!“ „Tá?“ A Martin sa trpko rozosmial. „Tá!“ vraví   mu určite a pevne mu hľadí do očí. „A kto ti povedal?“ „Čo oči vidia,   srdce uverí... Na vlastné oči som videla Veď to hneď poznať — iba   pozreť, iba raz!“ „A ma neklameš?“ Ruku vložila 11a srdce, hľadí mu   úprimne do očí. „Hana — Hana!“ zvolal hlasom rozochveným. „Ak je to   pravda, ja... “ Nedopovedal. Začal sa riadiť, ale všetko mu letí z   rúk. Trasú sa, ako libačka. A hneď i odišiel do Dukátov. Mesiac   zasvietil, na nebi skvie sa tisíce a tisíce hviezd. Tak ako v ňom   tisíce túžob a nádejí... Nazrel oblokom do izby. Starý sedí a číta,   iste knihy Machabejských. Jej tam nevidno. Zakráda sa ku komore,   odchyľuje dvere. Dlhý pás mesačného svetla padá na truhlu, na ktorej   sedí ona. „Ako sama sedí!“ dumá Martin a díva sa na ten čarovný zjav.   „Ani čo by to bolo vo sne, tak to prichodí. A ja tu! Čo ja tu hľadám?   Ak ma podviedli? Teraz by už bolo ťažšie, ťažšie sa premôcť. Nech Pán   Boh chráni!“ Zastal pri dverách, ani sa nehýbe. „Ujo?“ pýta sa ona   tichým hlasom. „Ja,“ odpovedá on. Priblížil sa, že svetlo padlo i   naň. Ona sa díva ako zanemená. Myslí hádam, že to zjavenie. Martin sa   nemôže spamätať. Pripadá mu ona ako bytosť vyššia. Mesiac jej oblieva   hlavu svetlom magickým, tvorí okolo nej akoby žiaru. „Nebojte sa, ja   som to — Kupec.“ „Ešte vidno, že sa nespamätala. Jej zdá sa to všetko   veľmi podivné. Ako by sa zjavil duch. Myslela práve naňho — tu pred   ňou on, sťa vtelená myšlienka.
   </tei:p>
   <tei:p>
    ﻿74
   </tei:p>
   <tei:p>
    „Ujo bude v izbe,“ vraví hlasom zamierajúcim, povstávajúc. „Ak sa   chcete odobrať...“ „Ja?“ diví sa ou. „Ja sa odobrať?“ „Idete vraj   preč — do Miškovca.“ A v jej hlase znie žiaľ a v Martinovej duši   kvitnú nádeje. „A kto to zas?“ „Vaša Hana.“ „Ešte čo!“ A tu sa už   rozosmial. Šípi, čo Hana vyviedla. Vybozkával by ju za to. „Ja tam   nemám čo hľadať. Inde sú moje korene. Iba tak by šiel, keby ste ma vy   poslali... “ Tu si vzdychol, ako po ťažkej práci, i pokračuje: „Ale   ak vy poviete, čo len slovo, ak dáte znak, čo aký malý... “ „Tedy   zostaňte!“ zvolala veselo. Slepý by bol zbadal, ako sa zmenila. A   jemu ako znejú také slová! Toľko v nich prostoty a srdečnosti. Prišla   naň odhodlanosť slepá. Samota, jej úprimnosť, krása večera — všetko   podporuje v ňom tú odhodlanosť. Sám sa nenazdal, iba keď ju mal na   prsiach. Tisne ju vrele k srdcu. Cíti nekonečné blaho — ona sa   nevymkýňa, v nemom pozabudnutí kladie hlávku na jeho plece. Ale to   trvalo krátko. Zas sa mu chce vytrhnúť, chce ho oddialiť. Jemu sa   zdá, že ak sa mu vymkne, že ztratí ju navždy. Drží ju pevne. „Prečo,   prečo!“ dohovára jej hlasom strhaným. „Nie som hoden, nie. Ale vás   tak rád, tak... Neodháňajte ma.“ „A čo ja!“ zaplakala na jeho   prsiach. „Vy to možno iba tak... Ak vám Hana povedala dačo. Chcete ma   z milosrdenstva... Ja to nemôžem... Ja by sa hanbila!“ „Čo to — čo to   zas?“ „Že ma iba ponúkli...“ „A kto vás núkal?“ „Ujo...“ „Tedy to   bolo mne? Naozaj mne? Keby ja to bol vedel!“ Betka sa trasie na jeho   prsiach sťa list osikový. Sklonila hlavu na jeho široké prsia a už sa   nevymkýňa. Tak sladký tento okamih po dlhom utrpení; i duši sa zíde   pookriať na úslní šťastia. „A cit vám nezjavil?“ šepce mu hlasom   rozochveným. „Viete, čo ste povedali: že ľúbosť uhádne všetko, tej že   sa nič nezatají...“ „Dosť sa ozýval, dosť! Ale ja, blázon — ja mu   neveril. Ako sa ozýval!“
   </tei:p>
   <tei:p>
    ﻿75
   </tei:p>
   <tei:p>
    Starý pričapil knihu, keď ich videl vchádzať jedným vrzom do izby.   Najprv podivenie, potom radosť. Je nesmierne smiešny,, chudák. Nevie   sa pretvarovať. „Čo to? Predsa prišiel — no! Pandúr došikoval? Tys’   ho vypoťkala — sama?“ „Sám som prišiel. Prosím, ak prosbu moju   prijmete.“ Starý mu podal ruku a úprimne stisol. „Ale za posla nie   ste vy súci,“ smeje sa mu Martin. „Vy ste nás iba pomútili.“ „Veru   tak — najlepšie! Starý vina! Druhý raz choďte sami!“ „Veď tak som i   urobil.“ „Chvalabohu! Dosť od vás — dosť, že nie pandúri...“ Po Ďure   bola svadba, už v zreparovanom dome. Hane ušila Betka divotvornú   vizitku a Martin krásne kordovánky. Na svadbe bola nesmierne   vyparádená, tak že Eva Brcuľovie celkom ožlkla od závisti.
   </tei:p>
   <tei:p>
    ﻿
   </tei:p>
  </tei:body>
 </tei:text>
</tei:TEI>