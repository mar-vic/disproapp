<?xml version='1.0' encoding='utf8'?>
<tei:TEI xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0" xml:id="slk1993861" xml:lang="slk">
 <tei:teiHeader>
  <tei:fileDesc>
   <tei:titleStmt>
    <tei:title>
     Penzia Jozefa Grubčíka : ELTeC edícia
    </tei:title>
    <tei:author ref="viaf:74646722">
     Barč-Ivan, Július (1909 - 1953)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     4218
    </tei:measure>
   </tei:extent>
   <tei:publicationStmt>
    <tei:p />
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Barč-Ivan, Július
     </tei:author>
     <tei:title>
      Penzia Jozefa Grubčíka
     </tei:title>
     <tei:pubPlace>
      NA
     </tei:pubPlace>
     <tei:publisher>
      NA
     </tei:publisher>
     <tei:date>
      1993
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p />
  </tei:encodingDesc>
  <tei:profileDesc>
   <tei:langUsage>
    <tei:language ident="slk" />
   </tei:langUsage>
   <tei:textDesc>
    <eltec:authorGender key="M" />
    <eltec:size key="short" />
    <eltec:canonicity key="unspecified" />
    <eltec:timeSlot key="T6" />
   </tei:textDesc>
  </tei:profileDesc>
  <tei:revisionDesc>
   <tei:change when="2025-08-18">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     PENZIA JOZEFA GRUBČÍKA.
    </tei:head>
    <tei:head />
   </tei:div>
  </tei:front>
  <tei:body>
   <tei:p>
    ﻿
   </tei:p>
   <tei:p>
    ﻿Päťdesiatpäť rokov mal Jozef Grubôík, keď skrachovala fabrika, v   ktorej robil tridsať rokov. Bol majstrom v tej fabrike, tichým   spokojným Človekom. Mal ženu a dvoje nezaopatrených detí, smutných   ani tie lacné červené kvety v zahrádkach pred domčekmi na   robotníckych kolóniách. Voľakedy mal i túhy svoje, ale tie umlčal ten   tvrdý, nemilosrdný život, cez tridsať rokov denne ho do boja volajúci   za ten chlieb každodenný, A po tridsaťročnej robote jedného dňa dali   ho zavolať s mnohými inými zamestnancami do riaditeľskej kancelárie   fabriky. Grubôík bol tu už po druhýkrát. Prvýraz vtedy, keď ho   povýšili na majstra a teraz preto, aby mu mohlo byť oznámené, že tá   cesta, na ktorú stúpil pre 30 rokmi, hnaný silou sa iskriacimi svalmi   svojej mladosti, je u konca. Neznámy pán, čo sedel za písacím stolom,   vstal. Vložil si cigaro do úst a pomaly, pohodlne ho zapálil. Jozef   Grubôík? — spýtal sa potom. Áno, prosím, znela pokorná odpoveď. Pán   si odkašlal. Nuž, teda s ľútosťou vám, oznamujeme, že ste prepustený,   ako i všetci bývali zamestnanci fabriky. Nárok na penziu budete mať,   až dosiahnete 60 rokov. Koľko rokov máte teraz? Päťdesiatpäť,   vykoktal Jozef Grubčík. Tak po piatich rokoch dostanete tú   penziu.
   </tei:p>
   <tei:p>
    ﻿102 Pán si zasa zapálil cigaro, lebo mu žatým vyhaslo. Potom si   sadol a pozrel sa pri tom na Grubôíka, ako keby mu povedať bol chcel:   „Čo tu chceš ešte?“ Grubčík však stál usilovne, bez pohybu ďalej.   Spočiatku mu neišlo do hlavy, Čo ten pán povedal. Nevedel si proste   predstaviť, že by bolo možné niečo takého. Tušil, že ho prepustia,   aby ho len takto, bez haliera vykopli, nie, veď … Napadlo ho, že   dobré by bolo spýtať sa ešte raz. Možno sa tí páni, čo tu stoja a   dívajú sa naň, zmýlili. Veď to predsa nie je možné, aby jeho, Jozefa   GrubÔíka, len tak jednoducho vyhodili. Nie, to nie j e možné. Veď   jeho žena, deti budú pýtať jesť, jesť a keď nebude zárobku, nebudú   mať ani čo jesť. A teraz prišiel vlastne nato Jozef Grubčík, čo ho   očakáva. Áno, musí to povedať, myslel si. Musí… Prečo sa potom bil a   trápil celých hrozných a nemilosrdných 30 rokov pre ten tvrdý, čierny   chlieb, ktorý mu bol údelom a kŕmil silou uvädlých už svalov svojich   toho obrovského= Molocha, čo bol zároveň i matkou ich všetkých. I   jeho matkou, i tých ostatných robotníkov, ktorých bolo na tisíce a   ktorých práve tak postavil naraz čudný rozmarný osud na prah ríše   Biedy a Hladu. Áno, prečo? Načo bolo potom to všetko? Načo? Ale Jozef   Grubčík mlčal. A stál, stál ďalej bez slova. Zo starých zamestnancov   fabriky bol tam iba jeden merník. Ostatní páni, unavení už,   nevenovali mu prílišnú pozornosť, ale tento ho chápal a cítil žiar   toho úžasného zúfalstva, ktoré divoko vzplanulo v duši GrubÔíkovej.   Pristúpil k nemu. í .
   </tei:p>
   <tei:p>
    ﻿103 Grubčík, ozval sa zajakavé. Hore hlavu! Pozrite, ja som na tom   tiež tak. I mňa vyhodili. Grubôík pomaly zdvihol hlavu. Zablyslo sa   mu niečo v očiach. Slza, alebo bezmocný vztek. Ale tíško odpovedal.   Im je lahko, pán inžinier. Sú mladí, stojí pred nimi život. Ale ja,   starý cap… Pozrite sa, ako sa voláte, ozval sa pán v hube s cigarou.   Len päť rokov máte vydržať. Len päť rokov. To nie je večnosť. A o   rodinu sa nestarajte. Lebo keby ste zomreli, dostala by vaša žena   penziu po vás. Asi tak šesťsto korún… Áno, zašeptal tíško Jozef   Grubčík. A naraz mu prišlo na um, že je tu už vlastne zbytočný. Veď   načo by aj čakal? Pomaly, bez slov obrátil sa k dverám. Nemohol   predsa tak dlho zdržovať. Nie. Vonku už čakali noví robotníci s tým   samým strachom desným, hlodajúcim v očiach s akým vošiel i on a v   kancelárii boli páni už nervózni a túžili po tom, aby čím rýchlejším   tempom mohli predostierať holé, zabíjajúce skutočnosti,po ustavičnom,   mechanickom opakovaní znejúce im frázovite z úst, ľuďom zdeptaným,   zničeným, strachom otriasaným, ľuďom smeteným silou nejakej obrovskej   Vôle na inú cestu životnú, ktorej koniec, ani desná istota čierne,   beznádejne stála pred nimi, ľuďom však predsa len ľudsky, hlúpe   nejaký zázrak očakávajúcim. Grubčík neodpovedal na histerické,   vzlykavé otázky, ktoré ho obklopily, keď vyšiel. Išiel pomaly ďalej,   ako keby sa bol vybral na obrovskú cestu a akoby sa ani zastaviť na   nej
   </tei:p>
   <tei:p>
    ﻿104 nechcel. A ľudia, ktorí si prečítali odpoveď na svoje otázky v   jeho očiach, s úctou otvárali cestu pred ním. Po tomto dni, slnkom   zaplavenom, prišiel i večer. Blikavé svetlá prenikajúce do noci   oblokmi učupených domčekov na robotníckych kolóniách, nevyhasly tento   večer tak skoro, ako inokedy. Pod strechami domčekov usídlil sa so   širokým úsmevom strach. Ľudia sami mlčali všetci. Nevedeli čo robiť a   nevedeli načo by bolo, keby hovorili. Bič vôle každého z nich bol   slabý a nevedel zahnať stáda ich myšlienok na krajší chotár. A báli   sa všetci. Strašne sa báli rána, kedy nebude treba ísť do roboty.   Báli sa tých nových východov slnka, ktoré majú prísť i prídu   monotónne, beznádejne, lebo tie len priblížia predvídaný príchod toho   dňa, s ktorým spolu dôjde i Hlad,, tušený už hosť im všetkým spoločný   a s úsmevom otvorí dvere ich bytov a zastane mlčky pred nimi. A boli   unavení. Nesmierne unavení. Ani žoldnieri po bitve, v ktorej boli   porazení. Nerobili nič. Ani nemohli. Len sedeli mlčky, bez pohybu, s   nenávisťou v očiach. Nenávisťou bez predmetnou, ale rozrývajúcou ich   vnútra svojou besnou silou. Ale i tá bola márna. Lebo nebolo koho ani   preklínať. Nebolo koho… Nebolo. A so strašne stisnutými perami a   nenávisťou, ktorá víťazne horela v ich očiach, slávili kar. Všetci   bez výnimky. Kar desný, obrovský. Nad ich najväčším mŕtvym. Nad   fabrikou.
   </tei:p>
   <tei:p>
    ﻿105 Ušly tri mesiace. A žatým prišla i zima i hlad. Mladší   robotníci plní síl, vedeli, že nemožno č ak a t na záraky. Vedeli, že   musí byť nájdeiíé nejaké východisko. A hľadali ho. A našli ho aj.   Cudzina hľadala nové, čerstvé sily. Títo boli ochotní predať jej   svoje. A onedlho zorganizované boly húfy robotníkov a vyvážené do   cudziny. Skoro denne išly vlaky do Francie, Belgie, čerstvými   ľudskými silami naplnené. A mladíci tí, ktorí ochotne podstúpili   cestu do ďalekých, neznámých, cudzích krajov, lebo bola to cesta za   chlebom, bez sĺz opúšťali otčinu svoju, ktorá im nevedela dať ani to   najnutnejšie za ich dosavádnu lásku. Neplakali za tým, čo nechali   doma, lebo tým bola iba bieda a hlad. Išli s radosťou, lebo im bola   daná možnosť žitia. Ale predsa odchádzali všetci s vierou v srdciach.   Vieru čudnou, že ten veľký ich mŕtvy, tá fabrika len spí. Spí, ale   raz, možno voľakedy na jar sa zobudí a vstane. A potom bude všetko   zasa tak, ako bolo kedysi. Vagóniky sa pohnú a pobežia so železom do   pecí. Z komínov smutne stojacich zasa výjde dym, ani modlitba iskrami   túh spestrená, do nebies. A raz ráno zasa sa ozve siréna svojim   silným, sladkým hlasom do roboty volajúc všetkých, všetkých. A všetko   sa vráti, ten starý fanatický tanec okolo modly Práce a ozve sa   rytmus strojov, unášajúci, každého so sebou strhujúci. Vráti sa,   vráti tá večná robota, tá večne preklínaná, tá večne krásna a v   očiach ľudí zasmeje sa zasa radosľ víťazným, zvonivým smiechom. A   znovu sa začne ten veľký, hrozný, krásny život, ktorý zaženie príšery   dneška tak, aby sa nikdy nemohly vrátiť. A fabrika, tá veľká,   svätá
   </tei:p>
   <tei:p>
    ﻿106 mlčiaca fabrika začne zasa spievať pieseň Práce … A potom,   potom sa oni všetci do jedného vrátia. Domov. Tak si to   predstavovali. Nedávali s Bohom, ale do videnia. A išli… Tí, čo   ostali doma, boli na kraji zúfalstva. Len máloktorí si zadovážili   znovu chlieb. Yäôšina však vítala už ako denného hosťa zimu a hlad. A   dúfať bolo ťažko. Iba čakať sa mohlo na nové utrpenia. Tak bolo i s   Jozefom Grubčíkom. Spočiatku sa pokúsil nájsť si nejaké miesto.   Blúdil často po blízkych mestách, väčších i menších a prosil o   smilovanie. Odkvitló svaly a zúfalstvo svoje predával. Ale nenašli sa   kupci. Svet bol predsa preplnený mladíkmi, ktorí mali oceľové svaly,   iskriace sa oči a červené tváre. Zlomeného, životom unaveného starca,   nechcel nik. A tu nebolo možné nič iného robiť, len čakať, čakať   húževnaté a vytrvale na zázrak. Noviny zaoberaly sa otázkou oživenia   fabriky. Bolo to len prázdne mlátenie slamy, ale Jozef GrubÔík to   nevedel. Banálne slová článku, vypoteného nejakým redaktôrikom,   zažaly v jeho srdci nádej. Nádej, ba vieru vo vzkriesenie fabriky.   Bol presbyterom miestnej kalvínskej fílie. Keď ešte pracovala fabrika   chodieval s nočnou šichtou do práce, aby mohol byť v nedeľu pred   obedom v kostole. A viera jeho, ktorá našla v tomto článku niečo   konkrétneho, do čoho sa mohla zachytiť, mala korene v jeho   náboženstva Grubčík veril, že Boh určil už napred, aký má byť jeho   život a ako sa má skončiť. A veril tiež, že Boh bol k nemu milostivý   a chcel tak, aby si spokojne, tíško odpočinul
   </tei:p>
   <tei:p>
    ﻿107 predtým, než stúpi na tú obrovskú cestu, ktorou pôjde raz   každý a ktorá sa končí pred Jeho tvárou, milosťou a láskou sa   jagajúcou. O tom hovoril každému. Chodil od domčeka k domčeku a len   pozde večer sa vracal domov. Povzbudzoval, potešoval tých utrápených,   beznádejných ľudí silou svojho presvedčenia. Považoval za svoju   povinnosť snažiť sa o to, aby blikavé svetielká viery v srdciach   týchto ľudí zaplály muhutným, víťazným ohňom. A tí mu verili, lebo   bol taký biedny ako oni. Úkol ten, čo vzal na seba, vyplňoval jeho   terajší život. Bol šťastný, keď uvidel zablysnúť sa drahokam viery,   vsadený ním do unavených očí ostatných robotníkov. Bol šťastný, lebo   mu verili a nerád sa vracal večer domov, kde ho vítaly len   starostlivé oči a zápach varených zemiakov. Jedného rána však, keď   natiahol na seba práve starý, ošúchaný svrchník, zastavila ho žena. A   Grubčík, keď sa jej pozrel do očí, vedel, že príde niečo strašného.   No, čo je, zabručal a odvrátil sa od nej, aby nevidela na jeho tvári,   že odpoveď, ktorú mu dá, škrtí ho a trápi veľa, vela dní. Iba ak   týždeň ešte vydržíme, zaplakala naraz žena. A Jozef Grubčík cítil, že   na tú poznámku musí dať odpoveď. Ešte si nikdy nebol tak vedomý toho,   že musí prísť voláka pomoc. Akákoľvek, ale pomoc. A že tú pomoc musí   zavolať on sám, lebo je predsa živiteľom svojej rodiny. Pobozkal ženu   svoju a vyšiel.
   </tei:p>
   <tei:p>
    ﻿108 Vonku bolo zimné, decembrové ráno. Grubčík stále rozmýšľajúc o   nejakom východisku, namieril k fabrike. Veril plne, že onedlho sa   začne práca. Ani netušil to, že fabrika je už na veky pochovaná. Že   je neodvolatelne mŕtva a že ju nevzkriesi nik z ľudí. Že sa už nikdy   neozve ten sladký, dráždivý hukot jeho strojov a že nikdy viacej   nepôjde už do roboty. Nevedel, že to, čo čakal, oživenie fabriky,   bolo v očiach triezvych ľudí iba zázrakom možné. Nerozmýšľal o tom   vôbec, či hrad jeho túžob má pevný základ. I teraz išlo mu len o   získanie pár groši do tej doby, až sa robota začne. A fantázia jeho   kreslila ďalej detsky naivné obrazy budúcnosti. Videl už teraz pred   sebou ako sa budú vracaf chlapci z cudziny so sladkou radosťou na   tvárach až sa začne robota. A myslel nato, usmievajúc sa pri tom. ako   bude im všetkým žartovne na oči vyhadzovať : „vidíte, vidíte,   chlapci, mysleli ste si, že starý Grubčík je blázon a hľa…“ Dobré   ráno, Grubčík báči, kdeže, kdeže, vyrušil ho naraz niekto z   rozjímania. Prekvapene sa zastavil. Pozrel sana mladíka s úsmevom na   tvári pred ním stojaceho. Nepamätal sa naň, veď bol ich toľko tých   mladých vo fabrike, akože by si mohol človek každého z nich   zapamätať. Idem sa trošku prejsť, odpovedal. A pozrem sa pri tom i na   našu fabriku. No tak s Bohom, Grubčík báči. Boh vie, či ma ešte   uvidia. Idem zajtra do Francie. I ty, ozval sa starý s výčitkou. A to   kde? Do I’Ile, odpovedal druhý.
   </tei:p>
   <tei:p>
    ﻿109 A ôo je to? Mesto. Fabrika je tam. Obrovská. Naša je k nej   niô… Nonono, ozval sa starý zlostne. A musíš odísť? Nemohol by si pár   týždňov poôakať? Veď i tu bude roboty, až veľa. A keď nebude   tunajších, vezmú potom cudzích. Aj, Grubôík báôi. tu už nebude nikdy   roboty. Nikdy. Nech sa idú pozrel Včera ráno prišli nejakí inžinieri.   Posbierali pár chlapov a už robia. Chcú odmontovať všetko, čo sa dá.   I stroje chcú predať. Všetko… Tu už roboty nebude. Iba ak takej…   Starý vytreštil oči. Nie, nie, koktal trasúc sa. Nie… Chvílu stál,   merave, zničene, ale potom naraz sa dal do behu. Hrozné, nemilosrdné   zúfalstvo hnalo ho do predu. Bežal šialene neveriac v to, čo mu bolo   povedané, ale s túhou presvedčiť sa Čím skôr o tom, že všetko, ôo mu   ten druhý hovoril bolo lžou a sprostým cigánstvom. Chcel vyhnať zo   seba strach, čo sa v ňom víťazne smial. Chcel, aby ho mohla naplniť   obrovská, pohanská radosť nad životom jeho modly. Nestaral sa o ludí,   ktorí mu išli v ústrety a čudujúcim sa pohľadom ho prenasledovali.   Bolo mu teraz všetko jedno i keby ho boli vysmiali. A letel ďalej,   jeho unavené nohy sotva sa dotýkaly zeme. Bol už na území fabriky.   Robotníci s čakanmi v rukách prichádzali mu v ústrety. Bežal ďalej,   ale naraz sa zastavil, čo chcú tí ľudia, ozvalo sa v ňom. Poobzeral   sa. Nechcel veriť očiam svojim. Merave, potácajúc sa spravil ešte pár   krokov. Potom
   </tei:p>
   <tei:p>
    ﻿110 zastal zasa. Stál chvíľu hlúpe, bez slov s bolestným, umučeným   úsmevom na tvári. Potom vybuchol v trhaný, bezmocný plač. Prvá vysoká   pec ležala pred ním v troskách. A potom už vedel Jozef Grubčík, že   jeho dni sú spočítané. Áno, spočítané. Lebo zomrelý všetky jeho   nádeje. Všetky, ktoré mal a ktoré ani podivuhodné, čudesné kvety   rástly v jeho duši a ktorých bolo tolko, že z nich i iným dával,   kytice čarovné, krásne. Zomrelý a zomre za nimi i on. Lebo nemožno   ďalej žiť bez nich a len tak sprosté, prázdne, bez kvetov sa túlať   životom. Lebo nemožno bez slova sedeť doma a dívať sa prázdne do   vzduchu, keď dvoje detí pýta jesť. Lebo na tú zúfalú prosbu musí sa   dať odpoveď. Odpoveď otca, živiteľa rodiny, ktorého povinnosťou je   starať sa o svojich drahých a chceť, aby im dobre bolo na svete. I   vtedy, keď za ich životy musí dať svoj vlastný. I vtedy. Jozef   Grubčík vedel, že jeho povinnosťou je zomreť, lebo len smrťou svojou   môže dať rodine svojej chlieb do úst. Hrozné, bezsenné noci plné   desivých dialógov medzi jedným Jozefom Grubčíkom, slabým, umučeným,   tridsaťročnou robotou zničeným, milosť čakajúcim a druhým, povinnosť   svoju bezohľadne, nemilosrdne si uvedomujúcim, potvrdily jeho   rozsudok smrti pribitím pečate nutnosti. Ale čo povie Boh, ozvalo sa   niečo v ňom raz v noci. čo povie k tomu, Ten Večný,
   </tei:p>
   <tei:p>
    ﻿111 ktorý od večnosti stanovil chod jeho života? Čo, keď on, Jozef   Grubčík, vyhodený majster fabriky, úbožiak a bedár, urobí škrt cez   všetky Jeho večné výpočty? Alebo tak chcel Boh, aby zomrel   samovraždou? Od večnosti tak chcel? Už vtedy bolo určené, že on musí   zomref, aby jeho rodina mohla žiť ďalej ? Už vtedy bolo tak, keď   začal ešte len chodiť, ako maličký chlapček a ked ešte nič nevedel o   tom hroznom, nemilosrdnom svete, ktorý čakal naň? Už vtedy chcel Boh   tak, aby bol zatratený večne, lebo jeho drahí, ktorých tiež len On   stvoril, budú pýtať jesť a budú chceť žiť? Už vtedy? Potom načo bolo   žiť vôbec, načo sa trápiť, načo bojovať a ostať premoženým? Načo? Keď   nieto nikde ani špetky milosrdenstva? Načo potom… Jozef Grubčík   zakolísal. Jeho zmučená, ztýraná duša nenašla odpoveď na tie hrozné   otázky. A tie ostaly stáť pred ním a očami pichlavými, čiernymi,   nemilosrdne dívaly sa naňho z tmy. Nechodieval už k Iuďom. Nechcel   ich videl Bál sa, že ho vysmejú všetci tí, ktorých povzbudzoval k   viere v nový život. A tak sedel len doma. Raz, po obede, ktorý   pozostával z predposledných zemiakov, tíško sa prizeral tomu, ako   vešala žena vypranú bielizeň na povraz natiahnutý nad sporákom. Díval   sa vytreštenými očami a strachom hrozným v duši na povraz. Lebo teraz   už i to vedel. I to, ako zomre. A naraz mu prišlo na um, že voľakedy   dávno, ako desaťročný chlapec videl obešenca. Bol u strýka v meste,   ktorý bol sluhom na súde a práve vtedy popravili tern jedného na   súdnom
   </tei:p>
   <tei:p>
    ﻿112 dvore. Grubôík s bratrancom a kamarátmi, chlapcami v tom istom   veku, vyliezol na strom a odtiaľ sa díval na dvor súdu, obkľúčený   vysokým múrom. A zjavila sa teraz pred ním tá desná tvár, ten jazyk…   Vyskočil prudko so stoličky trasúc sa na celom tele. Žena sa cudne   pozrela naň. čo je ti? Nič, odpovedal merave. Nič. Zasa si sadol. Ale   tá hrozná tvár sa vrátila. Stála zasa pred ním a šklabila sa naň. I   ty budeš taký, Jozef Grubčík, taký istý, šeptalo mu niečo. I ty budeš   popravený, i ty. Lebo obrovská je vina tvoja, Jozef Grubčík.   Obrovská… Žil si, trápil si sa a bil. Zničil si sa a strhal, ako kôň.   Oj veď si bol somár sprostý! Prečo si na príklad nekradol, Jozef   Grubčík? Povedz! I iní kradli, ojoj, ako vesele a teraz, ako fajnové   sa im vodí na tomto svete. Prečo si i ty nie? Veď bolo dosť v   zásobárni fabrickej. Mohol si a mal by si sa teraz dobre. Somár si   bol, Jozef Grubčík. Veľmi si sa prehrešil. Až tak, že budeš zato   popravený. A sám budeš museť byť katom svojím vlastným. Sám… Žena   stála pred ním. Jej smutné oči hladkajúc ho dívaly sa naň. Čo je ti   starý? Povedz! Grubčík sa odvrátil. Z očí j eho vytryskly slzy.   Objali sa. A Grubčík pobozkal svoju ženu. Vedel, že je to možno   naposledy. Potom si sadol zasa. Úsmev, zmučený, bolestný úsmev,   zjavil sa mu na tvári. Žena za chvíľu vyšla pre drevo. A Jozef
   </tei:p>
   <tei:p>
    ﻿113 Grubčík prikradol sa pomaly kpeci. Vzal do ruky povraz, s   ktorého visely dolu deravé košele a spodky, a silou unavených svalov   svojich skúšal ho, či je dosť mocný. A bol. Keď sa žena vrátila,   našla ho zasa so sklonenou hlavou sediaceho na stoličke. Onedlho   došlý i deti zo školy. Jozef Grubčík bol už teda celkom pripravený na   cestu. Všetko bolo presne vypočítané. A nebolo rušivých momentov,   nebolo ničoho, čo by mu bolo prekazilo to, aby nestupil na tú čudnú,   veľkú cestu a aby ňou neodišiel tak, ako odchádzajú tí, ktorí sa   nikdy nenavrátia. Ale bál sa Jozef Grubčík. Bál sa noci. Snáď tak,   ako epileptici, ktorí tušia blížiaci sa záchvat a hrôzou sa trasúcim   telom, do dialok beznádejných pustenou fantáziou, uvedomujú si plne,   čo na nich čaká. Alebo, možno, ako na smrť odsúdení, ktorí majú zo   života len pár hodín, mučiacich, strašné spomienky so sebou   prinášajúcich a ktorí vedia, že sú nevinne odsúdení, že si to   nezaslúžili, že nieto spravedlnosti a že je už všetko márne. Večer   samozrejme prišiel tak, ako inokedy. A keď poveôerala celá rodina,   mlčky, s hnusom pchajúc do seba tie večné, nenávidené už zemiaky,   išlo sa spať. Veď spať je vlastne najkrajším zamestnaním. Lebo Človek   v spánku nevie nič o svete, nič a nové, čudesné svety sa otvárajú   pred ním v nevídanej kráse. Boh vlastne obdivuhodne požehnal ľudí   tým, že im v snách dáva všetko, čo chcú, po čom túžia, Barč-Ivan:   Pohádka. t
   </tei:p>
   <tei:p>
    ﻿114 čo by ich urobilo šťastnými a čo Ráno obyčajne svojou krutou,   hrabivou rukou zasa od nich vezme, aby na miesto tých vysnených krás,   úsmevy na tváre lákajúcich, položilo pred nich skutočnosť, strach   budiaci kontrast všetkého toho, čo im bolo dovolené uzreť. Deti boly   už v posteli. Grubôík sa začal tiež pomaly, svedomité svliekať. Šaty   svoje položil na stoličku, pekne, aby ich zasa v poriadku našiel. A   potom si lahol. Žena zahasila sviečku. Čakal. Bojoval pri tom so   spánkom, ktorý pomaly, úlisné sadal na jeho slzami zmoôené, unavené   oči. A chcel výjsť z toho boja ako víťaz. Len teraz sa dal do   rozmýšľania o tom, kde by mohol nerušene skončiť všetko. Horúône,   vyprahlými ústami šeptal pred seba, prerušujúc tichosť, ktorá zaliala   celú izbu. Doma to nie je možné. Nie, to by možno zbadali a vtedy by   bolo po všetkom. Na pôjd vyliezť bolo by tiež hlúpe. Odísť preč   niekam, to bude to najlepšie. Áno, tam, kde by mu to nik nemohol   prekaziť… Nastala zasa tichosť. Zvláštna, hrozná tichosť. Grubčíkove   bolestne šeptajúce ústa umíkly na chvíľu. Už spal každý mimo neho.   Spokojne, bezstarostne, možno s úsmevom na tvári. Jozef Grubčík   cítil, že títo spoliehajú naň. Vedia, že sa o nich postará. Áno. Vo   fabrike, vydýchol naraz. Áno, vo fabrike. Čudná radosť ho odvládla.   Vo fabrike, šeptal horúône. Pomaly sa zdvihol a vystúpil z   postele.
   </tei:p>
   <tei:p>
    ﻿115 Triasol sa zimou. Vzal do ruky nohavice svoje a vytiahol z   nich zápalky. Zapálil sviečku. Začal sa rýchle obliekať a za chvíľu,   keď bol už hotový, pristúpil k peci. Posbieral bielizeň navešanú na   povraz do hŕby a túto potom položil na stôl. A odviazal povraz.   Stočil ho do klbka a strčil do vrecka. Žena za pohla. Obrátila sa v   spánku a položila ruku na jeho vankúš. Rýchle sa sohnul k nej a   pobozkal jej ruku. Zatriasol sa a slzy mu vyskoôily z očí. Tíško,   bezradne zastal pred stolom. Potom však odhodlane sfúknul sviečku a   prikradol sa v tme pomaly k dverám. Bola strašná zima. Prišlo mu na   um, že o dva týždne budú Vianoce. Aké krásne by to bolo, keby žena už   na Vianoce dostala tú penziu. Ako by sa radovaly deti. 600 korún   mesačne. Bože toľko peňazí… Keby mal teraz šesťsto korún vo vrecku,   mohol by ešte aspoň mesiac žiť. I dva. A za tú dobu možno by sa našla   voláka robota. Sňah škrípal, výskal pod jeho topánkami. A keby sa   nenašlo nič, čo je skoro samozrejmé, začal opäť. Mesiac sa trápiť   ešte, mesiac prežiť s takou hrôzou, ako tie posledné dva dni? Mesiac   mať v pätách smrť? Nie, nie… Akí šťastní budú, prišlo mu zasa na   myseľ. Dobre sa budú mať. Šesťsto korún… áno. A Anička dostane iste   nové topánky. Veď také veľké dievča, čo už do meštianky chodí, nemôže   nosiť deravé, roztrhané topánky. Aby sa jej chlapci smiali. Nie, nie.   Anička musí mať nové 8*
   </tei:p>
   <tei:p>
    ﻿116 Čierne, vysoké, silné, aby dlho vydrž aly. Áno… Äle či bude   vedeť Anička, že z otcovej smrti jej kúpili nové topánky? A či   všetci, všetci nezabudnú raz nato, že žijú vlastne len preto, lebo on   zomrel? Lebo ich smrťou svojou vykúpil pre život, pre ten čudný   krásny život…? Tíško sa zastavil. Nie, uspokojil sa a vykročil zasa.   Budú to vedeť a nezabudnú nato. Veď rozprával žene o tom, čo mu ten   pán hovoril pri jeho prepustení. Že keď zomre, dostane jeho rodina   penziu. Ona sa bude nato pamätať. Celkom iste. Bol už na území   fabriky. Nikde ani svetielka, ani človeka. Len mesiac sa usmieval   potmehúdsky nad ním. Zastavil sa. Triasol sa zimou. Ako teraz ďalej,   vybuchlo naraz z neho. A len teraz sa rozlialo v ňom zúfalstvo úplne,   úžasnou silou rozbesneného prúdu, ničiaceho všetky jeho predsavzatia.   Tie jalové, sprosté uvažovania, ktoré prišly len na toto východisko,   neboly ničím. Ničím! Lebo keď nebude sily previesť ich rozsudok, bude   všetko márne. Ale Anička musí dostať nové topánky, mrmlal pred seba.   Nebudú sa jej smiať, nebudú, šeptal ani v extázii. A išiel vždy   rýchlejšími krokmi napred, tupo, bez uvažovania, bez myšlienok. A   zastaviť sa pod lampou. Poznal ju veľmi dobre. Stála v prostriedku   plochy rozprestierajúcej sa medzi elektrárňou fabrickou a vysokými   pecmi. Stála tam, ani strážca nad mŕtvou fabrikou. Strážca slepý, iba   staré, zašlé časy spomínajúci.
   </tei:p>
   <tei:p>
    ﻿117 Dlho sa musel Jozef Grubčík trápiť, dlho bojovať a čakať a   dúfať, kým mu bolo dovolené, aby sa tu zastavil. Ale on nato   nemyslel. Vytiahol povräz z vrecka a mrznúcimi, trasúcimi sa rukami   pokúsil sa spraviť uzol. Keď sa mu to podarilo, dal povraz do ľavej   ruky. Potom vyskočil a pravou rukou chytil stĺp lampy. Bol ani lad   studený. Ale prsty Grubôíkove zúfale ho objaly. Zadrapil sa doň i   druhou rukou a ťahal pomaly svoje biedne telo vždy vyššie. Bola to   desivá cesta. Prsty jeho krvácaly už, ale on sa driapal ďalej,   škrípajúc zubmi, zúfalou odhodlanosťou a vztekom besivým   nezadržitelne hore. Teraz by ho už nebol zastavil nik. Nik na svete!   A bol by pluvnul na toho, ktorý by mu bol povedal, aby sa vrátil. Bol   by pluvnul na celý mizerný svet, on, Jozef Grubčík i na svojej   poslednej ceste, kedy je mu už všetko jedno, všetko tak zúfale,   sprosté jedno, že, že… Konečne sa dostal hore. Zastavil sa udychčané   a zachytil sa pravou rukou. Mocne, odhodlane stisnutými nohami sa   držal, kým priviazal povraz. Potom ho chytil a trhol ním… Bol dobre   priviazaný. Utrel volnou rukou svoje spotené čelo… A tu mu prišlo na   um, že syn pána riaditeľa fabriky, s ktorým chodil ako chlapec do   školy, voľakedy, dávno už, veľmi dávno, prišiel raz k nim na kolónie   po dlhých predchádzajúcich prosbách. A mama jeho upiekla vtedy   buchty, ktoré synkovi pána riaditeľa veľmi chutnaly. Osem kusov   zjedol z nich… Osem buchiet… Neuvedomoval si presne, čo robil.   Všetko,
   </tei:p>
   <tei:p>
    ﻿118 Čo stálo pred ním a Čo malo byť potom samozrejmým následkom   jeho mechanických pohybov, bez duše, v omámení diktovaných, bolo ani   v hmlách zahalené. A keď položil hlavu do uzla, na chvíľu nevedel, čo   má robiť. Potom stiahol uzol všetkými zbývajúcimi silami svojimi, až   sa mu povraz zaryl do mäsa. A pustil lampu. Padal k zemi, ale povraz   ho zastavil nad ňou. Jeho ruky zamávaly ešte raz a zmrzlé nohy koply   bezmocne do vzduchu. O šiestej ráno našli ho robotníci, zamestnaní   pri odmontovaní fabriky. Ľudia, ktorí s hysterickým vzlykotom , stáli   okolo jeho zmrzlého tela, hovorili, že sa usmieval… Možno, ten vecný   Syn Boží sostúpil k nemu s nebies a stal sa na okamžik zasa Človekom,   aby mohol objať Jozefa Grubčíka ako brata, brata v utrpení, brata v   Človečenstve. A Jozef Grubčík možno pochopil, že ten bozk, ktorý mu   vdýchnul On na jeho bolesťou skrivené a krvou sa peniace ústa, bol   bozkom odpúšťajúcim.
   </tei:p>
  </tei:body>
 </tei:text>
</tei:TEI>