<?xml version='1.0' encoding='utf-8'?>
<tei:TEI xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0" xml:id="slk1910725" xml:lang="slk">
 <tei:teiHeader>
  <tei:fileDesc>
   <tei:titleStmt>
    <tei:title>
     ﻿Domov : ELTeC edícia
    </tei:title>
    <tei:author ref="viaf:34587416">
     Tajovský, Jozef-Gregor (1874 - 1940)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     3507
    </tei:measure>
   </tei:extent>
   <tei:publicationStmt>
    <tei:p />
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Tajovský, Jozef-Gregor
     </tei:author>
     <tei:title>
      ﻿Domov
     </tei:title>
     <tei:pubPlace>
      Turčiansky Sv. Martin
     </tei:pubPlace>
     <tei:publisher>
      J. Gašparík
     </tei:publisher>
     <tei:date>
      1910
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p />
  </tei:encodingDesc>
  <tei:profileDesc>
   <tei:langUsage>
    <tei:language ident="slk" />
   </tei:langUsage>
   <tei:textDesc>
    <eltec:authorGender key="M" />
    <eltec:size key="short" />
    <eltec:canonicity key="unspecified" />
    <eltec:timeSlot key="T4" />
   </tei:textDesc>
  </tei:profileDesc>
  <tei:revisionDesc>
   <tei:change when="2025-08-26">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     Domov
    </tei:head>
    <tei:head />
   </tei:div>
  </tei:front>
  <tei:body>
   <tei:p>
    Otec sedliačil, ako všetci jeho predkovia.
   </tei:p>
   <tei:p>
    „Ej, tvrdá, krvopotná je to robota, a neisté požehnanie božie. To   spáli mráz, udrie suchota, padnú dažde — s poľa nesvezieš, v humne   nenamlátiš. Spadne ti statok, nevládzeš poplatiť: spredajú ťa, a si   ako na tej dlani...“
   </tei:p>
   <tei:p>
    Takto vše premýšľal v kasárni na posteli „fírer“ Ďurko Záhon,   sedliacky syn, ktorému do vojenčiny ani na um neprišlo, že by mohol   byť v živote niečím inším ako otec, brat a celá rodina kdesi na   detvianskych lazoch.
   </tei:p>
   <tei:p>
    Ale na vojenčine choval sa, ako mu kázali, a vedel čítať i písať a   mal čujnejšie uši, pochytil i niečo maďarčiny, a tak po druhých   manévroch zostal kaprálom, a potom na jar fírerom.
   </tei:p>
   <tei:p>
    Hodný chlapík: vysoký, strungastý, čierne fúziky, ostrá, dlhá   tvár, netučná, vlasy ako havran, oči tmavé — slovom, pekný ako   panenka, zdravý ako orech. Vojak naoko strmý a vytrvalý, ako z   kremeňa, ale človek mäkký, ako dnes napečený chlieb. Všetci ho mali   radi pre jeho dobrú, mäkkú povahu.
   </tei:p>
   <tei:p>
    Kamaráti-vojaci, v civile nesedliaci, prezývali ho zo žartu aspoň   „Detvanom“ a vše mu doniesli píšťalku a nahovárali ho do   „hajduchovania“.
   </tei:p>
   <tei:p>
    77
   </tei:p>
   <tei:p>
    ﻿Vedel veru i zaspievať pár sto „detvianskych“, a tak od srdca, ako   by sa ich nebol ani učil, ale sám skladal — o čom len kto chcel.
   </tei:p>
   <tei:p>
    Vše v nedeľu, keď si vyšli niekam na dedinu, Ďurko nesmel chybieť.   Hotová zábava, keď rozprával, čo vystrájajú chlapci na salaši a doma   cez zimu. „Od zeme“ potratil tak, že sa oficieri i kapitán vše prišli   prizerať, keď muštroval na to ostatných.
   </tei:p>
   <tei:p>
    Čože je už kaprálovi, fírerovi? „Ekstra“ šaty, baganče, rukavičky;   má síce zodpovednosť, ale „nerobí“, a keby i mal, vie si poľahčiť.   Skorej mu letí myseľ na pletky, zábavky ako úbohému regrútovi ...
   </tei:p>
   <tei:p>
    Keď si tak sadol za stolík k poháru piva, cigareta medzi dvoma   prsty (ostatné ako keby salutoval) a sám po sebe pozrel — nevidelo sa   mu, že by mal na jeseň zameniť „ekstra“ baganče, nohavice, ktoré mu   stály ako uliate, priliehavú, ba tesnú blúzu — krpcami, halenou,   čiapkou, zamasteným klobúkom, a do tých mäkkých rúk mal chytiť pluh   alebo hnojné vidly.
   </tei:p>
   <tei:p>
    I to posmešné „Detvan“, čo znamená asi ako: „ty zbojník“, pri   vojsku ešte i „ty somár“, tiež ho mrzelo.
   </tei:p>
   <tei:p>
    „A keby to gazdovstvo! Ale na majetku otcovom už zavalená dlžoba,   teraz vyplácať brata ... nikdy k ničomu neprídeš ... a máš mozoliť do   smrti... I Elena sa vydáva, a už i tak čo ma po nej. To bolo, minulo   sa.“
   </tei:p>
   <tei:p>
    Takto si vše, najmä keď si vypil, dumával Ďurko, ale nepopustil   myšlienku ani triezvy a chladno rozvažujúci: hľadať si po vojenčine   iné, ľahšie, alebo aspoň výnosnejšie postavenie, ako bolo do   vojenčiny. Načože mu to pri gazdovstve bude, čo sa,tam za tri roky   naučil? Nevezme z toho nijakého osohu.
   </tei:p>
   <tei:p>
    Ze ako gazda má iba Boha nad sebou, takto že pri čomkoľvek inšom   bude mať predstavačov, ako vlasov na
   </tei:p>
   <tei:p>
    78
   </tei:p>
   <tei:p>
    ﻿hlave — to už boli dávno z neho na vojenčine vybili. Ani   nepomyslel.
   </tei:p>
   <tei:p>
    Za žandára, úradného sluhu ?
   </tei:p>
   <tei:p>
    Nie.
   </tei:p>
   <tei:p>
    Železnicu chvália kamaráti-železničiari... Ako oni zarobia! Má   plácu, a ešte od kilometra.. . Cez deň vyrobí dva dni!
   </tei:p>
   <tei:p>
    I ako si to má zadávať, ako čo konať, všetko mu už boli kamaráti   neraz rozpovedali.
   </tei:p>
   <tei:p>
    Už i otcovi písal, i sám mu bol rozpovedať, a ten neodhováral ani   najmenej ...
   </tei:p>
   <tei:p>
    „Keď je tak, brat ťa vyplatí; živ sa, ako by ti bolo ľahšie.“
   </tei:p>
   <tei:p>
    Rozhodol sa: pôjde k železnici.
   </tei:p>
   <tei:p>
    A začal si konať, aby mu to iste prišlo.
   </tei:p>
   <tei:p>
    Vojenčinu odslúžil bez väčších trestov. Otec prešiel i s ním, kým   bol ešte vojakom, s plným mešcom k notárovi, ten k slúžnemu, a potom   to už zadali. Majstrovi, inžinierovi zaniesla mať ešte naposledy z   gazdovstva po tri hrudky syra, oštiepky. Prosili, hľadali prímluvu,   obdarúvali, a tak dostal sa Ďurko k železnici.
   </tei:p>
   <tei:p>
    Keď sa z vojny mal vrátiť, dal si ušiť panské čierne šaty,   proboval ich, a nepoznal sa. Mal krajčír roboty, kým ho presvedčil,   že to a to tak musí byť: nohavice široké, kabát voľný, vesta   vystrihnutá... len retiazku pripäť.
   </tei:p>
   <tei:p>
    Predsa, keď sa domov vracal, neobliekol ich, ale ani kroja, len   tak po vojensky: baganče, panské nohavice i vestu, ale na to vojenskú   blúzu, lebo golier a tvrdá nová košeľa drhla mu hrtan, omínala krk, a   mašľu pod hrdlo raz si nevedel akú vybrať ...
   </tei:p>
   <tei:p>
    Bol niekoľko dní doma, ale nikam sa neukazoval, aspoň nie v tých   panských, lebo by sa sám bol hanbil, ani psi by ho neboli poznali,   nie to strýc, tetka a taká rodina.
   </tei:p>
   <tei:p>
    79
   </tei:p>
   <tei:p>
    ﻿„Len ta, ta skorej, tu zhorím od hanby,“ a len vše sám pre seba a   najbližšiu rodinu proboval nové šaty, zapínal goliere, uväzoval   mašľu, pričesával sa, fúzy krútil, aby to k hábam dobre pristalo.
   </tei:p>
   <tei:p>
    Vždy sa pritom vypotil. A vše len musel mať na sebe niečo   vojenského, aby to tú panštinu zakrylo pred ním samým...
   </tei:p>
   <tei:p>
    Elena bývala na druhých lazoch; on za ňou nešiel, ona za ním tiež   nie, iba čo sa jednu nedeľu v kostole videli, ale neshovárali sa.   Hanbili sa jeden druhého, a už jej bol dal vlastne výpoveď ešte v   lete z vojny.
   </tei:p>
   <tei:p>
    A potom tam je to už tak, že nebol by mládencom, keby nemal aspoň   štyri frajerky, tak už sa jej i druhí zdali. A keď počula, že ide k   železnici — ju i tak by z domu nepustili, a ani by nešla, myslela si   — také jej to bolo, ako za chlapa sa obliecť, prehodiť kroj, keď ona   má 12 opleciek vyšívaných iba na nedeľu, a do roboty, do smútku... Už   i tak bude rok, čo chodník zarastá a sa zabúdajú .. . „Vydať sa je   vydať, ale odvydávať! Nie je to, Bože môj, chleba požičiavať...   a do mesta — za takého popáneného ...
   </tei:p>
   <tei:p>
    Pri železnici mal zpočiatku Ďurko, teraz už Ďuri, všelijakú   robotu, i to, i to, na čo sa ukáže ...
   </tei:p>
   <tei:p>
    S domom sa úplne nerozlúčil, lebo nemal ešte výplaty, a na   mastenie kolies bolo treba vše syra, vše jahňa, oštiepok, masla...   Odkázal otcovi, a mať alebo brat doniesli.
   </tei:p>
   <tei:p>
    „Tvoj brat?“
   </tei:p>
   <tei:p>
    „Môj.“
   </tei:p>
   <tei:p>
    „Aký Detvan!“ posmievali sa mu vše na železnici.
   </tei:p>
   <tei:p>
    Ale zas boli takí z jeho rodu, čo toho nevideli a zastali sa   Ďuriho, keď bolo treba.
   </tei:p>
   <tei:p>
    Keď sa vše otec, mať na jarmoku trafili a zašli i na stanicu, čo   robí ich Ďurko, shováral sa s nimi cez ohradu
   </tei:p>
   <tei:p>
    80
   </tei:p>
   <tei:p>
    ﻿alebo ich odtiahol, a chladno, cez zuby. Oni si mysleli, že to už   teraz musí tak byť, keď je ako by v úrade.
   </tei:p>
   <tei:p>
    „Len aký si čierny. To ťa zle opierajú... Pošli si hore, budeme   zvárať na druhý týždeň ...“
   </tei:p>
   <tei:p>
    Mať mrzelo, keď ho vše ani nemohla poznať. Ale keď počula, koľko   zarobí: 40—45 i 50 zlatých mesačne, netrápilo ju to tak; pomyslela   si, že koľko ráz sú oni zablatení, zahnojení, a čo sa narobia, kým   30—40 zlatých len vidia ... „To by si sa, synku, mohol už i oženiť na   takú plácu ... Či už máš nejakú kišasonku?
   </tei:p>
   <tei:p>
    „I sám na to myslím, i bolo by už niečo. V meste je, bude sa vám   veru páčiť.“
   </tei:p>
   <tei:p>
    „A kdeže tam?“ šeptom spýtala sa mať. „U kráľovského notára.“
   </tei:p>
   <tei:p>
    „Nejaká kuchárka? Len si takú, čo bude vedieť obriadiť, navariť,   chleba napiecť.“
   </tei:p>
   <tei:p>
    „Nie kuchárka, taká frajcimerka. Mladé dievča.“ „A hodná? A   odkiaľ? A má niečo?“
   </tei:p>
   <tei:p>
    Mať sa vyspytovala, a na piatok hybaj po železnici tri stanice do   mesta, ponúkať maslo, oštiepky, a dopýtala sa na kráľovského notára a   tam zas, že ktorá sú to tá pani frajcimerka.
   </tei:p>
   <tei:p>
    Bolo smiechu, keď sa jej Ďurkova mať dala do známosti; dievča sa   jej hneď zapáčilo.
   </tei:p>
   <tei:p>
    Dievča sa však hanbilo za „mať“, povedalo Ďurimu, a on mater   vyhrešil.
   </tei:p>
   <tei:p>
    „Co ste tam chceli? A keď ste ju videli, nemali ste sa jej vydávať   za svokru, keď ste takáto z Detvy. Vy neviete, ako to pri pánoch   ide.“
   </tei:p>
   <tei:p>
    „Neviem, neviem, syn môj; ale ja som jej nič zlého, len pekne   ..vyhovárala sa mať a cítila, že zhrešila. Veď šla budúcu nevestu   pozerať, keď ešte nebolo nič isté. Ďuri bol už bremzerom, i sa   onedlho oženil. Vzal fraj-
   </tei:p>
   <tei:p>
    6 Mamka Pôstková.
   </tei:p>
   <tei:p>
    81
   </tei:p>
   <tei:p>
    ﻿cimerku, bábinu dcéru z Horehronia, z mestečka, 17-ročné, mladé,   pekné, biele dievča, súce na obrázok, ale spanštené a do domácnosti   nespôsobné; nie zlé, ale trochu ľahké, po dedinský — pochabé. Nie   chleba napiecť, ale ani oprať, ani navariť ...
   </tei:p>
   <tei:p>
    Izby riadiť, to hej, čo by i štyri boli mali. Ale na toľko   nestačilo zase, a bola im dosť jedna, kuchyňa, komôrka, dreváreň. V   meste už i to stojí okolo 120 zlatých ročne. Musela byť hneď i   slúžka, čo Ďurimu obed na železnicu nosievala. A mašinu na šitie jej   kúpil, a svadba, veľké hodiny — padla na to polovička výplaty z   rodičovského.
   </tei:p>
   <tei:p>
    Ozaj, na svadbe vám to bolo všelijako.
   </tei:p>
   <tei:p>
    Prišiel otec, mať, brat so ženou, krstný otec so ženou, tetka s   jeho strany; s jej strany všetka popanštená rodina, a kamaráti zo   železnice. Nuž bolo vám to rečí, ukazovania, šuškania, a vše chceli   spievať po maďarsky, tí zas zpočiatku ostýchavé, ale keď sa podpili,   poď do detvianskych a ešte zbojníckych:
   </tei:p>
   <tei:p>
    „Keď ma žandár viedol detvianskou ulicou, veď som si zakrýval   [:oči kabanicou:] atď.
   </tei:p>
   <tei:p>
    Bolo dosť i „čušte!“ i „čože?“ a iba starejšiemu a Ďurkovi čo   ďakovať, že sa to ešte pri tichosti skončilo.
   </tei:p>
   <tei:p>
    Mladí Záhonovci opatrovali sa dobre. Mladá pani, keď si so slúžkou   poriadila, navarila, mala pokoj. Mohla zájsť k pani A... alebo B ...,   alebo sadla k mašine a niečo šila, hľadela von oknom.
   </tei:p>
   <tei:p>
    Šlo s roka na rok, nejavily sa deti
   </tei:p>
   <tei:p>
    Záhonovci groša nežiadali, a práve preto žili si slobodne, hojne,   len nič neodložili. Iba čo ešte pol štvrtej stovky mali u brata, ako   druhú polovičku z výplaty; od nej im dával sedem od sta. Tie boly   ešte nepohnuté ...
   </tei:p>
   <tei:p>
    A tak žili s roka na rok, vždy ako prvý rok. Na závidenie.
   </tei:p>
   <tei:p>
    82
   </tei:p>
   <tei:p>
    ﻿Záhonka si zvykla, keď ju mladé panie alebo mužovi kamaráti   prekárali, že jej dajú za „svoje“ i po dvoje. Že načo sú im? Že teraz   im je hej! Že keď sa začnú deti, to ako keby vrece rozviazal, a   trápenie ... Že ešte majú dosť času mať deti.
   </tei:p>
   <tei:p>
    Tak sa im minulo veselo v zdraví a bez starosti, trápenia šesť   rokov. Radi sa videli, núdze nepocítili.
   </tei:p>
   <tei:p>
    Medzitým umrela bola mať, boli na pohrebe, i takto si v lete vše   vyšli na 1—2 dni k rodine na lazy. Žena tam, pravda, nemohla ani   vydržať, lebo jej bolo nečisto, smrad, vraj „stará bryndza“. Ani   najesť sa nemohla. Kto je nie zvyknutý, vidí i o Vianociach muchu v   kapuste, hoc to bude i čierno korenie. Otec ostarel, bratova rodina   sa rozmnožila a boli si i trochu cudzí, nedôverní a mysleli si, že   tamtí budú od nich pýtať za byt, za jedlo. Viacej by boli šli k jej   rodine; tá bola síce panská, ale zas chudobná a ďaleko. Žili v meste,   nestarajúc sa o nikoho a o nič, len tak do sveta a sebe pre pohodlie   a potešenie.
   </tei:p>
   <tei:p>
    Načo opisovať obšírne tých šesť, či sedem rokov, čo tak v dvojici   a spokojní prežili? Bez detí, čo tam môže byť zaujímavého? Čo   pekného, ak nežijú iným cieľom, len aby sa dobre najedli, vyspali, a   na druhý deň zas tak, a vše sa ide muž zabaviť s kamarátmi, vše žena   so známymi a susedkami, a vše spolu na muziku, bál železničiarsky,   alebo ak je nejaká komédia, jarmok v meste...
   </tei:p>
   <tei:p>
    Tak by boli prežili do smrti, a ja by som už mohol rozprávku   skončiť.
   </tei:p>
   <tei:p>
    Lenže — nie tak pre dosavádno som začal písať, ako kvôli tomu, čo   bude nasledovať.
   </tei:p>
   <tei:p>
    Zle sa dlho nerobí. Ďuri bol bremzerom, a v siedmy rok, v   treskúcej zime — šibovali — soskočil vypiť si pol deci borovičky, aby   ho zahrialo; bol už celý skrahnutý. Kúpil
   </tei:p>
   <tei:p>
    6*
   </tei:p>
   <tei:p>
    83
   </tei:p>
   <tei:p>
    ﻿si i safaládku, i žemľu, popchal to do kožucha a utekal na svoje   miesto. Ako, ako nie, taký mu razom závrat do hlavy prišiel, že   spadol medzi vagóny. Nerozmliaždilo ho celého, ale odtrhlo mu pravú   ruku za päsťou a ľavú mu zlomilo vyše lakťa v hrubom mäse, že až   kosti prešly cez kožu.
   </tei:p>
   <tei:p>
    Už ti dalo, Ďurko môj!
   </tei:p>
   <tei:p>
    S Bohom, ľahký, dobrý život! Čo bude ďalej?
   </tei:p>
   <tei:p>
    Nedal sa zaviezť do špitála, ale domov. Chodili doktori, i od   železnice, i druhý z mesta, obväzovali, rezali, ale nič   nepomohlo.
   </tei:p>
   <tei:p>
    „Pre Boha, len nie ruku odrezať!“ prosili i so ženou doktorov, keď   títo vyslovili, že bude treba i ľavú ruku odrezať. Pravej už nemá,   akože bude ?... V ruke už bolo otrávenie. Bola zapálená ako oheň,   zapuchnutá ako krhla... Sbierala sa. Horúčosť veľká, na ranu   nestačili ľad prikladať, Ďurko už blúznil. Komandoval ako pri vojsku,   detvianske pesničky začínal, „hoj! moja kornutka!“ na ovce vyvolával,   železničné signále rectoval.
   </tei:p>
   <tei:p>
    Na štvrtý deň doktori oznámili, že musí sa odňať i druhá ruka,   lebo do rána je otrava v pleci, a Ďurkovi nikto viac nespomôže.
   </tei:p>
   <tei:p>
    Svet radil Tonke, „aby si rozmyslela, aký to bude život s takým   mužom bez rúk“, a čím skorej sa mala rozhodnúť, či mu dajú umrieť a   či budú i druhú ruku píliť, čo je však tiež nie isté, že by už potom   so životom vyviazol z nebezpečenstva. Doktori tiež zjavne boli, berúc   do ohľadu okolnosti, beznádejnosť — za smrť Ďurkovu. Tonka nepočúvala   na svet, bez rozmýšľania hodila sa pred doktorom na kolená a spínala   ruky, že len radšej odrezať, a čo jej akým žobrákom ostane, ako mu   dať umrieť.
   </tei:p>
   <tei:p>
    Ďurko vyzdravel.
   </tei:p>
   <tei:p>
    Kým ležal, Tonka ho verne opatrovala, ani nepomyslela,
   </tei:p>
   <tei:p>
    84
   </tei:p>
   <tei:p>
    ﻿že nemá rúk a že nielen teraz, kým leží, ale do smrti bude ho   musieť kŕmiť, obliekať a všetko, na čo sú ruky treba. Bývať niekde   musia, šatiť sa musia, jesť sa chce... Ten istý dobrý svet potešoval   ju zas, že mu dajú takú mašinu ako ruky a že bude dobre.
   </tei:p>
   <tei:p>
    I mu dali, ale neboly to ruky — ešte zavadzaly.
   </tei:p>
   <tei:p>
    A teraz prišla len otázka: ako, z čoho budú žiť? V chorobe na to   nepomysleli.
   </tei:p>
   <tei:p>
    Chodia, chodia od dvier do dvier, a železnica ani ako by ho už   nebolo. Ani počuť. Že ho videli pol deci borovičky piť a že sám si je   vina ... Dal sa na právo. Po dlhom naťahovaní sa prisúdili mu stálu   službu, akú môže zastávať, a to bolo nočný dozor nad uhlím za   štyriadvadsať zlatých mesačne.
   </tei:p>
   <tei:p>
    Vyžijú i z toho, mysleli si zpočiatku, a keď vše chýbalo, pýtali z   výplaty, no z 350 zlatých zostalo však už iba 180, lebo zaplatili   doktorovi, potom za lieky, za umelé ruky, i v chorobe z toho   žili...
   </tei:p>
   <tei:p>
    Žili tak do roka a boli by mohli i ďalej, keby sa Tonka bola   uskromnila a prichytila práce, ako druhé ženy, a keby on zas nebol   mal celé dni i noci slobodný čas, lebo nikto ho nedozeral a tak mal   kedy hore-dolu chodiť, zahovárať sa a nazrieť vše i do krčmy,   cigarety fajčiť a ráno i v noci od uhlia zájsť na kalištek, lebo s   tými dvoma kýptikmi pohárik predsa naučil sa k ústam nadniesť.
   </tei:p>
   <tei:p>
    Bez roboty hľadá človek iné ukrátenie času, obyčajne zlo.   Kamaráti, ako by z ľútosti, tiež ho vše zavolali na kalištek, pohár   piva.
   </tei:p>
   <tei:p>
    Ako si predtým spokojne, a povedal bych, v hojnosti žili, tak   teraz vkĺzlo sa vše nedorozumenie, počalo nedochodiť, i Burko vše   prišiel podperený domov a na prvého nedonášal ak 16—18 zlatých.
   </tei:p>
   <tei:p>
    Vzali si druhý, lacnejší byt, ale i na ten museli doplá-
   </tei:p>
   <tei:p>
    85
   </tei:p>
   <tei:p>
    ﻿cať z hotového, i pri sviatkoch, nemohúc zabudnúť staré časy, vše   strovili z výplaty ešte i na trúnok, na jedlo a šatu, viac ešte pre   ňu ako pre Ďurka.
   </tei:p>
   <tei:p>
    Po roku, i už prv, žena celkom zunovala muža obchodiť a riadiť ho   ako malé dieťa, od najmenšej veci, a keď jej on za to nedával   dostatočnej náhrady v pohodlí a hojnosti.
   </tei:p>
   <tei:p>
    Počala, darmo je, okolo neho s plačom, potom „počkajom“, nevďačne,   trhaním, mykaním a zlosťou. Ďurko upadol na duchu, zostával dva-tri   týždne nepreoblečený, dva-tri dni neumytý, ale tým častejšie býval v   hostinci. Nikto mu to za zle nemal, ba svet uznával, že „musí piť“.   Keď si vypil, poplakal sa pred kamarátmi, ponosoval sa na ženu. Jedni   uznali jemu, druhí jej . ..
   </tei:p>
   <tei:p>
    „Ach, prečo ma radšej neroztrhlo...“ zúfal si po čase Ďurko.
   </tei:p>
   <tei:p>
    „Ba nemala som orodovať za teba u doktorov, a mohla som nemať   takého trápenia a biedy s tebou. Bola by som šla do služby, a mohlo   mi byť ...“
   </tei:p>
   <tei:p>
    Podohadovali sa často, keď Ďurko málo pláce donášal a žena   nevedela, či to má byť za byt, či za mlieko, mäso, či na šaty, či na   čo. Ďurko jej nikdy nepovedal mrcha slova, voľkal jej, uznával jej   veľkodušnosť v chorobe a oprávnený hnev a žiaľ teraz. Keď sa hneval,   hneval sa len sám na seba, na svoje nešťastie, hľadel, ako by ľahšie   vyšli, ako by poľahčil žene, aspoň kým sa dá. Ale stroviť 5—6 zlatých   mesačne stalo sa mu druhou náturou. Brat im poslal zemiakov, vše   hrudku syra doniesol staručký otec, masielca, ale tiež nemali   zbytkom, a Tonka predsa by bola žiadala, aby dávali, že „však vidia,   aký je“. Šli by na dedinu, zamýšľal Ďurko. Ale ako? Tam lacnejší   život, ale tvrdá, znojná práca atď., a on by ak ovce mohol pásť,   inšie nie. Ale žena či pôjde? Ani počuť. Že radšej sa do vody   hodí.
   </tei:p>
   <tei:p>
    86
   </tei:p>
   <tei:p>
    ﻿Veď mu vyhodila na oči, že „hádam si len bol opitý“ ... Ďurko,   hlboko urazený, stal sa k nej mlčanlivým, nedôverčivým. A ona o to   nedbala, o jeho lásku už nestála. (Výplata už bola do krajciara   strovená.) Keby bola chcela šiť, prať, bola by i ona niečo zarobila a   nebola by upadla...
   </tei:p>
   <tei:p>
    Takto trafilo sa jej izbu riadiť slobodnému úradníkovi pri meste,   a potom i druhú, ale to po tri zlaté mesačne nevydalo mnoho.
   </tei:p>
   <tei:p>
    Ba hej!
   </tei:p>
   <tei:p>
    Časom prestala žena šomrať, donášala domov obnosené šaty mužovi,   vrátili sa od 1. mája do starého bytu, počali žiť ako predtým a Tonka   vždy mala peniaze.
   </tei:p>
   <tei:p>
    „Za čo ty toto máš?“
   </tei:p>
   <tei:p>
    „Pridal mi zlatovku, i sviatkovô som dostala,“ hovorila, keď   doniesla rumu, čaju, cukríky...
   </tei:p>
   <tei:p>
    V starej biede bola sa i Tonka trochu ošúchala, či na šate, či v   tvári. Teraz zas začala sa nosiť, ako kým Ďurko mal obe ruky, plácu   donášal.
   </tei:p>
   <tei:p>
    Bolo mu to podozrivé, žena chodila neskoro, bola málovravná,   plachá, ani do očú mu nemohla tak úprimne pozrieť ako prv.
   </tei:p>
   <tei:p>
    „Žena, či my neprejedáme, neprepíjame našu statočnosť?“ túlil sa k   nej so slzami v očiach, keď ho i starí kamaráti v domnení   utvrdzovali, ba mu chýry donášali. A ešte susedy, ženy!
   </tei:p>
   <tei:p>
    Nahnevala sa, a hnevala sa dva týždne a plakala, že to má za svoju   dobrotu. Odprosoval ju, nechcela mu to do smrti odpustiť, a s veľkými   výčitkami oborila sa naň, že keby i tak bolo... že od hladu pes psa   žerie; tak on len prosil, že nikdy jej viac, že ho to len   nahuckali.
   </tei:p>
   <tei:p>
    Smierili sa, a žili za čas ticho.
   </tei:p>
   <tei:p>
    Ale Tonka už bola na ceste úpadku, oboznámila sa i s druhým starým   mládencom, notárom, čo ho obsluho-
   </tei:p>
   <tei:p>
    87
   </tei:p>
   <tei:p>
    ﻿vala; nosila domov ešte viac. (Dávali jej, i brala už.) A chcela   vziať k mužovi i slúžku. Aspoň mu to ponúkla. Ďurko toho neprijal a   od ženy odišiel. Domov nechodil už ani každý týždeň, spával na   stanici po kútoch, v strojárni; ak mu doniesla jesť, dobre, ak nie,   vypil si dva deci a bol na tom.
   </tei:p>
   <tei:p>
    Kamaráti mu už isté dôkazy donášali o nevernosti ženinej,   podpaľovali ho, čo by oni v takom prípade urobili, ako by ju ktorý po   kuse usmrcoval, a vynachodili spôsoby, ktorý by bol strašnejší alebo   vtipnejší. Druhí zas medzi sebou rozprávali, že ju on vohnal do   tohoto, alebo aspoň jeho nešťastie.
   </tei:p>
   <tei:p>
    Ďurko to nemohol už zniesť a rozmýšľal, čo by urobil, ako by ušiel   posmievačnému svetu i hanbe.
   </tei:p>
   <tei:p>
    „Domov na lazy!“ letelo mu mysľou. Ale... ani za honeľníka je nie   súci, veď dojiť, košiar preložiť by nemohol.
   </tei:p>
   <tei:p>
    Ako by bol ohluchol, oslepol a v hlave ako by mal hlinu, a len ho   tlačí, tlačí na temä a nedá mu nič určitého premyslieť. Zmárniť sa s   toho sveta a či podniknúť boj so životom znovu?
   </tei:p>
   <tei:p>
    Prečo sa on tej hanby dožil? a keď — čo si počať? Ak bol triezvy,   chodil ako zabitý; ak bol opitý, plakával pred kamarátmi hlasno a   domov sa ani neukázal. V krčme, v smrade a kriku, medzi najhoršími   povaľačmi, tam našiel útulok, a vše sa opil, vše sa zaťal a nevzal   ani do úst... Ale ešte ho i tam dráždili, že teraz, čo on doma   nenocúva, bojí sa i žena a ide ...
   </tei:p>
   <tei:p>
    Prišiel raz večer k žene a s plačom ju tými kýptikmi chcel   objímať, bozkávať. Predložil jej, aby sa hriechu zbavili a šli na   dedinu; ale ona ani počuť. Aby šiel, ona že pôjde do služby. Znovu a   znovu jej tú vec predkladal — nie a nie. Ona nejde ani ,,za tvoju   dedinu“ z mesta. Čo
   </tei:p>
   <tei:p>
    88
   </tei:p>
   <tei:p>
    ﻿robiť? Odprosil ju do troch vrhov, že nešťastie, a nie jeho vina   dohnalo ho do takého života, aký teraz žije a do akého vrútil i ju.   Aby mu odpustila, ak to preňho urobila a z biedy. Jej je na vôli, ale   on že nechce ďalej tak žiť a počal so seba shadzovať cudzie šaty   ...
   </tei:p>
   <tei:p>
    Ale ona, že je hádam opitý, chladne ho odbyla, zlostne prepustila,   hoci jej zlosť nebola naozajstná, lebo pri jeho slovách čosi jej v   prsiach pišťalo, ako by ju had bol uštipol . ..
   </tei:p>
   <tei:p>
    Ďurko Záhon ešte nocou, hoci mohol tri stanice ísť po železnici,   vybral sa pešo na svoje lazy. ..
   </tei:p>
   <tei:p>
    Má pevný úmysel: čo ako po biede sa tam živiť a čakať ženu, že   príde za ním po poznaní zla a zošklivení si hriechu ...
   </tei:p>
   <tei:p>
    (Smutné nôty, I. vyd., 1921.)
   </tei:p>
   <tei:p>
    89
   </tei:p>
  </tei:body>
 </tei:text>
</tei:TEI>