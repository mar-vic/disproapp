<tei:TEI xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0" xml:id="slk1886903" xml:lang="slk">
 <tei:teiHeader>
  <tei:fileDesc>
   <tei:titleStmt>
    <tei:title>
     Sviatočné dumy : ELTeC edícia
    </tei:title>
    <tei:author ref="viaf:19713382">
     Kukučín, Martin (1860 - 1928)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     4713
    </tei:measure>
   </tei:extent>
   <tei:publicationStmt>
    <tei:p/>
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Kukučín, Martin
     </tei:author>
     <tei:title>
      Sviatočné dumy
     </tei:title>
     <tei:pubPlace>
      Turčiansky Sv. Martin
     </tei:pubPlace>
     <tei:publisher>
      Kníhtlačiarsky účastinársky spolok
     </tei:publisher>
     <tei:date>
      1886
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p/>
  </tei:encodingDesc>
  <tei:profileDesc>
   <tei:langUsage>
    <tei:language ident="slk"/>
   </tei:langUsage>
   <tei:textDesc>
    <eltec:authorGender key="M"/>
    <eltec:size key="short"/>
    <eltec:canonicity key="unspecified"/>
    <eltec:timeSlot key="T3"/>
   </tei:textDesc>
  </tei:profileDesc>
  <tei:revisionDesc>
   <tei:change when="2025-08-21">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     Sviatočné dumy.
    </tei:head>
    <tei:head/>
   </tei:div>
  </tei:front>
  <tei:body>
   <tei:p>
    ﻿1. Pán Peter Durina, poctivý švec z Neradíc, a v akej to práci!   Keby sa v zrkadle videl, vlastným očiam by azda neuveril. Platená,   zamastená zásterka vôkol okrúhleho tela, celkom dľa obyčaje, ale v   ruke — krýdlo, husacie krýdlo! Nuž tak, pán Peter utiera krýdlom   prach so všelijakých starých obrazov, čo ešte za svojho mládenectva   bol zhonobil. Keby pánu Petrovi len pred desiatimi rokmi bol   prorokoval že na takéto chodníčky výnde, ja viem, že toho ošemetníka   by bol zažaloval. Keby sa mu to len takto dva roky bolo prisnilo, bol   by egyptský snár možno do potoka hodil. Nuž veru by mu to nik nebol   povedal, že bude na starosť husacím krýdlom prach s obrazov smetať.   To by práve tak bolo, ako by mu bol niekto povedal, že v Miškovci už   niet deväťsto deväťdesiatdeväť ševcov, ale že toto osudné číslo je   prekročené a že ich je až hen tisíc. A to komu by švec, poriadny švec   uveril? 1 pani manželka jeho, opatrná matróna Dorotea Durinová,   rodzená Lačná, s uľakanou tvárou hľadí von oknom do dvora a   sleduje
   </tei:p>
   <tei:p>
    ﻿234
   </tei:p>
   <tei:p>
    muža svojho v neslýchanej práci. Kedy-netedy obráti sa ku mazáčke,   čo je s ňou v izbe: »Katrena, svet sa akosi prevracia. Bude alebo   vojna, alebo cholera — lebo dobrého sa nedožiješ ničoho na tomto   svete. Ja povedám, že sa čosi ide robiť.« Katrena v nedorozumení   pozrela na pani majstrovú. Ale vždy priochotná prisvedčiť i na to,   čomu nerozumie, hneď prikyvovala hlavou. »Veru, veru, ja tiež to   povedám — od malička. Ešte som bola malým dievčaťom, azda som ešte   ani do školy nechodila, keď nám prebehla srna cezo dvor. A môj   nebožký otec — Pán Boh im daj ľahko duši — ten hneď povedali: dievča,   zachovaj si, bude čosi. A hneď na druhý rok po dedine pohynuly tie   háby. Nuž i teraz.« »Azda sa niečo stalo ?« skočila jej pani   majstrová do reči. »Ani si mi nič nepovedala. Čože nerozprávaš?« »Ja   že vám to už povedali! Nuž vy ste to nepočuli — hm, hm. Minulej   jasene so desať kapustných hláv vystrelilo a baba povedala, že na   dievky nebude veru dobre. A pomyslite si len — naša tiež vystrelila.«   »Azda si ju počula« — zasmiala sa majstrová. »A akože! V ušiach mi   len tak zaľahlo.« »Ach, iď, dievčička, a nepleť mi také veci. Veď   kapusta len nevystrelí, ako flinta — to sa nenazdávaj. To len tak   povedajú, že kapusta
   </tei:p>
   <tei:p>
    ﻿235
   </tei:p>
   <tei:p>
    vystrelila, keď pod jaseň zprostred hlavy vyženie mládnika začne   kvitnúť. Videla si to už?« »Hej, videla — ale som dobre nevidela...   ja neviem. ..« »No,*daj ty tomu, Katrena,pokoj: pre kapustu ešte   nebude vojny; neboj sa ty nič. Ale tuto — len pozri do dvora na môjho   starého, čo robí. Keď ho- vidím tak na lavici sedeť a obrazy čistiť,   dobre sa mi niečo nestane. Vlani by sa nebol chytil do ženskej práce,   čo bys’ mu bola ruku odťala. Mne sa všetko tak vidí, že sa ide veľmi   premeniť, a to býva pred smrťou. Ach, tak mi ho je ľúto — akiste   nebudeme už dlho spolu. Pôjdeme lebojjeden, lebo druhý.« A pani   majstrovej hlas sa zatriasol; šlo jej do plaču. Na prostú, jednoduchú   Katrenu to mocne podejstvovalo, zbledla. »Ach, azda naozaj! Bože môj   — azda už! Kto by to bol povedal! Moja mať. . .« i Katrene počal sa   hlas triasť. Spomienka na zomrelú mater zvírila temjsvet polospiacich   bôľnych citov, i o č i jaj ej zvlhly slzami. »Nie, nie, neboj sa. Boh   je nie taký náhlivý, ako my« — chlácholila ju pani Dorota. »Ja len   povedám, ako sa môj zmenil. Po iné roky, keď prišlo bielenie,   srieknul sa na niečo a šiel do Mechanova; domov sa vrátil len v samú   tvrdú noc. Darmo som ho prosievala, aby zostal, aby niečo pomohol —   on išiel a celý Boží deň nepreložil krížom slamy. Čo sme sa pre toto   na-
   </tei:p>
   <tei:p>
    ﻿236
   </tei:p>
   <tei:p>
    hrýzli, najmä hneď v prvé roky, čo sme sa sobrali — nech Pán Boh   chráni! A teraz sám sa domyslel. Milý môj muž dobrý!« šepkala   zanieteným hlasom stará, obráťac sa ku Katrene. »Na starosť ľudia sú   vraj už ako deti; že sa pred smrťou nátura človeku celkom prevráti.   Bože, ak sa to splní: kde sa vrhnem, ja, opustená žena!« Katrena   opovážila sa vysloviť nádej, zachytiac sa ostatných slov majstrovej.   »Veď azda to ešte tak hneď nebude. Pán majster sú ešte dúži, ako   bývali.« Pán majster Durina nerozmýšľal o takýchto čudných, smutných   veciach; cítil ešte silu ducha i tela. Jeho myšlienky lietaly vôkol   toho, čo sa v jeho dome, ba v celej dedine práve dialo —• vôkol   bielenia. Zišlo mu na um, ako sa mu kedysi protivilo voňať vápno, ako   ho dusievalo v novovybielenej izbe. Ale on vedel, chvalabohu, rozumom   pohnúť, aby obišiel bielenie. Sobral sa ráno do Mechanova,   najbližšieho mestečka, a tam dočkal, kým mu ponad hlavu búrka   prehrmí. Žena mu to už nemala za zlé, ba bola rada, že aspoň nehromží   na ňu pre bielenie. Týmto spôsobom každý rok dva razy dostal od ženy   dovolenciu zabaviť sa v meste do dobrej vôle. No nenadužíval jej.   Šiel k starému priateľovi, Kropáčovi, s ktorým kedysi vandroval, a   spomínal s ním tie zlaté časy. Tieto rozpravy zostaly starému   Durinovi v milej roz-
   </tei:p>
   <tei:p>
    ﻿237
   </tei:p>
   <tei:p>
    pomienke a zakaždým vzdychnul, keď pomyslel pritom za starým   priateľom, ktorý je už na druhý rok v zemi. No krém toho ešte dva   razy vyhnali pána Petra z domu. To bolo už veľmi dávno. Jeho stará   nemala ešte tvár vráskami rozbrázdenú. Len dva razy v celom živote sa   to prihodilo, ale pamätá to, tak ako by to bolo len včera bývalo.   Mladá pani Dorota čosi ochorela; do ich domu vtiahla akási široká,   smelá ženská. Tá rozkazovala v dome, ako doma. No počúvať ju nemal   iný kto, len pán majster Durina a jeho švagriná, čo prišla zo   zúsednej dediny navštíviť chorú sestru. Široká ženská rozkazovala   mnoho, ale pánu majstrovi rozkázala len to, aby sa ztratil. Zazrela   naň zlobno, akoby niečo mala proti nemu. A ono vidí Boh i svet, pán   Peter jej nikdy zlého slova nedal. Čo mal robiť? Voľky-nevoľky   vytratil sa do sadu a tam ustarostený túlal sa popod stromy. Po   chvíli zunovalo sa mu i to. Doniesol si tenkú žrdbčku a začal čítať   slivky, ktoré horúce lúče letného slnka začaly už priodievať nachom.   Čítal ich po jednej, veď mal dosť času, dotknúc sa každej žrďočkou.   No zavše sa zmýlil a musel začať znova. Akýsi nepokoj, strach   rozhostil sa v srdci jeho. Práve dochodil až k samému vrcholcu, keď   pribehla s rozohriatým, červeným lícom udychčaná švagriná a zvala ho   dnu. Nestačil vstúpiť do pitvora, keď počul divný, dosiaľ v dome jeho   neslýchaný hlas,
   </tei:p>
   <tei:p>
    ﻿238
   </tei:p>
   <tei:p>
    akoby plač. To bolo novorodeniatko, jeho dcérka Julka. Pán Peter   nevedel, čo má od radosti robiť. Prvé bolo, že objal i širokú ženskú   i švagrinú, za čo mu obe dokonale vynadaly. Bol by chcel vyobjímať   celý svet a rozdať všetko, čo mal. Hej, boly to krásne časy; škoda,   že tak minulý! Dcéra je už dávno vydatá, zaopatrená; býva neďaleko a   i s mužom kováčom navštevuje obstarných rodičov. Syn — ten je vyučený   švec, ale teraz je vo vojne. Na tieto krásne dni tichého blaha   rodinného sa pán majster milo rozpomína. Na prostred izby stojí   massívna kolíska, čo dedinský tesár napochytre shlobil. Nie   okrášlená, ale mocná: neprežijú ju ani detné deti Durinove. On sedí   na nízkej trojnožke u verpánka a sužuje na kolenách akúsi čižmu.   Neďalekým oblokom vpadá do izby jarné svetlo slnka. V klepot mlatčeka   majstrovho zamieša sa tichý smiechot z kolísky. To mladý Durina   stvára, prebúdza sa vždy so smiechom. Starý očuje hlas syna; a on   obsedel by i na žeravom uhlí, ale toto — nie, toho nevydrží. Hodí   čižmu pod verpánok a postaví sa pred kolísku. Z nej hľadí dvoje   drobných, veselých očiek naň. Majster nadstrčí svoj zasmolený, prácou   spuchlý palec a zpod perinky vynorí sa drobná rúčka a obníme hrubý   palec útlymi, mäkkými prsty. Za rukou naddvihne sa do poly malá   postava smejúceho sa decka. Starý
   </tei:p>
   <tei:p>
    ﻿239
   </tei:p>
   <tei:p>
    sa zasmeje a v jeho rehot mieša sa tenký hlások syna. Starý schytí   dieťa na vykasané, chlpaté ruky a nadhadzuje ho. No, v tom odchýľa sa   na kuchyni dvere i počuť čísi hlas: »Čože to zas stváraš? Nepovedala   som ti, aby si sa do toho nemiešal! Teraz, keď si si ho vedel   zobudiť, i varuj si ho!« Chcela byť prísnou, ale nešlo jej to. Slová   jej povedané boly hlasom, v ktorom zbadal muž chvenie sa citu.   Zabehol ku dvercom drobným krokom, ako by chcel znázorniť, že kráča   menom svojho syna, a podal ho žene. »Na si ho — na! Papaja jedného 1   Nedá mi nikdy pokoja, tento zbojník!« »lďže mi ho — zaťúľanec!«   odprášila ho stará ku trojnožke. On, zmorený slasťou, povzdychol   zhlboka a dlhým, svojským krokom stúpal k verpánku. Takéto hádky   bývalý každý deň u Durinov a krútily sa vždy vôkol detí. So   žiarlivosťou sliedili, ku komu sa kloní väčšmi láska dietok.   Najväčšmi sa priečili preto, čie meno vedely deti prvej vyriecť.   Hádka ešte podnes nenie rozriešená. Starý sa bije v prsia, že syna   zjavne počul vyriecť: tata. Stará zas sa verá, že to nebolo tata, ale   papa. Potom ho do tých čias učila, kýmkoľvek nevyriekol »mama«, a   privlastnila si, že jej meno vedel chlapec najprv. Pán Peter,   rozhnevaný hádkou, často si hundral čosi na trojnožke. Chudák,   prehral. No keď deti vyrástly
   </tei:p>
   <tei:p>
    ﻿240
   </tei:p>
   <tei:p>
    a prišlo im ísť do školy, tu zas otec vstúpil do popredia. Učil   ich písať a čítať. Sedely pri ňom u verpánka a pod chvíľou opytovaly   sa ho, aká litera a ako sa číta. Stará zelenala sa od závisti a v   noci často zožierala si srdce, prečo nevie aspoň čítať, aby jej ten   zafúľanec nerobil takéto prekážky. No pomaly — pomaly všetko prišlo   do poriadku. Deti výndu zo školy, samovoľne pripojily sa tu k otcovi,   tu k materi, dľa okolností. Chlapec učil sa ševcovstvu, a tak najviac   býval s otcom, dievča s materou. Po dávnom zápolení a žiarlivosti   zostaly im len rozpomienky, ktoré vylúdily na ich pery šťastný,   blažený úsmev. Prišla pomaly i svadba dcérina, Durina začrel smelo do   vrecka, aby sa jeho dieťa nikoho nezahanbilo, a mať vystrojila si   dcéru, že sa celý Svet díval. Ej — bolo to dávno, dávno. Tá slivka,   na ktorej pán Peter ovocie čítal, už dávno zbútľavela; len pod kôrou   zostal jej úzky pruh, ktorým prechodí životná šťava do schnúcich   konárov. Teraz by bolo veru ľahko počítať na nej bystričky. Vlani   nenarástla na nej už ani jedna. Stará koľko ráz už nadštrkla, že tú   starú slivku treba už soťať, ale pán Peter odkladá ju s roka na rok.   Ako by mohol priložiť sekeru k tomu milému, pamätnému stromu?
   </tei:p>
   <tei:p>
    ﻿241
   </tei:p>
   <tei:p>
    11. Stará starostlivým okom pozre tu i tu do dvora na muža, ktorý   ešte čistí, ometáva obrazy. Pokrúca hlavou, že sa jej to nepáči, a že   tej veci celkom nerozumie. Starý čistí, že sa sklá proti svetlu   jagajú, a neoddychuje, ani sa neobzre. Ako by sa bál, že zajtra už   ani nesvitne, že tú prácu treba hneď, hneď skončiť. Nuž a niet ani   veľmi čo čistiť na nich, hoci ich je dosť hodná kôpka. Sú to zväčša   necenné obrázky, čo na tucty vo vozíkoch vozia a za pletku predávajú.   No pred pánom Petrom má každý z nich velikú cenu. Veď každému z nich   pripútané je pásmo milých rozpomienok z ďalekej minulosti. No jednako   pán Peter Durina, vzorný remeselník, nezabudol by sa ani k vôli čo   akým milým obrázkom tak ďaleko, aby zasiahol do ženskej práce. To   nie. Musí tu byť i ir.á príčina; veď vlani ich tiež tak rád mal, ako   teraz, a predsa ich nečistil. Pani Dorota vyšla na dvor k mužovi, ako   by nič — no tajná príčina bola presvedčiť sa, či má ešte rozum na   mieste. »Ale, starý, netráp sa — už sú čisté, ako sklo. Keby sme sa   so všetkým tak čistili, i sviatky by nám ušly v samom čistení a   mazaní. To len z prachu, aby nebol na nich.« Stará čakala chvíľku, čo   jej povie, no pán Peter ani úst neotvoril. Čistil a prášil, až   milá
   </tei:p>
   <tei:p>
    Martin Kukučín: Sobrané Spisy II. 16
   </tei:p>
   <tei:p>
    ﻿242
   </tei:p>
   <tei:p>
    vec. Stará utvrdzovala sa v presvedčení, že ten človek na čisto   prišiel o rozum. »Čo ti len zišlo na um doma zostať a obrazy čistiť!   Inokedy si sa šiel zabaviť do Mechanova, neprišiel si vše iba večer   domov, a dnes. . .« »Nepohnem sa ti odtiaľto ani na piaď — to si   môžeš z hlavy vyhodiť!« A srdito pozrel na ňu, ako by sa s ňou vadil.   »Viem ja dobre tvoje chodníčky — mňa neprevedieš! Ty chceš, aby večer   prišiel syn domov, a otca aby nenašiel doma. Ty bys’ ho za ten čas   pekne-rúče opantala; povedala bys! mu, ako ho otec nerád vidí, ako oň   nestojí, keď ho ani len nedočkal doma. A takto by si si ho pekne   narazila a mne nezostalo by nič. Ale to tak nebude, ja si ho pekne   dočkám doma — alebo ani nebudem čakať; pôjdem proti nemu — hej, proti   nemu, niže dediny.« »Bože môj, tento môj starý je ani dieťa. Komu by   to bolo zišlo na um pre toto zostávať doma! A ja že som ho chcela   pred synom ohovoriť. To je dieťa — celé dieťa tento môj starý. Ale by   toto bol urobil len pred dvoma rokmi? Musím sa niekoho poradiť, čo mu   chybí.« No umienila si, že zkúsi, či by sa dal podchytiť. »A u   Kropáčov v Mechanove čo povedia, keď k nim neprídeš ?« »Čo by mali   povedať? Starý Kropáč je už v zemi, nemám sa ku komu ťahať. Tí   mladí
   </tei:p>
   <tei:p>
    ﻿243
   </tei:p>
   <tei:p>
    veru nestoja veľmi o nás. Tak — tak, pomaly všetci pôjdeme — jeden   za druhým, jeden za druhým.« Stará sa zaradovala, že sa jej nedal   podchytiť. Myslela si, že už zabudnul i na smrť priateľa. Ale narážka   na smrť zarazila ju, a to i preto, že i uňho práve dnes tá myšlienka   zkrsla. Dosiaľ toho slova ešte nepočula od neho. Povzdychla si   zhlboka. »Veru pôjdeme, keby len ja nezostala na koniec. Človek je   potom na svete už ako cudzí; nič ho neteší, keď sa mu vrstovníci   jeden za druhým pomíňajú.« »Choď, choď!« zaláknul ju skoro hnevno muž   — »ponáhľajte sa, aby Jožko našiel izbu vyriadenú. Pred večerom už tu   bude.« »Sotva dôjde; bude, možno, pršať a musí sa niekde ukryť, kým   dážď prejde.« »Dážď?« a pán Peter obzeral sa po nebi. »Nebude — iba   ak by v noci spŕchlo.« »Veru nebodaj i do večera frkne niečo. Takýto   sparný deň!« No pánu Petrovi nad odporom ženiným udrela krv do tvári.   Od tých čias, čo si tie štyri záhončeky kúpil, jeden pod ľan, druhý   pod kapustu a dva pod švábku, začal pozorovať nebo a stopovať zmeny   počasia. A veľmi si zakladal na tom, že podarilo sa mu niekedy   náhodou uhádnuť čas. Keď len mohol, vypytoval sa ľudí, čo myslia, ako   bude, a on im zas po-
   </tei:p>
   <tei:p>
    16*
   </tei:p>
   <tei:p>
    ﻿244
   </tei:p>
   <tei:p>
    vedal, čo myslí. Obyčajne, keď ľudia šli z poľa, stal si do vráť a   oslovoval ich. »Dobrý čas — dobrý! Nebo ako oko! Bude dážď?« Ľudia   odpovedali: »Veru, to by bolo treba, dážď! Na nebi niet ani chmárky,   akože by bol dážď!« »Ráno boly zore zapálené« — vysvetľoval starý.   »Zore — zore! To ešte nie dážď!« Zas išli druhí popri ňom. »Bude   dážď?« »Čo sa vám len robí— dážď! Seno máme v krtinách a — dážď!« A   zazreli naň, ako by už jeho prorokovaním musel dážď prísť. Starý im   vysvetľoval: »Vo fundamente mi krkala celý deň žabka — to je dážď.«   »Čože fundament — to je nie pole! Čo tá vie, ako je na nebi.« O   chvíľu zjavil sa jeden gazda. »Dobre sa suší to seno? Keby len dažďa   nebolo.« »Veru by sa zišiel — na tie ľany. Ani jarinám by nezaškodil:   sú malé, riedke — vranu z nich videf.« »Čože jariny — ale seno!«   napomínal mu starý. »No, seno len nejako uschne, ale jariny!« Tu   kráča s hrabľami na pleci pán rychtár. Durina ho nemohol bez slova   pustiť. Už zďa-
   </tei:p>
   <tei:p>
    ﻿245
   </tei:p>
   <tei:p>
    leka volal naňho: »Azda ste i vy sušili? Nebolo sparno ?« »Veru sa   človek vyhreje. Zišiel by sa dážď. A ono dosť chytro spŕchne čosi:   lastovičky vysoko lietaly.« »Ale senu by bolo škoda dať zamoknúť.   Dosiaľ vám je suché, ani šafran. Ani kvapky netrkne doň.« »Veď škoda   — veď škoda. Ale čože, keď zajtra musím ísť do Mechanova! Keby   spŕchlo, aspoň by som si na lúkach nezmeškal.« Za rychtárom došiel   akýsi starý chlap. Ten sa hneď prihovoril Durinovi. »Ach, ale vám je   dobre! V takúto horúčosť je len nežiaľ v chládku sedeť. A my musíme   takto sa — pražiť. Ale akiste nepotrvá táto pohoda. Do kolena mi čoši   vošlo.« »Možno, sa čas premení.« »Nebodaj — nebodaj.« Pán Peter   vošiel do izby a žene sa hneď pochválil, že zajtra bude dážď. Tá   vlastným ušiam neverila. »Čože sa ti robí? Zajtra dážď — a seno   zamoknúť.« »Pozri, hen v kúte som počul celý deň žabku krkať,   lastovičky tiež vysoko lietaly i v kolene ma popoludní lámalo.   Uvidíš, bude dážď. A zišiel by sa veru na náš ľan a kapustu.« »Ach,   čo nepočuješ ešte! Pri sene dážď! To zas nastala akási iná   obyčaj.«
   </tei:p>
   <tei:p>
    ﻿246
   </tei:p>
   <tei:p>
    »Ach, iď — haraburda!« nahneval sa pán Peter. Ráno, keď sa   zobudil, prvé bolo, že pozrel oblokom, ako sa leje. No, nebo bolo zas   čisté, ako včera, ani obláčka na ňom. Chytro sadnul ku verpánku a ani   sa neohlásil, aby starej nezišlo nejako na um, o čom sa včera večer   priečili. No tá neriekla nič; korila sa jeho pranostike, pravda, len   potajomky. Na sebe nedala to znať, aby o sebe mnoho nemyslel. A   preto, keď on prorokoval pekne, ona prorokovala dážď, aby videl, že i   ona do toho sa čosi rozumie. Takéto hádky musely byť vždy medzi nimi,   ale hneď na druhý deň zapadly v more zapomenutia. Dnes tiež priečili   sa o tom, či bude do večera dážď a či nebude. Pani Dorota nechcela   nijakým činom popustiť. On si pomyslel: »Táto moja stará je už ako   dieťa. Od ktoréhosi času veľmi ostarela. Prieči sa pri každej malej   veci —■ just ako deti, keď sa pod stenou zabávajú. Kto vie, či bude   ešte ďaleko ťahať. No, ale dá Pán Boh, že si ešte len požije; čo by   robil ja samotný na svete?« Pána Petra zmocňoval sa chvíľkami akýsi   nepokoj. Akoby predtucha, že mu syn dnes, ba ani vôbec na sviatky   nepríde. Či ozaj nesberá sa na dážď? Vyšiel na ulicu, kde mu bolo   priestornejšie, a obzeral dôkladne nebo. Niet na ňom chmárky ani ako   dlaň. Odkiaľ by
   </tei:p>
   <tei:p>
    ﻿247
   </tei:p>
   <tei:p>
    prišiel dážď? Jožko už musí byť na ceste, o hodinu-dve bude doma,   a dom ešte nevyriadený. Vošiel a nespokojne chodil po izbe. »Takto sa   šmotlať! To malo byť ešte včera v poriadku. Ja som dobre chcel, aby   sme to ako včera odbavili. Dnes si už mohol sadnúť do vyschnutej   izby.“ »Nože, starý, maj rozum! Zem sa umyje za otčenáš, steny tiež   občúchly, riad sa postaví na miesto, a izba je hneď v poriadku. Ty by   si mohol veru tie obrázky radšej povešať. Si vyšší, skôr dočiahneš,   než ja.« Pán Peter doniesol obrázky a po jednom vešal ich po   klinčekoch. No, už sa zas nazlostil. »Bolo vám to treba klince   omazať? Na každom je vápna na palec. Po chvíli príde ti iné klince do   steny vbíjať. A stena je ešte vlhká, papier odvlhne a poprie. Potom   nie div, že sú tie obrazy ako vosk.« »Ale veď ony oboschnú. Obloky   povešajú sa len na mrkaní; do tých čias môže izba prevetreť. Radšej   by sme mohli pripraviť tuto rám a poklásť naň riad.« »To zas len ja.   Podaj čertovi palec, už ťa chytí za ruku! Po chvíli mi dáte i štetku   do ruky, a Peter pekne rúče maž! Načo som sa len prichytával k   obrazom — načo!« »No veď ti preto koruna nespadne, čo trocha pomôžeš.   Ja som už, vidíš, slabá. Nevládzem sama toľký rám zdvihnúť.«
   </tei:p>
   <tei:p>
    ﻿248
   </tei:p>
   <tei:p>
    Pán Peter skočil na prostred izby a pomáhal vešať rám. Starej sa   mu akosi razom uľútilo, pomyslel si: »Už sama cíti, že slabne,   nebožiatko! To je už veru zle. Ako sa to len stalo: tak chytro   opadnúť!« Rám zavesený a pán Peter, aby zašanoval ženu, sám vlastnou   rukou vykladal naň čo ťažšie misky a krčahy. Stará mu ich podávala a   myslela si: »No, tento človek je ako iný. Kto by to bol kedy povedal!   Ani mu nič nepovieš, a ľaľa, sám sa chytí do roboty. Hej — môj nebohý   otec, neborák, tiež takto sa začal pred smrťou ženskej práce chytať.   Už je veru popoludní! A!e ja ho tiež sotva prežijem.« Ešte mali   vyložiť dve vefké, biele misky s belavými kvetmi. Obe sú svadobné, i   obe sú rovné, ako by bola jedna druhej z oka vypadla. Jednu kúpil pán   Peter ešte za mládenectva pred samým ženením, a druhú mu pani Dorota   so sebou priniesla. No pán Peter, nezvyklý takejto práci, musel misku   zle chytiť a či čo — vypadla mu z ruky a na márne kúsky sa   rozprášila. V ruke zostalo mu z nej len ucho. Oba zostali, ako by im   bol nohy podťal. Vyjavené hľadeli jeden na druhého, konečne starej sa   vydralo z úst: »Moja miska a — svadobná!« »Tvoja?« ozval sa pán   Peter. »Nie, dievka moja, nie! To bola moja...« A usmial sa na ňu tak   dobrácky, tak krotko, ako nikdy do-
   </tei:p>
   <tei:p>
    ﻿249
   </tei:p>
   <tei:p>
    siaľ. Pred ňou stál už nie muž, čerstvý muž, ale vekom skľúčený   starec. Stará sa toho výrazu zľakla, vyhrkly jej slzy z očú. Náruživé   sa oborila naň. »Nie, starý — to bola moja. Ucho bolo na nej trochu   puknuté — a ty si ju zaň chytil. Preto ti spadla.« A pomyslela si:   »Neborák, ako zdupnel —- ale keby len chcel uveriť, že to moja sa   zabila. Iba ak sa jej niekedy prizrel — ale sotva. Ó, Bože, jeho   svadobná miska zabitá — on pôjde prvý, ja tu sama zostanem. Kde sa   obrátim ?« Starý, ako by bol tiež nad niečím rozmýšľal, začal   odporovať žene: »Nie, nie! To bola miska moja. Ja som urobil na venci   nožom zárez; pozri, či ho tam nájdeš. No vidíš — na tejto nemáš   nijakého zárezu. Čo mala zárez, sa zabila, a to bola moja.« A s tým   istým krotkým úsmevom hľadel do jej uľakanej tvári. »A opravdove tá   miska bola jej. Videl som dobre, že ucho bolo na nej puknuté, len na   malom kúsku sa držalo. A na mojej nikdy zárezu nebolo — tá je ešte   celá. Čo som sa len miešal do jej roboty, mohlo sa toto nestať! No i   to je vôľa Božia, musíme sa rozlúčiť. Bože, len mi nedaj sa tu dlho   bez nej trápiť samotnému. Deti sú mi zaopatrené, my sme hotoví   hockedy.« A ako hľadel takto na ňu, všetko sa mu tak pozdávalo, že   omladla, že vidí pred sebou mladú, kvetúcu dievčinu s plnými,   červenými lícami a
   </tei:p>
   <tei:p>
    ﻿250
   </tei:p>
   <tei:p>
    havranným vlasom. Hľa — jej oko horí zas tým ohňom, ako keď ho   vítala vracajúceho sa s dlhej vandrovky. Rozpomienkou touto starý   Peter obživnul, oko jeho zajasalo, ako vtedy, keď s vandrovky prišiel   a k milujúcemu srdcu tisnul svoju nevestu. Stará sa mu blahom   usmiala; zazdalo sa jej, že ten starý akosi omladnul, že tie jeho   vlasy sú také husté a čierne, ako boly v ten deň, keď ho zpopod   záhradky zahliadla a proti nemu letela. Oči jej zvlhly slzami, ako   vtedy, i hľadela na svojho Petra, ktorý, práve sostúpiac s lavice, v   radostnom rozochvení blížil sa k nej. »Ako vtedy — taký je, ako   vtedy. . .« zajasala v duchu stará, i rozovrela svoju náruč, tak ako   vtedy. No miska, ktorú v ruke držala, vypadla jej v tomto   pozabudnutí, a padla na zem. Týmto buchotom ako by sa boli oba zo sna   precítili. »Čože to robíš, stará? My dnes akosi všetko bijeme.« »No,   toto bola tvoja, a tú som ti ja zabila.« »Nie — nie. To nebola moja;   moja bola tá prvá.« Oči starej zalialy sa slzami. »Nie, nie — ja ti   tu nezostanem na ostatok. Keď ty pôjdeš, pôjdem za tebou i ja — hneď   zápät za tebou; čo by ja tu potom ešte hľadala ?« ■,   tedy slovo, čo bolo medzi nimi a tiesnilo.
   </tei:p>
   <tei:p>
    ﻿251
   </tei:p>
   <tei:p>
    Starý, pohnutý jej slzami, privinul ju k sebe. »Nie, nie —   nezostaneš mi tu sama. Pôjdeme my spolu, tak ako pred oltár-. Neboj   sa.« No ako by sa bol uľaknul tej myšlienky, zasmial sa. »No, stará —   my sme len blázni —• ako deti. Pre dve misky sa takto pustiť do   plaču. Čo nám to len zišlo zas na um?« »Nie, nie, starý — to je   naozaj. Ja som si to už dávno myslela...«
   </tei:p>
   <tei:p>
    111.
   </tei:p>
   <tei:p>
    Pán Peter celý znepokojený chodil po dvore a upratúval kde čo   bolo, len aby čas nejako prešiel a tie divné myšlienky sa zabudly.   Vzal metlu, pozametal podstenu i dvor a vošiel i pod cieňu urúbať na   sviatky triesok. No nemal tam mnoho čo rúbať. Triesok bola hodná   kopa, lebo pani Dorota nespoliehala sa nikdy na ochotu mužovu, ale   postarala sa, aby jej triesky nikdy nevyšly. Pod chvíľou podbehúval k   izbe a hľadel oblokom do nej, či je už všetko v poriadku. Dlážka bola   umytá, riad na mieste, izbou previeval zvláštny chlad. Kuchyňa je   tiež vybielená, Katrena umýva už náradie, stôl a lavice. Pani   majstrová krúti sa vôkol ohniska a tak sa zdá, že cele spokojná   hotuje synovi niečo, keď príde z cesty. Keď v kuchyni bola práca   odbavená, pán Peter vošiel do izby. Pán Boh vie, kde všade
   </tei:p>
   <tei:p>
    ﻿252
   </tei:p>
   <tei:p>
    pochodil a čo všetko porobil od rána. Bol ukonaný, ako by bol dva   dni u verpánka sedel. Složil ruky do lona, sadnul k stolu a zadumal   sa. Vošla pani Dorota. »No, starká, oblečme sa a poďme. Slniečko už   zachodí za vrch.« Stará zbledla. »Ach, môj drahý, radostný muž —   neumieraj mi! Čo ti je?« Starý sa usmial. »Nie, nie, duša moja,   nevolám ťa ta, ale — proti Jožkovi.« »Pôjdem, pôjdem — hneď. Ten sa   poteší! Hej — pôjdeme spolu, len sa sober.« A stará odrepetila sa ta   kdesi do kuchyne. Starý obliekol sa do sviatočných šiat, obul nové,   vyleštené čižmy a čakal pani Dorotu. Po chvíli vošla i ona, tiež   sviatočne oblečená. Išli dolu dedinou, jeden popri druhom. Shovárali   sa dôverne, ticho, prehodiac len lecikedy po slovíčku, ako milenci,   ktorí, povediac si, čo im na srdci ležalo, i očima sa dorozumejú.   Medzi nimi neleží už tá strašná myšlienka, ktorá im srdce zožierala;   medzi nimi je už jasno. Nenechajú tu jeden druhého, umrú spolu, do   jedného hrobu prídu. Ženy, čo po dedine tu i tu domy bielily,   nevedely sa prenadiviť, kam tí dvaja idú. »Ani na sobáš, tak sa   vyobliekali«, mienila jedna. »Ale hej — ten majster je ani mladý zať.   A ako čerstvo kráčajú oba.«
   </tei:p>
   <tei:p>
    ﻿253
   </tei:p>
   <tei:p>
    »Pozri, aký jej je milý; ako sa jej prihovára. Môj sa mi tak   neprihovoril, ani keď sme so sobáša šli. A teraz vrčíme každý v inom   kúte.« »Ja —■ to je iná vec! Tvoj muž je nie majster, remeselník. A   ty by si sa tiež hanbila s ním pred cudzím svetom sa škerif, alebo —   oblizovať^ Keď vyšli do poľa, zazreli niekoho bystrým krokom ku   dedine kráčať. »To je on — ja ho poznávam!« vykríknu! starý. »Náš   Jožko — to je Jožko!« »Azda by to on bol! Veď náš Jožko neponesie z   vojny batoh; a tento nesie hodný uzol v ruke.« »Náš Jožko, náš Jožko   — veď povedám! Nevidíš mu čiapku? No, teraz — teraz!« »Aha — no! Už   sa nám smeje. Milé moje dieťa! Chvála Bohu, keď len ide, a keď je   zdravý.« Pán Peter so zaslzeným okom letel proti synovi. Stará   nestačila, len pokuľhávala za ním, sťažujúc sa sama sebe: »Všade ma   predbehúva — i tam i tu. Ach, ja nešťastná žena!« »A si mi zdravý,   neopršalo ťa?« volala naň zďaleka. Jožko zastal a vystrel obe ruky.   »Aha — aký som zaprášený; dažďa nebolo.« »Vidíš, stará, nepovedal   som? A ty si sa priečila.«
   </tei:p>
   <tei:p>
    ﻿254
   </tei:p>
   <tei:p>
    »A čože je vám ? Azda sa vám niečo stalo ?« a Jožkova veselá tvár   stala sa hneď vážnou, ako videl stopy akéhosi trudu na matkinej   tvári. »Nič — ach, nič, dieťa moje!« objala ho náruživé a, oprúc   hlavu o jeho mocné plece, zaplakala. »Bolo nám smutno bez teba.   Chvála Bohu, keď si len prišiel.« »Ďakovať Bohu, že ste zdraví — to   je radosť! Bol by hneď popoludní prišiel, ale som sa ohlásil u Julky,   a tí ma nechceli pustiť. Pozajtre príde i s deťmi — s celou patorou i   s mužom.« »Stará, to budú sviatky! Kto by sa bol nazdal! Všetky deti   —len aby bolo hodne koláčov.« »No — Pán Boh požehná, starý. Neboj sa,   najeme sa všetci.« Kým prišli domov, všetky chmáry zmizly a v tichom   dome ševcovom rozhostila sa sviatočná radosť.
   </tei:p>
  </tei:body>
 </tei:text>
</tei:TEI>