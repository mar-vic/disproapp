<?xml version="1.0" encoding="utf-8"?>
<tei:TEI xml:id="slk2001275" xml:lang="slk" xmlns="http://www.tei-c.org/ns/1.0" xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0">
 <tei:teiHeader>
  <tei:fileDesc>
   <tei:titleStmt>
    <tei:title>
     Mních : ELTeC edícia
    </tei:title>
    <tei:author ref="viaf:20476423">
     Kalinčiak, Ján (1822 - 1871)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     14044
    </tei:measure>
   </tei:extent>
   <tei:publicationStmt>
    <tei:p/>
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Kalinčiak, Ján
     </tei:author>
     <tei:title>
      Mních
     </tei:title>
     <tei:pubPlace>
      Bratislava
     </tei:pubPlace>
     <tei:publisher>
      Slovenský Tatran
     </tei:publisher>
     <tei:date>
      2001
     </tei:date>
    </tei:bibl>
    <tei:bibl type="firstEdition">
     <tei:author>
      Kalinčiak, Ján
     </tei:author>
     <tei:title>
     </tei:title>
     <tei:pubPlace>
     </tei:pubPlace>
     <tei:publisher>
     </tei:publisher>
     <tei:date>
      1864
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p/>
  </tei:encodingDesc>
  <tei:profileDesc xmlns:eltec="http://distantreading.net/eltec/ns">
   <tei:langUsage>
    <tei:language ident="slk"/>
   </tei:langUsage>
   <tei:textDesc>
    <eltec:authorGender key="M"/>
    <eltec:size key="short"/>
    <eltec:canonicity key="unspecified"/>
    <eltec:timeSlot key="T2"/>
   </tei:textDesc>
  </tei:profileDesc>
  <tei:revisionDesc>
   <tei:change when="2025-01-23">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     Mních
    </tei:head>
    <tei:head/>
   </tei:div>
  </tei:front>
  <tei:body>
   <tei:div type="chapter">
    <tei:head>
     I.
    </tei:head>
    <tei:p>
     Keď ideš cestou od Liptovskej do Ružomberka, ukáže sa ti z jednej   strany pekná diaľ dolného vidieka liptovského; uhliadneš tam   osamotený, na výšine ležiaci kostol Všechsvätých, v ktorom z výpravy   oproti Turkom vracajúci sa Ján III. Sobiesky, kráľ poľský, služby   božie konal, tam zas vyzerá ako z tajomnej skrýše biela veža   Štiavnice a sem i tam rozosiate dedinky medzi čistým poľom, zelenými   lúkami, belasými horami ako panenka vencom obtočené. Uhliadneš tam z   druhej strany Váhu –ako striebristá stužka celý vidiek liptovský na   dve rovné poly kálajúceho a svojimi zelenistými vodami vrchom,   miláčkom svojím, zemi liptovskej čosi šeptajúceho – a tu hneď od   Liskovej strmo vypínajúcu sa výšinu, ktorá teraz nad hradskou a Váhom   visí, čo ale za dávnych časov bezprostredne od vĺn Váhu bola   obmývaná.
    </tei:p>
    <tei:p>
     Tento vrch, túto výšinu nazýva ľud až podnes Mníchom a udáva tým   menom dač tajomstva plného, čo stať sa tu muselo dakedy, hoc ti na   otázku nič viac neodpovie, len že sa ten vrch zve Mníchom, a to od   skaly neďaleko Váhu nad hradskou pozdlžmo sa vypínajúcej a docela v   zemi tak zasadenej, že bys’ myslel, že to človek velikánskej podoby   až do pol pŕs zakopaný. Tak ľudia mlčia o útvoroch mien, z vlastnej   obrazotvornosti pošlých, a predsa zanechávajú v menách a výrazoch   šľapaje starodávnych podaní.
    </tei:p>
    <tei:p>
     Dolu liptovským vidiekom vidieť dvoch ľudí, na koňoch uberať sa v   hlbokom rozhovore za čistého júnového dňa roku 1217; podľa zovňajšej   podoby sú to nie ľudia obyčajní, ani v týchto – od hlučného skvelého   sveta oddialených krajoch vídavaní. Starší, zhrbenej postavy,   vychudnutej, suchej, ohorenej – dlhým šedivým fúzom a bradou pokrytej   tváre, bol čiernou, od prachu teraz brnasto vyzerajúcou huňou odetý,   okolo pásu remennou spinkou opásaný. Hlavu mu pokrývala na huňu   prišitá – tvár mu zatienujúca a ho od ihrajúceho slnca ochraňujúca   čapica, spod ktorej len tu i tu bystré tmavé oko zablyslo, kedykoľvek   sa obrátil jazdec k mladému spoločníkovi svojmu. Z celého výjavu jeho   bolo vidno že, je mních.
    </tei:p>
    <tei:p>
     Spoločník jeho vyzeral docela inak. Tento bol oblečený v liskavej   oceli od päty až po hrdlo; na boku silný široký, dlhý plášť čiernej   farby, na ktorom od pliec dolu bol biely široký vyšívaný kríž.   Oceľový Šišak visel mu na rukoväti meča dolu, hlava ale bola   červenou, zlatom vyšívanou čapicou zakrytá. Teplo jarného dňa a   bezpečnosť okolia primälo ho k tomu, aby ocelový šišak zložil a   namiesto neho ľahkú čapicu na hlavu posadil. Voľné oko obzeralo sa   dovôkola vidiekom, silný fúz dodával mužskej hrdej tvári výraz sily a   tuhej vôle a čierny havraní, vo vetríku zihrávajúci si vlas bil tu i   tu po širokej oceľou pokrytej šiji, i tak vzbudzoval šuchot hrmiaci,   slabý síce, ale predsa dosť výrečný, takže by prísnejší pozorovateľ   ľahko z toho vyrozumel, ako vlas havraní šepce: „Hlaďte sem, aký som   pyšný, že som korunou hlavy pána môjho, syna ohnivej krvi, silnej   vôle, mohutnej mužskej postavy!“
    </tei:p>
    <tei:p>
     Mladší sa ku staršiemu ozve: „Ale, pán opát, velebný otče, čím   ďalej ideme, tým menej rozumiem, čo je vlastne príčinou našej výpravy   do týchto pustých od sveta oddialených krajov; nerozumiem, čo za   výhodu naša prítomnosť tu pre sväté dielo oslobodenia krajov po   ktorých svätá noha Spasiteľa sveta kráčala, nájsť môže; nerozumiem,   čo pri tom Uhorská krajina a menovite náš rád svätého Jána získať   môže!“
    </tei:p>
    <tei:p>
     „Sú tajomstvá na zemi i na nebi,“ odpovie zhrbený starec, „a   nerozumie im svet, múdrosťou svojou všetko pochopiť chcejúci; sú   tajomstvá zrejmé oku nemluvňaťa a človeku neskazenému, ktoré v   každodennom živote hýbajú srdcami ľudskými a rodia zápal v prsiach   človeka, o svojej cene ľudskej neznajúceho. Ty pohliadaš, syn môj,   zvykom svojím cudzozemským na tieto končiny oddialené od sveta,   ktorému ty rozumieš, a nepomysliš, že v týchto pustých, nemých   hornatých krajoch prebýva ľud plný citu, plný zbožného zápalu, ktorý   – keď mu povieš, daj život za kríž Spasiteľa –nie dnes, ani zajtra,   ale naveky vekov hotový je obete prinášať za svätú vieru, za   oslobodenie kríža od jarma pohanského. Ja som nehodný služobník,“   pokračuje ďalej mních, „pána môjho a tak možno v úsudku mojom chybím,   ale podľa mojej najlepšej známosti povedať musím, že zbožnejšieho   ľudu ani u vás v zápalistej Francii, ani v umnom Nemecku, ani v   opatrnom Anglicku a pyšnom Španielsku nemáš nad ľud Karpát; a tak kým   nazdávate sa vy, že od vás spasenie kresťanstva závisí, zabúdate na   ľud zbožnejší mysľou, úprimnejší srdcom od vás.“
    </tei:p>
    <tei:p>
     Mladý, ocelou odiaty muž sa usmiechal pri slovách zhrbeného,   vrúcnosťou reči zachyteného starca, i bolo vidno z ťahov tváre jeho i   z pohadzovania hlavy, že s dákousi útrpnosťou horlivosť starca   úsmechom obraziť nechce. Starec to spozoroval a bolo mu nie ľúto na   srdci, ale radšej otupno na mysli, že jeho hlboké presvedčenie za   predmet úsmechu –hoc i nemému –slúžiť môže. Ale v povedomí prevahy   svojej pokračoval ďalej: „Tak je, pán komtúr, tak, za jedno preto, že   ak chceme hrob svätý oslobodiť, musíme mať zápal svätý za vec našu,   bez tohoto nikde, lebo nevytrváme ináč v boji .a spolu zneuctíme vec   samu, ktorá má byť čistá od všelijakých pobočných žiadostí; čo sa   ale, po druhé, dotýka ľudu Karpát, známe my všetci, ktorí alebo   teraz, alebo predtým sme medzi ním prebývali, že on, nadchnutý duchom   zbožným, vytrvá v podujatiach svojich skorej ako vy, dumní na svoje   činy, z ctižiadosti alebo osobných zámerov predsavzaté. K tomu   vidíme, že vy všetci posiaľ, hoc ste ako horlivo začali za vec svätú   kruté boje, nevykonali ste nič, bo duše vaše nemali dosť spružnosti   dlhší čas vytrvať v ohni skúšania.“
    </tei:p>
    <tei:p>
     „Rád reči vaše počúvam, velebný otče,“ odpovie mladší z   pocestných, „i radujem sa počúť z úst vážnych, že v skrytosti sa   nachádzajú plemená, posiaľ nepoznaté ľuďom činu –a len dvoje   poznamenania mám k tomu. Po prvé, že sama bohabojnosť v boji oproti   vyučeným v zbroji neverným nič nevykoná; po druhé ale, že ľud hoc ako   silný a pevný, vôľou svojou vždy od náčelníkov svojich a od ich vôle   závisí. Známe dobre, že svätý hrob vinou nás samých, to jest   náčelníkov, zas do rúk neverných znovu upadol, keď títo, nehľadiac na   zmužilosť a bojachtivosť ľudu svojho, .len z čírej nevinnosti   ponavracali sa domov.“
    </tei:p>
    <tei:p>
     „V prvom ohľade, pán komtúr,“ odpovedá starec, „vám dobre stojím,   že sa ľud náš ľahko naučí každému možnému spôsobu bojovania, a keď sa   raz odhodlal k výprave vojenskej, čo je uňho najťažšie, to sa zná   podrobiť, akoby neznámym pudom nútený, predstaveným svojim a tak si   vynadobudnúť za krátky čas známosti vojenské. Toto prvá výmienka   dobrého bojovníka, o vodcov postaráme sa my. Čo sa ale dotýka kráľa   Ondreja a jeho podujímavosti v tejto záležitosti, to dobre stojím, že   on ľud svoj neopustí a ho nazad ku domov neodvolá, pokiaľ nevyplnil   sľub svoj, otcovi a cirkvi daný. – Počúvajte, pán komtúr,“ pokračuje   horlivejšie starec, „keď kráľ Bela III. zomieral, posvätil syna   svojho, Ondreja, prísahou službe kresťanstva, dal mu prišiť kríž na   plecia, zanechal mu k výprave mnoho pokladov, napomínal biskupa   jágerského a pätikostolského, aby s ním išli do Svätej zeme a   prtpravoval tak dielo oslobodenia hrobu svätého. Stalo sa to roku   1196. Ale čo sa nestalo? Po smrti Belu stal sa kráľom Ondrejov starší   brat Imrich, ktorý mu všetky peniaze Svätej k výprave krížovej od   otca určené pobral; týmto aj preto nahnevaný Ondrej, že mu otec   žiadne kniežatstvo nezanechal, len. nazbieral križiakov a namiestol   výpravy do Jeruzalema vtrhol do Chorvátska a Slavónska i opanoval   tieto kraje. Tak dlho opan zostala nenávisť medzi dvoma bratmi. Po   smrti Imricha dosadol na trón Ondrej i rozpamätal sa na sľub otcovi   daný a my služobníci pána nášho zaviazaní sme podľa našej najlepšej   možnosti podporovať podujatie jeho.“
    </tei:p>
    <tei:p>
     Dokončil starec. Mladý bujarý muž počúval slová jeho s   rozvážlivosťou i poznamenal: „To všetko mi je jasné, velebný opát,   ale predsa neznám, nač práve sem poslali mňa, nač práve človeka z   rádu nášho, ktorý v Uhrách tak málo účasti mal. Známo nám je to, že   králi predošlí i v Uhrách nemeckému rádu darúvali rozsiahle statky,   kdežto my žiadnych posiaľ výhod sme v tejto vlasti – okrem v Trenčíne   – navzdor ustávaniu nášmu obsiahnuť nemohli.“
    </tei:p>
    <tei:p>
     „To práve je mojou úlohou vám vysvetliť,“ povedá mních, „znáte, že   Ondrej kráľ s bratom svojím mnohé rozbroje mal, znáte, že tento   rytierov nemeckých – a to i s ich veľmajstrom Konom do krajiny   povolal a ich obšírnym majetkom nadal, aby mu proti Ondrejovi   pomáhali; tak teraz Ondrej na radu kňazstva, ktoré s ním i proti jeho   bratovi držalo, predkladá vás, rád svätého Jána, oným –hoc nemeckých   rytierov i sám predtým v Sedmohradsku majetky obdaril. Čo sa dotýka   vašej osoby;“ pokračuje starec, „tu zas máte na stav krajiny   pohliadnuť a vysvetlíte si všetko. Kráľ Ondrej urobil veľkú chybu.   Bratov kráľovniných, cudzozemcov, postaval do úradov cirkevných i   svetských, oproti čomu sa pobúrilo vyššie zemianstvo a nato kráľovnú   zabiť a moc kráľovskú obmedziť chcelo. Pozostatky to Imrichových   prívržencov. My sme uspokojili kraj pre ciele vyššie, chtiac kráľa ku   splneniu jeho sľubov –vypraviť sa do Svätej zeme – udržať, čo by   nemožným bolo, keby o udržaní svojho panovania presvedčený nebol. Čo   tu hovorím, to spolu súvisí s našou terajšou návštevou v týchto   hornatých krajoch. Ak má Ondrej s pokojom povolanie svoje splniť,   musí kraj v pokoji a poslušnosti byť udržaný. Cieľom naším je teraz   najmocnejšie hlavy z krajiny do Svätej země vypraviť a medzi   najsilnejších prislúcha pán Liptovského zámku Veľmožín, ku ktorému   ideme teraz; keď sa pripojí tento k výprave do Svätej země, tak sú   Horné Uhry pre výpravu skoro ubezpečené. S tým sú ale ešte i druhé   výhody spojené. Počujte ma len. Liptovský zámok je v Horných Uhrách   najmocnejší, cesta svätopanenská ho spojuje s Oravou a Poľskou.   Ondrej opanoval Halič a chtiac ju držať, mnoho mu záleží na tom, v   čích rukách Liptov spočíva. Ak sa Veľmožín pridá k výprave – prečo ja   osobne na svoje staré dni do Liptova cestujem –tak vy zostanete tu ,a   neodídete do Trenčína, kde ste hlavne poslaný, a i Horné Uhry i Halič   z Liptova na uzde držať budete. Arcibiskup ostrihomský obdrží správu   celej krajiny a vy ho máte od polnoci, ale komtúr de Croix, ktorého   správe Chorvátsko a Dalmátsko zverené je, odpoludnia podopierať.“
    </tei:p>
    <tei:p>
     „Ďakujem vám, ctihodný otče, za dôveru vo mne zloženú,“ odpovedá   johanita, „a odpusťte, že som slovám vašim sprvu neveril. Teraz   rozumiem, že celá cesta naša má isté ciele, ktoré, čo odo mňa záleží,   dozaista celou silou podporované budú.“
    </tei:p>
    <tei:p>
     Takto sa rozhovárajúc, blížili sa dva pocestní k Liptovskému   zámku.
    </tei:p>
   </tei:div>
   <tei:div type="chapter">
    <tei:head>
     II.
    </tei:head>
    <tei:p>
     Veľký Liptovský zámok teraz darmo oko cestovateľa, dolu vidiekom   idúceho, hľadať bude, jedno preto, že svet terajší docela iný beh   ciest svojich označil ako za starodávna a tak údolia predtým smer   ciest označujúce sú lebo docela zabudnuté, alebo aspoň tak naboku   odstavené, že nikomu ani nenapadne šľapaje predkov svojich tam   hľadať; po druhé preto, že Liptovský zámok dávno už zanikol. Ostatky   jeho sa vidieť môžu až podnes v sielnickom chotári, proti horám   svätoanenským, kadiaľ pred veky hlavná cesta z Liptova do Oravy   viedla.
    </tei:p>
    <tei:p>
     Bol to zámok mohutný, ale mohutnejší jeho pán. Pán Velmožín bol   potomok znamenitých predkov, ktorých menom pýšiť sa právom mohol, bo   veniec zo slávy vlastnej uvitý oddávna krášlil dom jeho; a polia jeho   široko niesli bujno—žlté klasy a oko na lúkach jeho zhliadlo kvety   najrozličnejšej krásy. Hôr, tých mal dosť, viac ako treba, on   pravdivým hôr bol pánom, bo týchto bradlá až tam z neba široko—ďaleko   zvádzali dolu hrom i búrku. Na nohách hôr, kde vytláčal sa čistý tok   vôd zo zeme, jeho rožný dobytok, keď nebolo snehov, chutne sa pásal.   Mal ďalej po holiach k nebu sa pnúcich hromadu salašov a oviec. Tak   štrng zvonca, brink spiežovca, tiahla bačova fujara, trúba pastiera i   poľovníka, obyčajne sa zhovárala o jeho moci. A jeho domu chladné   steny boli plné striebra, zlata, takže poklady nie podľa ceny, ale na   kusy rátal. On šťastia syn, on pán mohutný a práve dnes v najväčšej   sláve ukázala sa moc jeho.
    </tei:p>
    <tei:p>
     Kráľ Ondrej II. poslal vyslanectvo k nemu, a to najprv ctihodného   Uriáša, opáta svätomartinského, známeho zbožnosťou a prívrženstvom ku   kráľovi, potom novooustanoveného komtúra trenčianskeho z rádu svätého   Jána Jeruzalemského Gilberta de Château Cavaillon, známeho   hrdinskosťou v bojoch oproti neverným. Za týmto prišlo na Liptovský   zámok o pol dňa neskorej druhé osobníctvo a služobníctvo   vyslanstva.
    </tei:p>
    <tei:p>
     Pán Velmožín, krem toho hrdý, zakvitol radosťou nad uznaním sily a   platnosti svojej zo strany kráľovej.
    </tei:p>
    <tei:p>
     Uriáš, muž vážny, mu docela netajil, prečo ho kráľ vlastne k tomu   vyzýva, aby pripojil sa k výprave krížovej do Jeruzalema.
    </tei:p>
    <tei:p>
     Liptovský zámok držal Liptov, Oravu, susedné stolice a k tomu   ochraňoval Uhorskú krajinu od nápadov poľských a udržoval Halič; tak   bol pán jeho i pre kráľa i pre krajinu z dvojej strany dôležitý.
    </tei:p>
    <tei:p>
     Pán Velmožín si pohladil dlhú čiernu, spolovice už striebrom   poprepletávanú bradu, stiahol čelo z oboch strán dovedna i odpovedal   Uriášovi: „Ctihodný otče ! Pravdu máte, keď Liptov za dôležitý   pokladáte, bo pokiaľ tento stojí, báť sa Poľskej nemáte, a páni v   Horných Uhrách, čo by koľvek podujali môžu sa za krátky čas z Liptova   zámku zas alebo zničiť alebo do starej koľaje zaviesť. Len jedno by   som k tomu poznamenať mal. – Žiaľbohu syna nemám a vyberúc sa raz z   krajov týchto, kto bude zastávať úlohu moju, to jest tu udržovať   vernosť ku kráľovi a tam zas udržovať zástavy Uhorskej krajiny na   zemi Červenej Rusi, Haliče? Bo verte mi, ctihodný otče, nie meč, nie   sila telesná a množstvo ľudstva, ale hlava znajúca uhádnuť okamih, v   ktorom sa čo podujať má, rozhoduje nad podujatiami od desaťročí   pripravovanými.“
    </tei:p>
    <tei:p>
     Velmožín skončil, Uriáš pozeral naňho. Obidvaja v prvom okamihu   ďalej hovoriť neznali a každý sa zahrúžil do svojej myšlienky. Uriáš   cítil pravdu slov svojho terajšieho hospodára a spolu i videl, že muž   znamenitejší ťažko cudzím živlom, cudzím ľuďom vlastnosť, majetok   svoj oddať môže; Veľmožín ale pri celej oddanosti svojej ku kráľovi   Ondrejovi pomyslel si na dieťa svoje jediné Marienku svoju.
    </tei:p>
    <tei:p>
     A Marienka, Bože môj, bola jediná útecha dňov života jeho. Škoda   ťa, pán Velmožín, žes’ syna nemal, dediča slávy predkov tvojich! Ale   nie škoda ťa! Prečo? Marienka tvoja, jediné dieťa tvojej nebohej   ženy, je tvoje, jediné, a žes’ syna nemal, preto tvoju tvár nikdy   nekryje hmlistá pošmúrnosť. Ale aj nač? No keď pohliadneš si na svoje   dieťa, Marienku, či tvoje oko nezavisne na tej velebe stvorenia   božieho? Ľalia, biela čistá ľalia je nič oproti Marienke; mne sa   snívalo za dávnych mladých časov o dievčatku, oproti ktorému slnce   nič, hviezdy nič a zora ranná ešte menej – a to tvoja Marienka. – Ale   ty aj znáš, čo máš na nej, a vieš, že by sa aj chladná smrť zatriasla   túžbou objať dieťa tvoje uhliadnúc ho. – Tak ťažko otcovi zanechať   miláčka duše svojej bez záštity, bez ochrany osamoteného.
    </tei:p>
    <tei:p>
     Ale Uriáš, muž myšlienky a zápalu náboženského, neobzeral sa dlho   na to i prehovoril k Velmožínovi: „Syn môj! Pravdu máš mysliac, že   tvoje postavenie v Liptove každý udržať nie je vstave, ale kráľ   Ondrej na radu cirkvi i tu sa postaral popredku, tak ako inde, o   udržanie moci tvojej, Gilbert de Château Cavaillon preslávený v   známostiach vojenstva, polorytier, polokňaz, johanita, prevezme   správu majetku tvojho a udrží ho, bo je najpodujímavejší a   najrozumnejší člen rádu svojho, hoc je mladý. Ty ale máš za príklad   slúžiť druhému zemianstvu, aby zúčastnilo sa ono na podujatiach,   týkajúcich sa kresťanstva celého. Ak sa nezväčší moc tvoja pritom,   tak sa iste neumenší; teraz ale treba skorej odhodlanosti a zvolania   ľudu tvojho k výprave krížovej.“
    </tei:p>
    <tei:p>
     Veľmožín dlho rozmýšľal, čo počať má, Uriáš podnecoval ustavične   myseľ jeho; až naostatok Veľmožín rozposlal po Liptove, Orave, Turci,   Trenčíne, Zvolene, Spiši a Šariši poslov povolávajúcich zemianstvo i   ľud pod zástavy krížové. Keď v Uhrách králi zvestovali vojnu,   posielali poslov po stoliciach krvavú šabľu v ruke nosiacich na znak,   že sa zhromažďovať má zemianstvo na Rákoš k výprave vojennej; teraz   to urobil Veľmožín s rozkazom zhromažďovať sa pri Liptove zámku.
    </tei:p>
    <tei:p>
     Prvej ale, akoby ce1á výprava ku Budínu bola postupovala, držal   Veľmožín na Liptove zámku slávny hod.
    </tei:p>
    <tei:p>
     Nezabudol na dieťa svoje jediné, Marienku. Zvolal pánov Liptovskej   stolice k sebe, držal poradu s nimi, predstavil im Uriáša i Gilberta   i rozpovedal im úmysel svoj tiahnuť do Svätej zeme. Zemianstvo sa   jednohlasne prehlásilo za kráľa, za výpravu do Svätej zeme.
    </tei:p>
    <tei:p>
     Keď ale všetkému bol koniec a páni sa porozchádzali, zadržal pán   Velmožín u seba pána Imricha Almana, šuhaja mladého, driečneho, i s   rodinou u seba.
    </tei:p>
    <tei:p>
     Opýtaj sa teraz o rodine Almanov v Liptovskej stolici, nuž ti   každý povie, že býva v Biharovciach, dedine docela jednoduchej, a keď   prídeš na trh do Mikuláša alebo do Ľupče alebo do Ružomberka, nuž   uvidíš ľudí predávať husličky za osem grajciarov alebo inšie hračky   pre dietky, ktorých matere svojim synkom jarmočné doniesť chtiac,   zhromažďujú sa okolo nich, nikdy nepomysliac na to, že predkovia ľudí   tých, čo takéto maličkosti teraz zhotovujú, sú najstaršou zemianskou   rodinou v Liptove a vicišpánov, slúžnych a iných hodnostárov   krajinských medzi sebou počitovali. Tak sa časy menia.
    </tei:p>
    <tei:p>
     Pán Imrich Alman, dávno známy v dome Veľmožínovom, a Marienka,   dieťa obrazotvornosti mladosti mojej, pohliadalo naňho ako na druha   detinstva svojho a keď nastali doby, kde detinstvo prestalo, hádam   očkom inakším, ale čo nás po tom – očkom panenstva. – A škoda, žes’   to nepohliadala na mňa! Však si ty beztoho dieťa obrazotvornosti   mojej! – Ale nechže ti je! Ty, pán Imrich Alman, si šťastejší ako   ja!
    </tei:p>
    <tei:p>
     Pán Veľmožín zasľúbil dieťa svoje Marienku s pánom Imrichom   Almanom, Uriáš, opát svätomartinský, požehnal budúci zväzok; rodina   Almanov zaplesala nad výhľady povýšenia úda rodiny, Gilbert vzal   vojvodstvo nad Liptovom zámkom a Veľmožín odišiel v sprievode   zemianstva i ľudu k Budínu, odkiaľ uberal sa kráľ Ondrej čez   Chorvátsko do Svätej zeme. V Chorvátsku sa ozvalo staré vojenské   heslo chorvátskeho národa: „Vivat Banus cum Croatis!“ i odišli Uhri s   Chorváty v najlepšej zhode pod zástava,mi kráľa Ondreja do Svätej   zeme.
    </tei:p>
   </tei:div>
   <tei:div type="chapter">
    <tei:head>
     III.
    </tei:head>
    <tei:p>
     Gilbert de Château Cavaillon sa ujal správy Liptova, zasadol na   Liptove zámku a o krátky čas pozorovať všeobecné hýbania, vidno, že   skúsený vojak bystrým okom prehliada okolnosti jeho vedeniu zverené.   Komtúr Jean de Croix, prejavší správu Chorvátska, poslal mu ako   predstavený obšírnejšie návody o bránem Horného Uhorska oproti   Poľskej i oproti neprajným kráľovi velikášom a po horných stoliciach   vidno povievať čierny plášť s bielym vyšívaným krížom v lete vetra, a   to zo stolice do stolice v takej prudkosti, že bys’ sa mohol nazdať,   že to nie ani koňovi, ani pánovi možno vydržať.
    </tei:p>
    <tei:p>
     Kdekoľvek sa nachádzali prívrženci kráľovi, museli znovu – a to   podľa docela nového spôsobu upevňovať svoje zámky.
    </tei:p>
    <tei:p>
     Vždy neunavený, vždy ostrovidný Gilbert zrobil zo sebevoľného a   hlavatého ináčej zemianstva najpovoľnejšie prostriedky vôle svojej,   bo práve ľudia vôle vlastnej tušia v cudzincovi rozum, známosť a   vôľu, majúcemu zárody k podareniu vlastnému.
    </tei:p>
    <tei:p>
     I neraz zdalo sa, že Gilbert podľahne pôsoblivosti svojej, sadol   si i zložil hlavu do oboch dlaní a premýšľal už či o svojich   podujatiach, či o iných osobne sa ho týkajúcich veciach, kto ho tam   zná.
    </tei:p>
    <tei:p>
     A tu bola Marienka, ktorá starosti jeho miernila a z čela jeho   zháňala chmáry. I dobre je mužovi činu, ked útla ruka ženskej, útlou   a ako vosk mäkkou dušou i čarovnou vnadou svojou rozháňa chmáry čela,   starosti vôle a záchytky srdca. I pocítil Gilbert, čo je žena, slabá   síce, ale mohutná oproti vnútornostiam duše mužskej.
    </tei:p>
    <tei:p>
     Zatriasol sa neraz.
    </tei:p>
    <tei:p>
     Zatriasol sa, pohliadnuc na to pekné stvorenie božie, ked prišlo k   nemu, usmievalo sa milou tvárou, žiarilo jasným vyhladeným čelom a   očkami – Ó Bože! – tak jasne, tak nevinne, tak horúco iskriacimi.
    </tei:p>
    <tei:p>
     Neklam sa, Gilbert, nie to očká tvoje a tebe iskriace!
    </tei:p>
    <tei:p>
     Ale čo? Čo ho do toho? Mne alebo, tebe – očká iskria, tvár sa   usmieva, čelo pnie sa nad všetkým, a duša – duša, tá si myslí, čo   chce a vysiela pramene tajomnosti svojich nie tak v slovách, ako   radšej v tajomnom otriasaní sa hlasu, ktorému neporozumie človek   žijúci len, aby žil, mysliaci len zato, že musí, cítiaci rozkoš alebo   smútok, ktorý mu doniesol deň so vstávajúcim slncom a vyhladil z duše   akonáhle slnce zapadlo.
    </tei:p>
    <tei:p>
     Duša Marienky taká nebola, a to pocítil Gilbert a zatriasla sa v   ňom celá vnútorná postať.
    </tei:p>
    <tei:p>
     Pohliadol na dievča, duma jeho opadla, pýcha jeho sklonila sa a   tajomstvá citu začali preberať v duši jeho. Dobre mu bolo pritom, a   predsa tak úzko. Občiahol by rád dievča – ale ona nevesta druhého   muža – a predsa tak milo s ním rozpráva, občiahol by rád dievča, ale   je mních – a koniec, koniec túžbe jeho naveky, lebo sľub, železný   sľub raz daný, nikdy nazad viac vziať sa nemohúci, oceľovými okovami   zatvára vôlu jeho, a to naveky.
    </tei:p>
    <tei:p>
     Hrdinská duša, kamenná vôla, načo ti je? Pre teba niet, niet na   svete budúcnosti; pre teba niet potechy srdca, osvieženia duše,   dievča je nevesta a ty si mních.
    </tei:p>
    <tei:p>
     A predsa nikoho na svete niet, čo by zháňal starosti z čela   tvojho, nikoho niet, kto by oteplil skamenené srdce, nikoho niet, kto   by ti mohol nahradiť všetky ustávania žitia tvojho – len jedna   Marienka.
    </tei:p>
    <tei:p>
     Viac ich na svete niet.
    </tei:p>
    <tei:p>
     A tys’ mních, ona nevesta.
    </tei:p>
    <tei:p>
     Škoda ťa, Gilbert!
    </tei:p>
    <tei:p>
     Ale zas, keď nikde na svete pomoci niet, duša, duša snívajúca,   duša citlivá, duša otriasajúca sa citom, neznámym ľuďom každodenným   citom – ó Bože! – takým dobrým, takým vznešeným, takým nadsvetským   preniknutá, že človek pritom myslí, nikde, nikde na svete niet   hlbšieho, dač šlachetnejšieho, nenachádza uspokojenia vlastného ako v   piesni; bo pieseň leje olej v ranené srdce, pieseň povznáša chabosť   mysle pieseň vynáša človeka nad každodennosť do krajín   duchaplnejších, srdce obživujúcejších.
    </tei:p>
    <tei:p>
     Pieseň je prameň, z ktorého sa leje duch, leje sa človek, takže   keby ju on pod okovami neznastva a podrobenosti pod vôľou ľudí   ľadových stenajúci nemal, zaplakať by musel, že je človekom.
    </tei:p>
    <tei:p>
     I Gilbert hľadá potešenie v piesni.
    </tei:p>
    <tei:p>
     Marienka okolo neho, prichádzajúceho z ciest jej neznámych,   obskakuje nevinne, každodenne, nemysliac pritom najmenšie na dač   inšieho ako na obstaranie priateľa svojho; on ale odvracia sa od nej,   a predsa strieľa strelami očí za ňou, keď myslí, že ona to   nepozoruje, prsia jeho vlniť sa začnú, dych stáva sa kratším, do   tváre udrie oheň neobyčajný a medzi dvoma očima tam, kde sa začína   čelo, vídať ihranie hneď sťahujúcich, hneďd rozširujúcich sa   obŕv.
    </tei:p>
    <tei:p>
     V takomto rozčúlení ihrali city v srdci, motali sa myšlienky v   hlave jedna za druhou ako blesk, za času búrky jeden za druhým v   tučných, oloveno ťažkých oblakoch, za časov sparných dňov letných sa   križujúci.
    </tei:p>
    <tei:p>
     Nech si tam búri dnu hlboko v duši, ako chce, ale Marienka to   spozorovať nesmie, a tak ruka Gilbertova čiaha za citarou a hlas z   trasúcich sa úst mnícha sa ozve tak prenikavo, tak zatriasajúco, a to   v reči cudzej, že pieseň jeho prsia nie slabej citlivej dievčiny, ale   i skaly stien zámku preniknúť musela.
    </tei:p>
    <tei:p>
     Spieval on po francúzsky a pieseň jeho mihotala sa citom v Tatrách   nepoznaným.
    </tei:p>
    <tei:p>
     „Ale preboha, čo vám je?“ hovorila na to Marienka.
    </tei:p>
    <tei:p>
     „Čo mi je, dievča,“ odpovie Gilbert, „ty tomu nerozumieš; nač ti o   tom hovoriť?“
    </tei:p>
    <tei:p>
     „Prečo nie, pán Gilbert? Ja vás tak rada mám, tak rada počúvam   vaše slová, že mi je smutno, keď vidím na čele vašom smútok, v očiach   vašich smútok, z úst vašich počujem len smútok.“
    </tei:p>
    <tei:p>
     „Na ústach mojich? Čo teba do úst mojich?“
    </tei:p>
    <tei:p>
     „Je mi do úst vašich, bo počujem zatriasanie hlasu, počujem, že   dačo šepcú slová vaše, čo mi je síce neznáme, ale predsa cítim, že   vás dač bolí, a bolí tak veľmi, že by mi to skoro slzy z očí   vytislo.“
    </tei:p>
    <tei:p>
     „Tak, dievka moja!“ odpovie s rozískreným okom johanita, „možno,   možno, že bys’ ty pochopila, čo muža bolí tak hlboko v najskrytejšom   záhybe duše; ale viem, že nepochopíš, ako ľadová kôra, utvorivšia sa   na prsiach človeka, chladnosťou svojou urobiť môže z bôlov jeho kameň   studený, chladný a tvrdý, ktorý síce ťaží na človeku celom, v ktorom   sa nachádza, ale vyhodený súc do sveta, oproti iným plameňom páli i   ľadom mrazí, i mámi ľahkosťou svojou druhých, i ničí ťažkosťou   vlastnou, čo mu v cestu príde a po ňom nič, len pustota   pozostáva!!“
    </tei:p>
    <tei:p>
     Johanitovo oko pritom samo sebou zmrzlo; tvár jeho dostala výraz   tvrdý, zamkli sa ústa a len na perách vidieť bolo nepatrné, ale   predsa významné hýbanie. I z očí i z čela i z tváre bys’ ale vyčítať   mohol, že hladina zovnútornosti telesnej skrýva pod sebou sopku duše   vášnivej, velikánske búrky v sebe obsahujúcu, ale pre nával   nekonečného oceánu vyraziť sa nemohúcu.
    </tei:p>
    <tei:p>
     Dievča hľadelo naňho čistým svojím okom dlho, dlho a samo nevedelo   prečo, zatriaslo sa i bolo mu ľúto na srdci a zas len nevedelo   prečo.
    </tei:p>
    <tei:p>
     Ale ako to už raz na svete býva, že sa ženská skôr zoberie i v   šťastí i v nešťastí, v radosti i smútku, tak i teraz Marienka.
    </tei:p>
    <tei:p>
     Gilbert stál s rukami na prsiach skrižovanými, hlavu dohora držiac   a na dievča pohliadajúc, akoby prúdy v ňom zimnične prudko kolujúce,   ale na povrch predrať sa nemohúce, do jeho vnútornosti preliať   chcel.
    </tei:p>
    <tei:p>
     Marienka zas striasla zo seba všetku okamihovú úzkostlivosť i   usmievajúc sa povedala: „Ale, pán Gilbert, nehovorteže také reči,   vidíte, ja nerozumiem ani každé druhé slovo, čo hovoríte,“
    </tei:p>
    <tei:p>
     „Dobre máš, dievka moja,“ odpovie Gilbert, „a šťastlivá si, pokiaľ   ich nerozumieš.“
    </tei:p>
    <tei:p>
     „A prečo teda vy hovoríte na taký spôsob? Aha, vy ste múdry pre   druhých, ale pre seba nie.“
    </tei:p>
    <tei:p>
     Gilbert sa usmial ľahko, podvihol málo pravým plecom i vypovedal:   „Pravdu máš, Marienka! Ale keď tys’ múdrejšia odo mňa, zrob zo mňa   človeka, ktorý by sa smial, keď sa mu plakať, a plakal, keď sa mu   smiať chce.“
    </tei:p>
    <tei:p>
     „Ach, čo! Vás nezabáva nič i myslíte si, že len vy ste na svete   hoden, aby sa točil každý okolo vás, a druhý nič. Veru, veru by mi to   nejeden mladý pán, bývajúc v dome otca môjho, k vôli urobil, že by sa   tu i tu po mne ohliadol, mňa trošku zabavil.“
    </tei:p>
    <tei:p>
     „To viem, že by Imrich Alman inakší nebol,“ odvetí Gilbert.
    </tei:p>
    <tei:p>
     „No pravda! Obzvlášte on. Vy ale blúdite po svete, a keď prídete   domov, to je tvár vaša studená ako ľad, nepohnuteľná ako vylištená   oceľ, čelo vaše akoby bolo z kameňa, oči akoby pozerali len preto, že   musia, a ústa, tie šomrú mne neznáme slová a keď tu i tu niečo   zanôtia, to ma až mráz preniká, hoc tomu nerozumiem.“
    </tei:p>
    <tei:p>
     „Hm,“ usmeje sa polovičato Gilbert i poh1adká si dlhú čiernu   bradu, „keď sa ti nepáči spev môj, tak zaspievaj mi ty dačo a uvidiš,   že sa odučím tvojmu spôsobu.“
    </tei:p>
    <tei:p>
     „Tak?“ odvetí Marienka, „no dajte sem ruku, pán Gilbert!“ I vezmúc   pravicu jeho do svojej malej mäkkej, úhľadnej rúčky, tľapne dlánkou   na jeho pravicu i hrozí mu prstom: „Ale musíte slovu stáť, musíte byť   veselý ako ja a musíte mi zaspievať ako ja vám, hoc vy tomu lepšie   ako ja rozumiete. – No ale teraz počúvajte.“ I začala spievať:
    </tei:p>
    <tei:p>
     #POEZIA#
    </tei:p>
    <tei:p>
     Ej, lúčka, lúčka zelená!
    </tei:p>
    <tei:p>
     Poznala som si na lúke, lúke môjho jeleňa.
    </tei:p>
    <tei:p>
     Janíčko malý, neostaralý,
    </tei:p>
    <tei:p>
     Dobre by sme si, Janko, Janíčko, k tebe pristali.
    </tei:p>
    <tei:p>
     Tráva zelená, rosa studená!
    </tei:p>
    <tei:p>
     Prečo vás spája slnka, slniečka žiara červená.
    </tei:p>
    <tei:p>
     Preto nás spája žiara slniečka,
    </tei:p>
    <tei:p>
     Že sa vokradla ľúbosť ľúbenka nám do srdiečka.
    </tei:p>
    <tei:p>
     Prečo by sme my k sebe pristali?
    </tei:p>
    <tei:p>
     Že sme sa dávno, Janko, Janíčko, už radi mali.
    </tei:p>
    <tei:p>
     #-POEZIA#
    </tei:p>
    <tei:p>
     „No neľúbi sa vám tá pesnička, pán Gilbert?“ opytuje sa usmievajúc   sa Marienka.
    </tei:p>
    <tei:p>
     Gilbert neodpovedal na to ani slova.
    </tei:p>
    <tei:p>
     „Nože, no, hovorte slovo—dve, pán Gilbert“ uchytiac ho za ruky,   hovorí dievča.
    </tei:p>
    <tei:p>
     „Daj mi pokoj, dieťa moje,“ vážne odpovie johanita, „človek, čo   skúsil všetko, ktorý utratil všetko, zostarel v samých trudoch a nemá   nič očakávať na svete okrem skonania neistého spôsobu, nemá slov pri   hlasoch piesní radostných.“
    </tei:p>
    <tei:p>
     „Ej, ej, starý pánko,“ hovorí štipľavo Marienka, „vaše vlasy sa   tak od starosti bielia, že sa viac černejú od uhlia i ležia tak   pokojne na šiji vašej, že od samého pokoja lietajú okolo slúch a čela   vášho ako hady; a viete, šťastlivá žena, ktorá ich môže hladkať alebo   sa rukou preberať v nich od tyla hore. A vaše oko Bože môj, ej, starý   pánko,“ usmievajúc sa a prstom hroziac, pokračuje dalej, „ej, to už   vskutku docela vyhaslo, nevidí nič a neleje viacej prúdy ako   studienka živé do pŕs každého dievčaťa, na ktoré pnhliadne.“
    </tei:p>
    <tei:p>
     Gilbert krúti očima napravo i naľavo a hlava mu ovisne. Vypovie   ako sám pre seba: „Dávno to bolo!“
    </tei:p>
    <tei:p>
     „Čo dávno?“ zbadajúc a počujúc to, Marienka bystro vypovie. „Ach,   vy starký, vy, čo ste všetko skúsili, vy, čo viac nič nemáte na   svete.“
    </tei:p>
    <tei:p>
     „Nemám.“
    </tei:p>
    <tei:p>
     „I máte, čo by ste nemali, máte aspoň jeden dlh na svete, a viete   aký?“
    </tei:p>
    <tei:p>
     „Nie.“
    </tei:p>
    <tei:p>
     „Aha, to vy viac nechcete vedieť, však ja to viem, akí ste vy   páni! Sľúbite a potom nedržíte slovo.“ I zvesila hlavu, ako čo by sa   hnevala.
    </tei:p>
    <tei:p>
     Gilbert, ktorý doteraz s rukami na prsiach založenými stál,   podvihol znovu hlavu, pozrel na ňu nie síce pyšným, ale takým okom,   ako keď sa dívame na smiešne nápady detí, i vypovedal: „Nuž akýže je   to dlh, Marienka?“
    </tei:p>
    <tei:p>
     „Vidíte, sľúbili ste mi, že keď ja zaspievam, i vy zaspievate, a   teraz ste onemeli, ako čo by ste nič predtým neboli sľubovali.“
    </tei:p>
    <tei:p>
     „No teraz rozumiem,“ odpovie Gilbert, „ale však si povedala, že   nerozumieš slovám mojim a že všetko, čo z úst mojich pochádza, prv   zmrzlo, pokiaľ by sa bolo ozvalo z pŕs v hlase mojom.“
    </tei:p>
    <tei:p>
     „Pravda, povedala som tak, tak; ale vy sa nevyhovárajte tým, lež   zaspievajte tú, čo ste si včera nôtili, bo tá bola síce taká, ja   neviem aká, ale mi tak zle bolo pri nej, videla som ale, že ste vy   hneď boli lepší, keď ste si ju odspievali.“
    </tei:p>
    <tei:p>
     „Ked chceš, dobre, tu ju máš!“ zašmúril sa Gilbert, vzal bez   okolkov citaru do ruky i spieval:
    </tei:p>
    <tei:p>
     #POEZIA#
    </tei:p>
    <tei:p>
     Vlny Jordána jasné a čisté
    </tei:p>
    <tei:p>
     si tečú povoľným tokom,
    </tei:p>
    <tei:p>
     i keď sa slnce do nich nahliada
    </tei:p>
    <tei:p>
     i mesiac studeným okom;
    </tei:p>
    <tei:p>
     ale keď templár i johanita
    </tei:p>
    <tei:p>
     na jeho pozrie krištále:
    </tei:p>
    <tei:p>
     to sa rozvodní, to sa rozbúri
    </tei:p>
    <tei:p>
     na oči jejich požiare.
    </tei:p>
    <tei:p>
     On sa rozvodní, on sa rozbúri
    </tei:p>
    <tei:p>
     i syčí neznámym tokom,
    </tei:p>
    <tei:p>
     bo ho zatriasli ľudia to mnísi
    </tei:p>
    <tei:p>
     prísnym svojím tmavým okom.
    </tei:p>
    <tei:p>
     Ľudia to mnísi, ľudia to tvrdí,
    </tei:p>
    <tei:p>
     čo v srdci len boj chovajú
    </tei:p>
    <tei:p>
     zato, že im svet všetko odobral,
    </tei:p>
    <tei:p>
     i nič viac jak boj nemajú.
    </tei:p>
    <tei:p>
     Toho zradila špatná milenka
    </tei:p>
    <tei:p>
     toho zradil brat vlastný,
    </tei:p>
    <tei:p>
     toho zas otec, toho zas žena,
    </tei:p>
    <tei:p>
     u ktorej býval prešťastný.
    </tei:p>
    <tei:p>
     Na svete nič im viac nezostalo,
    </tei:p>
    <tei:p>
     bo neveria v štastie sveta,
    </tei:p>
    <tei:p>
     tak keď kráčajú po brehoch rieky,
    </tei:p>
    <tei:p>
     do nej ich cit tupý lieta.
    </tei:p>
    <tei:p>
     A preto syčia vlny Jordána,
    </tei:p>
    <tei:p>
     keď johanit v nich sa zhliada,
    </tei:p>
    <tei:p>
     bo i tá rieka cíti, čo je to
    </tei:p>
    <tei:p>
     nám najmilších ľudí zrada.
    </tei:p>
    <tei:p>
     #-POEZIA#
    </tei:p>
    <tei:p>
     Zmraštila sa tvár Gilbertovi a tóny piesne trasavé a tak   prednesené, že v nich nie obecný, obyčajný, napodobnený, od druhého   pošlý, ale vlastný cit zakypel, prezradzovali pohnutie duše; dievča   hľadelo na krásneho, tvrdého, zasmušilého muža i zmizla veselosť v   tvári jeho. Cituplná, aká bola Marienka, poznala rozdiel medzi   zunením hlasov piesne každodennej a medzi letom a tokom duše, ktorá v   hlaholoch spevu kus krátkeho bytia svojho na svete vydychuje. I   chytila ho za ruky a vyriekla, hľadiac mu čistým zrakom do očú:
    </tei:p>
    <tei:p>
     „Ale, pán Gilbert! Či sa ozaj aj vám tak stalo, ako pieseň vaša   hovorí?“
    </tei:p>
    <tei:p>
     „Daj mi pokoj, dieťa moje, a nebuď staré rozpomienky!“ odpovedal   on.
    </tei:p>
    <tei:p>
     „Ale čo by ich budila ja,“ odpovie diievča, „však vidím, ako vám   už okolo čela brnkajú a vyletujú z oka, vyletujú z tváre, vyletujú v   otriasaní zvukov hlasu vášho. Vidíte, pán Gilbert, ja som dievča   mladé, naučené od detinstva úprimne s každým hovoriť i najväčšiu   radosť mám, keď môžem komu na srdci uľaviť, a nech je to i ten   najposlednejší žobrák. A vidíte,“ pokračuje dievča, dôverne sa mu do   očú dívaiúc, „vy ste mi nie viacej cudzí, povedzte mi teda, čo vám na   srdci ťaží a uvidíte, že vám bude potom ľahšie, tak ako mne, keď sa   môžem tak dobre, dobre vyhovoriť, keď ma dačo trápi.“
    </tei:p>
    <tei:p>
     Gilbert pohliadol na jej dôverne prosiace očká i stál človek   tvrdý, neústupný tak pred ňou ako silný lev pred slabým človekom,   krotiteľom svojím. Ale mužská povaha nikdy na sebe nechce najavo   dávať, že je slabším od seba živlom premožená, i bráni sa dotiaľ,   pokiaľ aspoň aký—taký zámysel nenájde ochrániť aspoň tvár   dôslednosti; tak to bolo s ním. Práve preto odpovedal: „Dievča, pekné   si ako ten kvietok v čas jarný, ale beda, keby prišli na teba a   nevinné srdce tvoje mrazy zimné, bo ako by tomu kvietku lepšie bolo,   keby nebolo odjavilo rúcho svoje, také milé, utešené; tak je i lepšie   dievčine, keď ani nepozná, že by mrazy prísť mohli na srdce   človeka.“
    </tei:p>
    <tei:p>
     Marienka pokývala len hlávkou i odpovedala: „Viem, viem, pán   Gilbert, čo povedať chcete, ale nebojte sa, moje srdce nezvädne, keď   vy mi len o sebe rozprávať budete, a zas rozprávka sama môže vzbudiť   len súcit, len zármutok alebo veselosť mysle a potom v prípade tomto   len uľavenie srdcu vášmu.“
    </tei:p>
    <tei:p>
     „Ale tys’ mi dieťa moje predrahé,“ poznamená Gilbert, „aby som   mohol nevinnosť tvoju kaliť príklady, ako môže ženská zradiť seba,   zradiť dych duše svojej, zradiť najútlejšíe city srdca svojho pre   márny zisk i zapredať miláčka mladosti svojej, snov svojich, predať   žiar slnca neba vlastného – pre hrudu, pre hrudu, pre hrudu!“ I   zakryl si čelo dlaňou, neznajúc sám, že tým prezradzuje to, čo   predtým ukryť zamýšľal.
    </tei:p>
    <tei:p>
     Ale Marienka mu odokryla tvár i dívajúc sa mu dôverne do očú,   preriekla: „Ale bola pekná, krásna?“
    </tei:p>
    <tei:p>
     „Keď ruka božia na človeka daktorého vyliala všetky poklady krásy,   keď sa nad kým zaligotalo slnce nebeské, aby žiaru svoju vylialo na   čelo, na tvár, na ústa jeho i dalo mu moc i pobúriť kypiace city v   srdci i uspávať myšlienky človeka harmóniou hlasu nadzemského, nielen   výrazy slov, ale otriasaním, hrmením dychu vychádzajúceho z pŕs   človeka, tak to iste urobil Stvoriteľ náš i slniečko, sluha jeho z   najprvnejších pri Helene!“ tak hovoril Gilbert, ale po malej   prestávke, oprúc oko na Marienku, mimovoľne preriekol: „Ale jej   duša?“ – a to hlasom ťahavým, zdĺhavým, trasavým, že sa zatriaslo i   mladé dievča pri slovách tých, samo neznajúc prečo, bo hlava jeho sa   pokývla pomaly pár ráz pritom a oko sa stiahlo, bystrosť z neho   vymizla a na čele sa zjavili chmáry nevediace, že prezradzujú i   bolesť srdca i trudnosť rozpomienky i zatemnenosť mysle.
    </tei:p>
    <tei:p>
     Dievča sa zobralo skorej ako mních i povedalo pokojným hlasom, bo   žena rozumie skorej utlačiť pohnutie citu: „No teraz rozumiem všetko,   pán Gilbert. Helena bola krásna, vy ste ju radi mali,ona vás rada   mala, a zanechala vás pre druhého zato, že sa jej uňho ukazovalo   viacej výhod zemských.“
    </tei:p>
    <tei:p>
     „Tak je, dieťa moje!“
    </tei:p>
    <tei:p>
     „Teda vás prosím, hovorte, rozprávajte mi, ako to bolo.“
    </tei:p>
    <tei:p>
     „Nuž vidíš, dievka moja,“ odpovedá Gilbert premožený účasťou   dievčaťa, „takto to bolo: Otec môj bol mladší brat rodiny znamenitej,   a preto bol poslaný do Španielska hľadať si výhody, ktoré brat jeho   starší doma právom prvorodenstva požíval. Myseľ bojovná rodiny našej   ovenčila ho slávou, kráľ Alonzo Kastílsky ho obdaril bohato   vybojovanými krajmi kordovskými. Ja som bol jediný syn jeho a súc   dvanásťročný, bol som noci jednej hlukom a krikom zbudený; sluhovia   lietali po zámku i vzali ma so sebou a ani neviem už, ako dostali sa   von so mnou. Viac sa nerozpamätám, len že Mauri prepadli zámok na   hraniciach ich panstva ležiaci, zapálili ho a že som otca nevidel   viacej. Keď tak, bol majetok náš odňatý, zaviedli ma chlapca do   Francie k strýkovi nazad. V tom istom čase priviedli tiež dievčatko   malé k nemu zo Španielska práve na ten istý spôsob ako mňa, z   obdalečnej rodiny po jeho žene.“
    </tei:p>
    <tei:p>
     „To bola Helena.“
    </tei:p>
    <tei:p>
     I zakryl si Gilbert oči, ale po malej chvíli pokračoval ďalej:   „Bratanec môj Henrich bol pár rokov starší odo mňa, malý, zhrbený,   ináče dobrý šuhaj, ked sa dač jeho osoby vlastnej netýkalo. Traja   spolu bavievali sme sa v detinských rokoch, Helena, Henrich i ja, až   sme vyrástli.
    </tei:p>
    <tei:p>
     Neznám, ako to prišlo, či to bol len zvyk, či to bol len sen, či   to bol cit dávno chovaný v prsiach mojich, že som sa spýtal Heleny,   či nepôjde so mnou za ranného slnca prechádzať sa na brehy Rhôny. Ona   uchytila rameno moje s takou dychtivosťou, akú som predtým u nej   nevidel nikdy, i povedala: ,Kdekoľvek chceš a kedy chceš, Gilbert   môj!“
    </tei:p>
    <tei:p>
     Zatriaslo sa vo mne srdce brnením predtým nikdy nepaznatým. Šli   sme na breh Rhôny i kráčali sme krokom povoľným, dúfajúc sa do vĺn   hneď ticho, hneď prudko tečúcich, trhali sme kvietky, tvár svoju do   vôd rieky schyľujúce, a cítili sme, že život náš podobný má byť   rieke, v ktorej krištáľoch očká nevinných kvietkov nezhliadajú sa,   len aby videli v nich obraz svoj, ale i kúpu sa v nich, aby tým   zvlažili krásu svoju.
    </tei:p>
    <tei:p>
     I dobre, tak dobre mi bolo na srdci.
    </tei:p>
    <tei:p>
     Kráčali sme ďalej po brehoch rieky ruka v ruke i hľadeli sme na   seba a znali sme i cítili sme, že jej svetlé oko vsalo do seba dušu   moju a môj zrak zase ako ostrý meč vnikal do jej duše. Nehovorili sme   nič, nič; ale po jej dychu poznal som, že to v prsiach jej búri tak   ako v mojich, i oči naše pohliadajúce na čelo, na blesk zrakov, na   líca, na ústa, na všetko, všetko, čokoľvek dotýkalo sa jedného alebo   druhého, boli znakom večného spojenia. Sadli sme si po dlhej   prechádzke. Čo mi bolo po svete? Tvár jej som vzal do dlaní svojich.   Bozkal som ju na čelo, na dve okálence, na dve líca, na dva ústové   kútky, na jamku brady. A ona zavisla na ústach mojich, ako čo by dnu,   tak docela dnu, do vnútornosti pŕs mojich vodrať sa chcela… Ale,   dievča,“ pokračuje ďalej, že odvrátiac sa od Marienky, „ty to neznáš…   Vy ste tu takí studení, vy ste tu takí necitliví, že neznáte, čo je   to, keď sa duša v dušu vpíja a dych jedného tak obveje druhého, že   nezná, čo sa s ním robí, i že by ten jeden jediný okamih nedal za   päťdesiat životov a za sto svetov.
    </tei:p>
    <tei:p>
     Tak to bolo so mnou a tak vrúcne, tak srdečne, tak skrúšene ako   malé dieťa som myslel, že v dychu jedinej ženy na mňa vylieva božstvo   potoky rosy nebeskej.
    </tei:p>
    <tei:p>
     Ale čo ďalej hovoriť o tom?! Prežili sme pár mesiacov krásnych;   bola to jar žitia nášho a kvitla takými bujnými kvetmi, že keby   pravdou bolo líčenie mohamedánskeho raja, tak by tento musel oblednúť   pred žiarou a liskom chvíľ, týchto tak ako človek, utajujúci hriechy   svoje pred obličajom statočného, od neho vždy váženého a milovaného   priateľa, dostihnutý na skutku zlom; bo láska naša bola čistá ako   žiara nebeská, keď sa rozblyští vo velebe svojej po hodinách noci   povrchnosť zeme zatemnejúcich, i bola taká horúca, ako keď slnko za   letného času roztápa i tie ľady, čo sa nakopili za sto rokov na   vrchoch vašich, i bola tak celú útrobu človeka prenikajúca, že by   bola i celú zem našu prebodla, prenikla mocou svojou a bola by   vystrelila z druhej strany oproti slnku a bola by sa ho spýtala, akým   právom ono môže viacej žiariť nad ľuďmi ako ona.“
    </tei:p>
    <tei:p>
     Gilbert bol vo vytržení, ale museli ho rozpomienky na doby žitia   krásne, ktoré sa navrátiť nikdy viac nemajú, hlboko dojať, bo pravica   i ľavica, akoby čarovným prútom uderená, i pozdvihla sa i zakryla   tvár nadšenosťou rozjarenú.
    </tei:p>
    <tei:p>
     Marienka síce slová také nepočula nikdy, ale jej predsa bolo   pritom skoro do plaču, i zavlnilo sa jej to v prsiach, ako čo by sa   bol elektrickým dákym spôsobom prelial do jej útlej ženskej   vnútornosti prúd citov Gilbertových. Zatriaslo to ňou a to – prvý raz   v živote. Ale neklam sa, Gilbert! To naše nie pre teba. To len tak,   tak – že to práve tak bolo.
    </tei:p>
    <tei:p>
     Dievča začalo silnejšie dýchať, roziskrili sa mu zraky i hnané   pudom dobrej letory svojej chytilo Gilberta za obidve ruky i s   neznámou predtým horlivosťou vyrieklo: ,,Ďalej, ďalej, pán   Gilbert!“
    </tei:p>
    <tei:p>
     Ten ale spustil ruky dolu, ovesil hlavu, odvrátil tvár na opačnú   stranu a vypovedal doce1a krátko: „Načo?“
    </tei:p>
    <tei:p>
     „Nato,“ odpovie dievča, „aby som vedela, čo sa stalo s vami!“
    </tei:p>
    <tei:p>
     „Stalo sa, stalo sa! Nuž počuj, dieťa moje,“ hovorí hlasom   nežnejšim, mäkším Gilbert, „sedeli sme raz s Helenou na brehoch Rhôny   i pozerali sme na vlny do mora tečúce, aby naveky zhynuli i spojili   sa s prúdy, zbierajúcimi sa tam od tisícročí… Ruka v ruke, tvár v   tvár hľadeli sme na seba i povedali sme si, že tok žitia nášho tak   spolu tiecť bude cez celé žitie, až kým vplynie a zhynie v prúdoch   večnosti. Objali sme sa, pobozkali sme sa a bozk ten trval dlho,   dlho, bo duša dušu do seba vsať chcela, aby spojene, nerozlučne jedna   v druhej bývať a tak potúžená silou novou všetkým návalom protivného   osudu odolať mohla… Vtom počujem hlas za chrbtom docela spokojný:   ,No, bude tomu raz koniec?’… Obzriem sa a vidím bratanca Henricha za   nami stojaceho. Ak sa kedy nevôľa vzbudila v mojom mäkkom srdci, to   bolo vtedy po prvý raz. Čo bolo mňa doňho, keď som ja dušu moju   vlastnú vpíjal do duše svojej, hoc v tele druhom bývajúci?
    </tei:p>
    <tei:p>
     Už neviem, akým okom som zagánil, ale on, priateľ môj, sa chladne   usmial i vypovedal: ,No, no, nehádž tak divé zraky na mňa; však v   krátkom čase bude tvojmu šťastiu koniec.’ I usmievajúc sa docela   chladnokrvne, obrátil sa a odišiel ďalej.
    </tei:p>
    <tei:p>
     Mráz sadol na dušu moju.
    </tei:p>
    <tei:p>
     Prídúceho domov zavolal ma strýc k sebe i povedal mi: ,Syn môj!   Hrdinnosť otca tvojho vyzískala si meno i majetok, teraz si úbohá,   nič nemajúca sirota krem slávneho mena rodiny celej a mena otca   tvojho; a preto vyzískať si máš teraz sám to, čo vyzískal si otec   tvoj, oslávenie mena rodiny našej a majetok.’
    </tei:p>
    <tei:p>
     Zatriasol som sa, znajúc, čo to má znamenať, ako osika.
    </tei:p>
    <tei:p>
     Strýc hovoril ďalej: ,Syn môj ! O týždeň pôjdeš do Svätej zeme,   abys’ v radoch kresťanských za to bojoval, zač bojoval otec tvoj v   Španielsku.’
    </tei:p>
    <tei:p>
     ,Nie,’ odpoviem ja, ,to neurobím, bo šťastie žitia môjho len na   brehoch Rhôny kvitne. Dajte mi, strýco, Helenu a uvidíte, že i meno   rodiny i meno otca môjho na brehoch Rhôny synovec váš oslávi tak, ako   posiaľ žiaden úd rodiny našej.’
    </tei:p>
    <tei:p>
     Strýc pokrútil hlavou a odpovedal: ,Ty si mladý, neskúsený a iste   upustíš od nárokov svojich, keď si vec lepšie rozmyslíš a dozreješ;   teraz vedz, že je Helena oddávna Henrichovi určená a ty si zas   vlastnou činnosťou akú—takú postať na svete sám vydobyť musíš.’
    </tei:p>
    <tei:p>
     Neviem, čo sa so mnou v tom okamihu robilo, len to viem, že oči   moje nič nevideli, uši nič nepočuli a že mrákota zahalila i dušu i   zmysly moje. Helenu som rád mal nad otca, nad všetko, čo je človeku   drahé na svete, a odrazu počujem výrok tvrdý, neodvolateľný, že duša   duše mojej, že Helena mojou nikdy byť nemá.
    </tei:p>
    <tei:p>
     „Dievča,“ vypovie Gilbert, razom uchytiac ruku Marienky, „vieš ty,   čo sa robilo v duši mojej?… Bol to zmätok, bol to bôľ, bolo to   zatriasanie celej bytosti mojej! I nevediac, čo hovorím, volal som:   ,Strýko, opýtajte sa Heleny, čo ona povie tomu; nie, nie! Ona povie,   že nebude nikdy ženou Henrichovou.’
    </tei:p>
    <tei:p>
     Strýc sa obrátil docela pokojne i zavolal Helenu. Opýtal sa jej,   koho ženou chce byť a ona odpovedala, sklopiac zraky, trasavým   hlasom: ,Henrichovou!’
    </tei:p>
    <tei:p>
     ,Ó, Bože môj’ vyvolal som, položiac obe dlane na schýlené čelo,   oči a tvár. ,Niekoľko hodín predtým bolo s tebou čo; a teraz čo?   Predtým duša duše mojej bola moja; a teraz?!’
    </tei:p>
    <tei:p>
     Ale nač ďalej hovoriť? Po slovách tých zaškrípal som zubami,   zagánil som očima na Helenu i na strýka vyriekol som, zložiac ruky na   prsia, akoby pokojne: ,Strýco! Pôjdem do Svätej zeme.’ Helena stála   pri tom, ako čo by to nič nebolo, a strýc sa usmial spokojne i   povedal: ,Tak ťa mám rád, syn môj drahý, tys’ dobré dieťa, však som   to vedel, žes’ počúvny a že sa oddáš osudu tvojmu.’
    </tei:p>
    <tei:p>
     Strýc tak hovoril, Helena tak hľadela, ale nikto na to nepomyslel,   ako sa to kvasí v útrobách mojich – Ej, bolo tam zle, zle – a tí sa   nazdali, že je to moja rozumnosť, moja poslušnosť!
    </tei:p>
    <tei:p>
     Ale čo ďalej o tom hovoriť?“ – zmrštiac čelo a hodiac nabok hlavou   i rukou, povedal Gilbert. „Dosť na tom, išiel som do Svätej zeme a   stal som sa johanitom. A ty, Helena, rob si, čo chceš; nech ti je tak   Pán Boh na pomoci, ako si ty zničila dni žitia môjho!… Ale tu čo?   Vezmeš, človeče, široký plášť na seba, vyšívaný krížom, sadneš na   koňa, vytiahneš meč z pošvy a chceš znivočiť ním životy ľudské i   deptáš umierajúcich kopyty konskými. Dobre, nech umiera, však aj v   prsiach mojich umiera a umierať musí – to, čo v nich najľudskejšieho,   najkrásnejšieho bolo.“
    </tei:p>
    <tei:p>
     Tu sa zrak Gilberta rozplamenil i celá bytnosť jeho sa   rozplamenila tak, že sa Marienka triasť začala a predsa počúvala   Gilbertove slová s napnutosťou.
    </tei:p>
    <tei:p>
     Marienka povie potichu: „A či ste to, pán Gilbert, zniesť mohli   pokojne, keď ľudia, čo vám nikdy nič neurobili, vami ničení   boli?“
    </tei:p>
    <tei:p>
     „Nie, dieťa moje! To bola moja najväčšia radosť duše vyrážať z   tiel ľudských, bo som chcel, aby oni to so mnou zrobili, a to čím   skorej. Vo mne viac citu iného nebolo ako cit povinnosti; a túžby   žiadnej pre mňa nebolo, ako hlavu naveky na tej zemi skloniť, do   ktorej ma zahnali tí, ktorých som najradšej videl na svete. A keď cit   v prsiach tvojich nielen zmrzne ako cencúľ, ale vymrie tak, že je až   na treťom svete pochovaný, tu ti je všetko jedno, či kto druhý trpí a   či ty sám trpíš. A vidíš, dieťa moje, taký má byť johanita i templár   a len vtedy je johanitom a templárom.“
    </tei:p>
    <tei:p>
     „Vy musíte teda byť hrozní ľudia,“ odvetí Marienka, „u nás takých   ľudí niet, a ja by som sa ich bála, keby boli takí. Ale vás to   bezpochyby vojna takýmito urobila, a nie váš nepokoj duše. No   počkajte,“ usmievavým hlasom dodá dievča, „však vy budete iný, len   zostaňte dlhší čas u nás a nadýchajte sa dobre nášho liptovského   povetria.“
    </tei:p>
    <tei:p>
     „Veru nebudem, bo som všetko prežil, všetko skúsil a znám sa sám   tak dobre, že obrat v duši mojej už nie je možný!“
    </tei:p>
    <tei:p>
     „Nie tak, nie, pán Gilbert,“ odvetí Marienka, „to je nie pravda;   ja vás už teraz znám a preto vám hovorim, že ste ešte ani všetko   neskúsili, ani že sám seba neznáte; a ja vám preukážem, že i Helenu   zabudnete, i s ľuďmi i so sám sebou súcit mať budete – a to vám   preukážem ja – ja – ja!“
    </tei:p>
    <tei:p>
     Gilbertovi zastal dych v prsiach, oči sa obtiahli rúškom i   zatkveli na Marienke dlho, dlho.
    </tei:p>
   </tei:div>
   <tei:div type="chapter">
    <tei:head>
     IV.
    </tei:head>
    <tei:p>
     Od toho času mohla Marienka s Gilbertom robiť, čo sa jej len   páčilo. Jeho predošlá pôsobivlosť ustávala; jeho rozkazy bývali   krátke, ačpráve vždy dôrazné a výdatné. Najradšej býval okolo   Marienky a málokedy opúšťal Liptov zámok.
    </tei:p>
    <tei:p>
     Dievča ho zas obsypávalo žarty i veselými slovy, takže sa koľko   ráz stalo, že tvrdý muž chtiac—nechtiac oddával sa detinským   roztopašnostiam.
    </tei:p>
    <tei:p>
     Gilbert a Marienka boli nerozdvojní.
    </tei:p>
    <tei:p>
     Vojenské rozkazy Gilbertove poslúchalo všetko do nohy, bo bálo sa   ho všetko; len nie starý Ondráš, ktorý, koľko ráz len Gilberta   zhliadol, vždy obrátil sa nabok, kýval hlalvou a odŕhal.
    </tei:p>
    <tei:p>
     Ondráš vyrástol, ešte čeľadníkom súc, v dome otca Veľmožínovho;   potom slúžil v dome, vozieval na vozíčku dieťa pána svojho Marienku,   spievaval jej i rozprávky jej vypravoval za jej detských časov, i bol   svedkom jej narodenia, jej detinstva, jej vyvinutia. Slovom, Ondráš   bol skoro úd rodiny, ačpráve sluha, bo krem Parižoviec, kde sa   narodil, skoro nikde nebýval, len na Liptove zámku. Preto si aj   všetko v dome a v rodine panskej dovolil, čo sa mu len páčilo.
    </tei:p>
    <tei:p>
     Teraz sa mu najviac nepáčilo, že Marienka, jeho vlastné dieťa,   lebo ju vraj na kolenách vykolísal a sa s ňou hrával, až pritom   zošedivel, teraz sa naňho ani neobzrela. Keď vychádzala zo zámku, to   mu viac nehovorila: „Ondráš, poď so mnou“ Alebo: „Ondráš, príď proti   mne’„ Ani mu viac nevravela: „Ondráš, podaj mi to!“ – “Ondráš, dones   mi to’„ On si na tom mnoho zakladal, že on v zámku samojediný znal, a   to i do najposlednejšej ihly a nite, kde čo z Marienkiných vecí   ležalo. I koľko ráz smiať sa naň musela Marienka, keď Ondráš chyžné,   obslúžiť ju chcejúce, klbom nabok odsotil, keď chceli rozkazy panny   svojej vyplňovať v jeho prítomnosti. Zvyk a oddanosť jeho bezhraničná   k dieťaťu, k Marienke, nedopustila, aby kto nad nim horoval v priazni   u jeho panenky. On sa nestaral nikdy, čo si tam pán robí so svojím   služobníctvom na poľovačkách alebo vo výpravách bojovných, jemu do   toho nebolo nič; ale keď i Veľmožín sám dieťaťu svojmu dač dohováral   alebo mu rady udeľoval, tu sa Ondráš vždy vyskytol so svojím múdrym   poznamenaním i odporoval obyčajne i pánovi svojmu. Strážil on   Marienku vždy ako oko v hlave a nebol by dopustil, aby ju len vetrík   ofúkol.
    </tei:p>
    <tei:p>
     Teraz chodí Ondráš po zámku so zvesenou hlavou, neozrie sa ani   napravo, ani naľavo, mrmle si vždy dač pod nosom a tak sa zdá, že sa   viacej ani o Marienku nestará. Táto to ani nespozorovala, ale   naostatok jej predsa do očí padlo, že sa starý jej sluha tmolí a   tmolí okolo nej ako kamenný stĺp a že rozhovorčivosť jeho   prestala.
    </tei:p>
    <tei:p>
     „Čo ti je, Ondráško, čo?“ opýta sa ho.
    </tei:p>
    <tei:p>
     „Nič.“
    </tei:p>
    <tei:p>
     „Ale povedzže mi, hriešna duša, prečos’ taký nemý?“
    </tei:p>
    <tei:p>
     „Nač?“ bola odpoveď.
    </tei:p>
    <tei:p>
     „Ale, Ondráško, vari sa ti rozum čistí?“
    </tei:p>
    <tei:p>
     „Hm.“
    </tei:p>
    <tei:p>
     „A či ti dačol chybí?“
    </tei:p>
    <tei:p>
     „Opýtajte sa to druhých, a nie starého Ondráša!“ odpovie sluha.“Čo   vás po ňom?“
    </tei:p>
    <tei:p>
     „Ale tys’ celý blázon, Ondráško!“
    </tei:p>
    <tei:p>
     „Veru by to ani div nebol, bo už teraz na Liptove zámku ma viac   potreby niet, hoc už päťdesiat rokov slúžim, a to vždy verne a   spravodlivo. Teraz, keď treba vreteno panne Marienke zdvihnúť, dvíha   nie viac Ondráš, ale ten cudzí panáčik; keď jej spadne člnok pri   krosnách, dvíha ho zas len ten panáčik; keď jej treba vlna donáša ju   panáčik; keď sa chce pozhovárať tuliby máš panáčika; keď sa ide   panička prejsť – tu o Ondrášovi viac ani reči – to zas len panáčik   pri nej. Hľa, tak svet platí,“ vzdychol si Ondráš a hovoril akoby sám   pre seba, „a predsa som ju ja tu na týchto kolenách vykolísal.
    </tei:p>
    <tei:p>
     „Ach, Ondráško, nuž už viem, odkiaľ vietor duje,“ odvetila   Marienka usmievavo,“a musím ti povedať,“ dodala roztopašne „že by som   sa ja za živa dala pochovať, keby sa mi dač také hrozné prihodilo. A   tak, úbohá duša, trp, len trp.“
    </tei:p>
    <tei:p>
     Ale Ondráš teraz dvihol hlavu a vypovedal docela určite:   „Vysmievajte sa vy, koľko chcete, ja nedbám, ale teraz tu pána niet,   ani pána Imricha niet, a tak ja to trpieť nemôžem. Povedzteže mi,“   pokračuje sluha horlivo, „panna Marienka, či si vás ten cudzí pánko   chce vziať?“
    </tei:p>
    <tei:p>
     „Ale, Ondráško, vidíš, aký si ty hlúpy!“ odpovie mu   vážno—posmešným hlasom dievča. „Akože si ma môže vziať, keď je   mních?“
    </tei:p>
    <tei:p>
     Ondráš sa hrozitánsky zasmial i hovoril: „Mních? Mních! Mnich!   Hľa, hľa, hľa, dajtimibože za mnícha!… Ja som síce nikdy ešte mnícha   nevidel okrem u nás v kaplnke dvoch namaľovaných, z ktorých sa jeden   sám za svoje i naše hriechy po chrbte šibe, druhý ale na kolenách   kľačí a Pána Boha zloženými rukami prosí, aby sa zmiloval nad nami   hriešnymi ľuďmi, a potom toho starkého, čo tu sem s týmto mladochom   prišiel; ale i tento bol pokorný, dával nám požehnania a hovoril k   nám ako otec, takže sme si všetci kľaknúť museli, keď sa k nám   obrátil. K tomu mal na sebe také rúcho, že i starý Ondráš lepšie a   mäkšie nosí. To bol mních! A takých mníchov ja rád vidím! Ale toto?   Toto má byť mních? – Ale však sa ten ani modliť nevie! Aspoň o tom   nikto doteraz nepočul. Aha, ale on zná inšie kúsky! Keď ide panna   Marienka napravo, to škúli napravo, keď ide naľavo, to škúli naľavo i   ide mu tak jazyk ako mlyn, nie hádam pri modlidbe ale pri našej   Marienke. A keď naša panička pradie, to ju pľasne po ruke, aby jej   vreteno z ruky vypadlo a on ho zdvihnúť mohol; keď tká, to príde a   trhá jej nite, aby ich s ňou hľadať mohol; keď pletie, to zas príde   on a vytrhuje jej ihlice. A má ten veru mníšsky odev, ako ten starký   pán, čo ho sem doviedol. Aha! To sa tak na ňom liští, že ani na   svätých na oltári, lebo je to vraj – ako vravia – z hodvábu, o čom my   nič nevieme; a pritom nosí šabľu i železné rúcho ani náš pán – ej,   pekný to mních, pekný to mních,“ vrtiac hlavou, dokoná Ondráš.
    </tei:p>
    <tei:p>
     „Ondráško,“ povie na to Marienka, „veru som nevedela, žes’ ty taký   figliar a že to všetko vidíš.“
    </tei:p>
    <tei:p>
     „Hm,“ odvetil starký, „vidíš – nevidíš, keby som len to videl,   nebolo by to ešte nič, ale čo ucho počuje, za to by sa iste pán   Imrich zaďakoval.“
    </tei:p>
    <tei:p>
     Marienka začala strácať dobrú vôlu a práve chcela Ondrášovi razom   odseknúť, ked sa dvere otvorili.
    </tei:p>
    <tei:p>
     Dnu vstúpil Gilbert.
    </tei:p>
    <tei:p>
     Pozrel na Marienku, pozrel i na Ondráša skúmavým okom a videl, že   Marienka po prvý raz pred ním sklopila oči.
    </tei:p>
    <tei:p>
     Nič si z toho nerobil.
    </tei:p>
    <tei:p>
     Na Ondráša sa viac neohliadol.
    </tei:p>
    <tei:p>
     Vzniesol dohora dumné čelo, pozrel znovu na Marienku, a to okom,   čo ju do seba, jej celú postavu, jej celú bytosť vsať chcelo, i   povedal: „No nepôjdeme, Marienka?“
    </tei:p>
    <tei:p>
     „Pôjdeme.“
    </tei:p>
    <tei:p>
     I odišli.
    </tei:p>
    <tei:p>
     Ondráš skamenel, gamba mu ovisla, oči mu boli upreté na dvere,   ktorými mladí ľudia vyšli, až sa naostatok spamätoval, pokrútil   hlavou i sám pre seba vypovedal: „Ondráš! To nejde po dobrom! Keď   nieto, ani pána, ani pána Imricha, tu musíš ty dva razy vidieť, dva   razy počuť, aby sa nášmu diejťaťu dač nestalo, bo veru to nejde po   dobrom.“
    </tei:p>
    <tei:p>
     Ale ktože sa viac a Ondráša staral? Gilbert nie a Marienka – tiež   nie.
    </tei:p>
    <tei:p>
     Gilbert chytil dievča pod ruku, skláňal sa k nemu, pozeral mu do   očí, hovoril hladké slová a naostatok vypovedal: „Kebys’ vedela,   Marienka, ako mi je teraz dobre!“
    </tei:p>
    <tei:p>
     „No vidíte, pán Gilbert,“ .odpovedala ona, „však som vám   predpovedaIa, že u nás okrejete a že ľad z duše vašej práve u nás, v   týchto, ľadových krajoch, dolu spadne. Jaj! Však ja to viem! A len by   som rada vedela, prečo ste práve do Liptova prišli, aby ste u nás,   chladných ľudí, otepleli, oživli, keď vám ani horúčosť východu, ani   plamenné slnce Francie vašej nemohlo zohnať oblaky z čela vášho.   Povedzte mi, povedzte, ako ste práve do Liptova prišli, bo, u nás   ľudí vám podobných nevídať, ba sme o nich predtým ani   nechyrovali:“
    </tei:p>
    <tei:p>
     „Na to je pár slov dosť, dievka moja,“ odvetí Gillbert. „Po   zničení Jeruzialemského kráľovstva utiahli sa kresťania na brehy   morské, kde im Saracéni pár miest k obydliu zanechali. Ale keď títo   nielen znovu začali pútnikov, ale aj tieto mestá napádať, tu   zanevrela hŕstka kresťanov na svojich dávnych nepriateľov i povolala   rád johanitov z astrova Rhodos, i templárov ešte vo Svätej zemi   meškajúcich a vtrhla do zemí nepriateľských. Saracén ale stiahol sily   i z Egypta i zo Sýrie a udrel na nás. Kresťania bojovali statne, ale   podľahli, len johaniti a templári, pozerajúc pošmúrnym okom, merali   kopy nepriateľov a ticho, pokojne na velenie veľmajstra skočili ako   mátohy nočné na hŕby Saracénov. Pod kopytom konským sa ľudia zvíjali;   vresk, huk, plač, výrazy bôľu sa dovedna miešali a šamotina tá   vystupovala až k oblakom a zdala sa byť rebríkom siahajúcim až k   nebu, na ktorom si cestu kliesniť zvykla budúcnosť do výšin svetov, o   tisíc rokov zjaviť sa majúcich. Johanita a templár nedbá na to nič a   ide ďalej a ďalej, nosiac za svojou šľapajou smrť. Ale v horlivosti   svojej a istote víťazstva nevidí nič, nepočuje nič a nebadá, že ho i   zboka i zozadu Saracén obchádza. – Strely razom zafučia zboku; starý   veľmajster sa obzrie a vidí nátlak zo všetkých strán. Chudá jeho   zoschnutá postava sa vztýči na koni a rozosiela komtúrov na štyri   strany, zostanúc sám. Vtom však udrie Saracén proti jeho malému   hlúčku a vyschnutá jeho postava, zostarnutá ruka jeho tým viacej zúri   medzi nepriateľom, takže široký plášť jeho vo vetre ako zástava   duchov, v hmlách nad zemou sa vznášajúcich, zavieva. I videl som ho   osamoteného i priskočil som k nemu i odrážal som seky nepriateľské od   neho, až sa mi podarilo oslobodiť starca nemysliaceho viac na   život.
    </tei:p>
    <tei:p>
     Veľmajster videl, že je všetko stratené, bo húfok našich – viac   odolať návalu saracénskemu nemôžuc – podliehal, a keď tu i tu bolo   vidieť pár čiernych a bielych plášťov plávať v povetrí, to sa nám   zdalo tak, ako keby orol perute svoje tým väčšmi rozťahoval, čím je   istejší, že tisíce vtáctva ho obtáčajúce len na chvílu čakajú, ked   ďubať budú mozgy z mohutnej hlavy jeho.
    </tei:p>
    <tei:p>
     Z našich popadalo mnoho a medzi padlými boli traja komtúri.   Veľmajster zvolal stolicu, ticho, bez každej okázalosti.Tvár jeho   bola plná smútku, obrvy mu viseli nad vyschnutoutvárou i nad sem—tam   strielajúcimi očima ako mrákavy, keď sa nahrbia za sparného dňa v   letnom čase nad krajinou.Starec rozložil postavenie rádu, spomenul   velké straty jeho i prikročil k voleniu komtúrov pre národnosť   francúzsku, španielsku a anglickú. Komtúri sa volia z   najvýznamnejších, v boji mužov a veľmajster odporúčal Francúzom   jedného z najmladších – mňa. Ja ale vzoprel som sa tomu a voľba padla   nad Jeana de Croix. Po dlhých poradách o zosilení a znovuusporiadaní   rádu uzavrelo sa všetkých po západe roztrúsených bratov zvolať,   nových ale ta vyslať, aby mládež vyzývali ku vstúpeniu do rehole   našej. Ondrej, kráľ uhorský, získaný bol zas i pre rád náš i pre   krížové ťaženia a tak poslali i komtúra nášho a mňa sem, aby sme v   neprítomnosti kráľovej z jednej strany upevňovali vplyv rádu nášho a   potom udržovali pokoj v týchto nám dosiaľ nepoznaných krajinách.“
    </tei:p>
    <tei:p>
     „Ale vy to teraz nebanujete,“ prerečie po dlhšom počúvaní   Marienka, „však je pravda, pán Gilbert?“
    </tei:p>
    <tei:p>
     Johanita neodpovedal.
    </tei:p>
    <tei:p>
     I chytilo ho dievča dobromyselne za ruku i vypovedalo: „Vidíte,   pán Gilbert, tu u nás ste sa stali spokojnejším, vaša tvár sa   vyjasňuje, nemyslíte na bitky a každý rozkazy vaše počúva viacej ako   kráľove.“
    </tei:p>
    <tei:p>
     „To ešte niet všetko!“ odpovie johanita.
    </tei:p>
    <tei:p>
     „Všetko človek nemôže mať,“ pretrhne ho dievča, „ale naše pekné   hory, naše voňavé lúky, naše bezparné slniečko, naše čisté povetrie i   teší oko, i chová prsia človeka, takže sa musí tešiť žitiu. – No a   vy, pán Gilbert, tiež, však mám pravdu?“
    </tei:p>
    <tei:p>
     „Možno.“
    </tei:p>
    <tei:p>
     „Možno – nemožno,“ hovorí Marienka, „už ja vidím, že je to tak. A   k tomu chcete byť taký múdry, že to nevypoviete, a ja predsa viem, že   sa vám z Liptova nechce a že pomaly i na vaše vojny zabudnete.“
    </tei:p>
    <tei:p>
     „Nebuď staré spomienky,“ vypovie pošmúrne Gilbert, „bo zle je   spiacemu levovi šeptať do ucha o driemajúcej sile jeho, bo keď sa   prebudí to zotrie si chmáry z očí i chtiac dohoniť premeškané chvíle,   tým s väčšou úsilnosťou sa po okolí poobzerá, kde by nájsť mohol   predmet, na ktorom by skúšal sily svoje.“
    </tei:p>
    <tei:p>
     „Už vám ja to, pán Gilbert, raz neverím.“
    </tei:p>
    <tei:p>
     „Ale uveríš, dievka moja,“ odpovie na to johanita, „že môže iskra   pod popolom dlho tlieť, ale keď zafúka do pahreby vietor, to rozžiari   sa i pozažína uhlia okolo seba, i zapáli tisícročné hory a zničí   ich.“
    </tei:p>
    <tei:p>
     „Jaj! Ja sa toho nebojím,“ hovorí Marienka, „vy ste už od vojny   odvykli; a ešte vám dačo poviem… vy ste zabudli už i na… Helenu.“
    </tei:p>
    <tei:p>
     Neočakávané bolo Gilbertovo vyslovenie mena tohoto, a to tým   viacej, že ho od času, keď Marienke zveril tajomstvo svoje, nikto   viac nespomenul. Zamyslel sa, zvesil oko i hlavu, ale razom ju zas   vyšvihol dohora, oko mu zablyslo i zahorelo plameňom, ako keď za   sparného večera zabĺknu pary na čistom nebi, silne uchytil obe ruky   dievčaťa a odhodlaným určitým hlasom vypovedal: „Pravdu máš, dievča!   Keď zjari dub pučí a svieže lístie rozkladá po holých halúzkach,   nespomína si viac na uschnuté, vetry poodnášané lístie jesene.Búrka   pŕs mojich utíchla, Helenin obraz zanikol v duši mojej, takže len   hmla po ňom zostala. Ale aj táto s vychádzajúcim novým ránom žitia   môjho redla, až vyšlo slnce moje, a slnce moje si – ty.“
    </tei:p>
    <tei:p>
     „Ja, pán Gilbert?“ opýta sa ťahavým, premeneným hlasom zarazená   Marienka.
    </tei:p>
    <tei:p>
     „Áno, ty,“ hovorí určite Gilbert, „u teba mám pokoj, u teba   nemyslím na bitky, nemyslím na Helenu. Tvoje účastenstvo na mojich   osudoch, tvoja starosť o mňa, tvoja lahodnosť, tvoja bezstarostlivá,   vždy nežná myseľ rozbila ľady dušu moju obkľučujúce. Gilbert žije v   tebe, dýcha dychom tvojím, hľadí okom tvojím. Marienka! Nech ti je   Gilbert tým, čo si ty jemu – a on ťa vznášať bude na rukách svojich   až ta, kde ani končiare vrchov vašich nečahajú, a ty sa zaskvieš vo   sláve svojej, že ti bude pol sveta závidieť,“
    </tei:p>
    <tei:p>
     Čím ďalej hovoril johanita, tým viacej sa začervenalo líce, tým   viacej sa rozširovalo oko jeho a postava jeho nadobývala podobu   velikána, ktorý myslí, povedomý súc mohutnosti svojej, že sa mu   všetko na svete koriť musí, že on je osou sveta, okolo ktorej otáča   sa všetko.
    </tei:p>
    <tei:p>
     Marienky sa zas strach zmocnil, obzerala sa sem i tam, i v úzkosti   svojej povedala: „Ale, pán Gilbert, čože sa vám robí? Čo vlastne   chcete odo mňa?“
    </tei:p>
    <tei:p>
     „Od teba, Marienka?… Od teba očakávam silu a krepkosť, bo ty   jediná si vstave zahnať starosti moje, tvoja útlosť a lahodnosť   obveseliť a zohriať myseľ muža tvrdého, súc ale v blízkosti tvojej   ako vosk mäkkého. – Čo ja chcem?
    </tei:p>
    <tei:p>
     Chcem, abys’ ty ľúbila mňa tak ako ja teba.“
    </tei:p>
    <tei:p>
     Slová tieto vypovedal Gilbert s prudkosťou i zastavilo mu to dych   a oči jeho hľadeli na Marienku, ako čo ,by vodrať sa do vnútornosti   jej najskrytejšej a tam pohyby jej duše vypátrať chceli.
    </tei:p>
    <tei:p>
     Dievča sa ale zobralo pomaličky i vypovedalo: „Pán Gilbert, to   nemôže byť. Ja som nevesta Imrichova a zachovám lúbosť preňho; a vy   ste mních a iste nebudete lámať sľuby pri vstúpení do rehole vašej   dané.“
    </tei:p>
    <tei:p>
     V Gilbertovi sa vzbúrila stará náruživosť.
    </tei:p>
    <tei:p>
     Tvár jeho zostala ako obličaj noci za pošmúrnych jesenných   večerov.
    </tei:p>
    <tei:p>
     Ale ešte raz pozdvihol hlas, búrku v prsiach udusujúc: „Nie,   dievča! Ty nemôžeš byť ženou každodenného človeka! Tvoj útly cit   potrebuje inej potravy, Tys’ stvorená pre mňa! Ty sa budeš ako   brečtan obvíjať okolo mňa a zelenieť sa budeš jarosťou svojou i   vtedy, keď iným zelinám a iným ženám lístie opadáva a líca vädnú…   Tebe škoda zahynúť pri boku každodenných ľudí. – A ja mních? Nuž   dobre! Jesto ešte niekto na svete, čo má moc dané sľuby rozväzovať.   Spojím sa so strýcom i budeme spolu prosiť Svätého otca, aby ma   oslobodil od sľubu bezženstva, ba kráľ Francie sám sa do toho vloží –   a ty, Marienka, pôjdeš za mnou.“
    </tei:p>
    <tei:p>
     „Nemôžem!“ odpovie pološeptom dievča.
    </tei:p>
    <tei:p>
     „Dobre!“ vyvolá Gilbert, „poďme ďalej.“ Zasekol zuby, vztýčil   pyšne postavu a obrátil kroky k Liptovu zámku.
    </tei:p>
    <tei:p>
     Marienka ho smutne, bez slova nasledovala.
    </tei:p>
    <tei:p>
     Nikomu nenapadlo na vracajúcich sa pozerať, bo ich prechádzky boli   obyčajné.
    </tei:p>
    <tei:p>
     Len dve oči spozorovali, že Gilbertova postava pyšne, pánovite   vyhliadala, že zrak jeho sa sem—tam ako pobúrené vlny morské gúľal a   že na čele jeho poletovali mrákavy, ako keď sa na Poludnici oblaky   zbierajú, aby tiahnúc ku Kriváňu, zúrili a búrili nad tichým   liptovským vidiekom. Tie dve oči pozreli i na Marienku, ako sklopeným   okom, trasúc sa ako osika, prekračovala prah zámocký.
    </tei:p>
    <tei:p>
     Boli to oči Ondrášove.
    </tei:p>
   </tei:div>
   <tei:div type="chapter">
    <tei:head>
     V.
    </tei:head>
    <tei:p>
     Ale nebolo sa mu treba viacej obzerať veľmi ani po Marienke, ani   po Gilbertovi.
    </tei:p>
    <tei:p>
     Marienka utratila predošlú bezstarostlivú pohyblivosť a   štebotavosť, schádzala sa s johanitom, len keď mu vyhnúť nemohla, a   bývala najradšej sama. Gilbert zas nedoliehal ničím viacej na ňu a   zdal sa naoko byť pokojný i lahodný k dievčaťu. K tomu ho   zaneprázdňovali iné veci.
    </tei:p>
    <tei:p>
     Ako keď vetríky si okolo tatranských sochorcov poihrávajú a im   novinky všelijaké, len im samým zrozumiteľné šepotajú, tak sa   donášali chýry až hen do odľahlých krajov liptovských, že sa kráľ   Ondrej, opustený od spojencov, so svojím, chorobami, zimou a hladom   veľmi zrednutým vojskom nazad do Uhorska navracia.
    </tei:p>
    <tei:p>
     Opát svätomartinský Uriáš poslal posla na Liptov zámok, kde   Gllbertovi v dlhom liste potvrdzoval chýry, i vyvolal ho, aby teraz   tým viacej striehol nad hranicami krajiny a nad zemianstvom, kráľa   prijať nechtiacim i Poliakov do Krajiny uhorskej proti nemu   povolavším.
    </tei:p>
    <tei:p>
     Zvesť táto bola žeravým uhlím na hlavu Gilbertovu i vyštúrala ho   zo zdanlivej pokojnosti. Stiahol obrvy, zamračil čelo, zvesil hlavu i   šeptal dač sám sebe, i rukami rozkladal, prudkým krokom sa po izbe   prechádzajúc. Všetky nádeje boli razom zničené. Sláva tam, moc tam!   Veľmožín príde, ak je nažive, prevezme sám správu i nad Liptovom i   nad Hornými Uhry, a on utiahnúť sa musí do Trenčína i prevziať   kontúrstvo bez oprávnenej národnosti v ráde, bez rytierstva, bez   možných statkov, bez budúcnosti i stať sa vyhnancom v cudzej krajine   bez činu, bez vyznačenia!
    </tei:p>
    <tei:p>
     Sláva tá tam! – myslí si, ale razom sa zas vystrie, hodí hlavou i   vyvolá: „Nie!“ – No ale bodlo ho dač v srdci, takže po ňom pravicou   čiahol. Zišla mu na um Marienka i zaburácala vzpopomienka na toto   pekné, lahodné, nevinné stvorenie božie v prsiach jeho.
    </tei:p>
    <tei:p>
     Zastavil sa, ruky zložil na ľadviach, hľadel stĺpkom dolu i do   zeme, krútil hlavou a šeptal: „Nemožno, nemožno!“ – Ale po ďalšom   rozmýšľaní prudko dupol nohou ivyvolal: „Čo? Nemožno? – Johanitovi   všetko možno!“
    </tei:p>
    <tei:p>
     Bolo popoludnie, už k večeru prechádzajúce slniečko schovávať sa   začalo za Tatru a len tu i tu prehliadlo sa ešte po liptovskom   vidieku. Gilbert sa pobral k Marienke a tichým, zdanlivo pokojným   hlasom k nej prehovoril, chytiac ju za rúčku: „Marienka, nesiem ti   novinu.“
    </tei:p>
    <tei:p>
     „Akú, pán Gilbert?“ opýta sa dievča.
    </tei:p>
    <tei:p>
     „Ak Pán Boh dá, skoro uvidíš otca, bo sa kráľ už zo Svätej zeme   navrátil.“
    </tei:p>
    <tei:p>
     Dievča vyskočilo, zalámalo radosťou rúčkami i vyvolalo: „Bože môj!   Bože môj!“
    </tei:p>
    <tei:p>
     Starý Ondráš na strane stojaci, omladol i počúval s vy valenými   očima tak pozorne každé slovko, že skoro na ústach johanitových   zavisol.
    </tei:p>
    <tei:p>
     Gilbert ale krútil hlavou i vypovedal: „Neraduj sa tak, Marienka!   Otec tvoj iste príde smutný domov nad nepodarenou výpravou a bohzná,   čo ho očakáva.“
    </tei:p>
    <tei:p>
     „Dajte mi pokoj, pán Gllbert! Čo ma do vašich výprav, keď ja ale   otca môjho skoro uvidím, môjho dobrého otca, a keď on odo mňa viac   nepôjde. – Ale nič, nič mi viac nehovorte,“ pokračovalo dievča   horlivo, ,;my si tu budeme žiť zase tak ticho, pokojne ako v   raji.“
    </tei:p>
    <tei:p>
     Zvečerilo sa a noc sa rozprestrela nad celým okolím. Gilbert chcel   odísť, ale rozčúlená a radosťou preniknutá Marienka ho nechcela   pustiť i hladkala mu ruku, i usmiala sa, i prosila ho, aby len zostal   a rozprával sa s ňou, ako to bude, keď otec príde.
    </tei:p>
    <tei:p>
     Gilbert neodpovedal.
    </tei:p>
    <tei:p>
     Na veži zatrúbili.
    </tei:p>
    <tei:p>
     „Čo to?“ vyskočiac opýta sa Gilbert.
    </tei:p>
    <tei:p>
     Marienka zatlieskala rukami i zvolala: „Oni to, oni to!“
    </tei:p>
    <tei:p>
     Johanitu to ale trhlo; zbledol ako smrť i otriasať sa mu začala   spodná gamba. Spamätal sa ale skoro, chytil Marienku za rúčku i   povedal: „Nie tak, nie tak, dievča moje! S vojskom sa v noci nechodí,   obzvlášte ale cez Váh nie; bude to dáky súrny posol. – Ondráš,“   obrátiac sa k tomuto, hovorí Gilbert, „pošli stráž opýtať sa   hlásneho, kto to prichádza.“ Ondráš odišiel.
    </tei:p>
    <tei:p>
     Marienka bola bez seba; Gilbert snoval rozličné myšlienky a   uplynula chvíľa, kým bolo počuť na chodbe štrnganie ostrôh a zbrane v   miešanici s radostnými výkriky Ondrášovými. – Otvorili sa dvere a dnu   vošiel Imrich Alman.
    </tei:p>
    <tei:p>
     Gilbertovi bolo nepriam okolo srdca, dievča ale vyskočilo ako   srnka a vrhlo sa ženíchovi svojmu na prsia.
    </tei:p>
    <tei:p>
     Johanitu pozeral na to chladným okom so zloženými na prsiach   rukami, divné myšlienky preletúvali hlavu a nadýmali prsia jeho, bo   hádam nikdy ešte necítil tak opustenosť svoju na svete, tak zahrnutú   náklonnosť svoju k ženskej ako práve teraz. A preto i tak ľúbil   Marienku nad všetko na zemi, a to tým viacej, čím menej mu ona sama   nádeju akej—takej budúcnosti dávala.
    </tei:p>
    <tei:p>
     Práve preto horel za dievčaťom.
    </tei:p>
    <tei:p>
     Duma jeho neopúšťala najmenšej pochybnosti v dobrý výsledok   náruživosti jeho. Podľa jeho náhľadu muselo rozumné dievča cítiť, že   mužská sila jeho zaváži sto ráz viac ako zvykové spoluobcovanie   dievčaťa s každodennými mládencami a že sa slabá dievka práve ta   chýli, kde čuje silu mužskosti. Nepomyslel ale na rozličnosť povahy   ľudí Karpát a Francie svojej, i nepomyslel, že ťahy srdca ľudského   rozličné cesty nastupujú.
    </tei:p>
    <tei:p>
     Imrich zložil železné odenie svoje a po mnohých otázkach razom   Marienkou vyslovených obrátil sa ku Gilbertovi so slovami: „Donášam   vám,, pán komtúr, rozličné podivné zvesti a preto ponáhľam sa k vám   už dva dni a dve noci, aby som vám dal čím skorej správu o ruchu,   odrazu vypuknutom nielen v Uhrách vôbec, ale aj v našich horných   stoliciach.“
    </tei:p>
    <tei:p>
     Gilbert sa zobral, sadol si ku stolu a počúval pilne reči   Imrichove, ktorý rozprával:
    </tei:p>
    <tei:p>
     „Ako ste vy, pán komtúr, Liptov, Oravu, Turiec a Trenčín   bezprostredne spravovali, tak ste mne odovzdali Zvolen, Gemer, Spiš a   Šariš, aby som tam podľa vášho návodu poriadky, rovné vašim,   zavádzal. Bol som práve na Šariši, keď sa pán Šarišského zámku zo   Svätej zeme so svojou vychudnutou a rozriedenou družinou nazad   navrátil. Tu som počul divné veci rozprávať. Naši dorazili šťastne do   Svätej zeme; sám kráľ bol prvý, čo boso idúc, svätý kríž v Jeruzaleme   pobozkal. Potom pohol sa oproti Arabom, položivším sa pri Betsaide, i   dobýjal pevnosť táborskú, kde však, ako myslel, od daného mu jedu   ochorel a po vyzdravení sa s vychudnutým, nemocami rozriedeným   vojskom domov navrátil, v Malej Ázii dcéru cisára Theodora Laskarisa   synovi svojmu Belovi zasľúbiac a ju hneď so sebou vezmúc. Podobne   zasľúbil dcéru Máriu Asanovi, kráľovi bulharskému.
    </tei:p>
    <tei:p>
     Keď sa tak križiaci cez cudzie krajiny pretĺkli, prišli nazad do   vlasti svojej, cesta ale do Budíka stala sa im obťažnejšou ako v   cudzine samej. Velikáši totiž uhorskí, nechtiac sa podrobovať   ostrihomskému arcibiskupovi, utískali nielen nižšie zemianstvo,   odoberajúc mu v blízkosti sa nachádzajúci majetok, ale spolu i   dôchodky kráľovské zadržiavali. Sedľač sa zas zdráhala odvádzať   biskupský desiatok a dane, ba čo viac, začala sa i od kresťanstva ku   pohanstvu prinavracať, zabíjajúc výbercov desiatku a daní.
    </tei:p>
    <tei:p>
     V takomto stave vstúpili križiaci na zem rodnú.
    </tei:p>
    <tei:p>
     Kráľ, a s ním i križiaci, bol všadiaľ napádaný od svojho vlastného   ľudu; rozkazom jeho sa velikáši len smiali, nechtiac ho ani za svojho   panovníka uznať, i odkazovali mu, že sa stane s ním to, čo sa stalo s   jeho synom Kolomanom, ktorého haličské zemianstvo z krajiny otcom mu   oddanej vyhnalo. Pošťastilo sa ale kráľovi i s križiakmi prísť do   Budína.“
    </tei:p>
    <tei:p>
     Gilbert počúval pilne reči Imrichove, oka nespustiac z neho.   Pohladil si potom čierny vlas svoj od čela nadol a preriekol vážnym   hlasom: „Dobre teda, keď tak veci stoja! Povedzte mi len, čo hovoria   k tomu páni horných krajov a obzvlášte križiaci?“
    </tei:p>
    <tei:p>
     Imrich odpovie: „Zo Šariša som šiel na Spiš, odtiaľ do Gemera a   Zvolena a všade som podobné vypravovanie počul i o výprave   jeruzalemskej i o stave krajiny na Dolniakoch; všetci páni ale sa v   tom zhodovali, že kráľ na každý spôsob musí hľadieť utíšiť vzburu   povoľnosťou, nemajúc teraz, keď zve zrno prívržencov jeho v krížovej   výprave z väčšej čiastky zahynulo, žiadnej sily k odporu. Myslia   teda, že sú práve oni spor medzi kráľom a velikášmi dolniackymi   sprostredkovať povolaní, a tak len u kráľa výsadu vymôcť pre   zemianstvo, čo obzvlášte z ich strany preto za slušné vyznávajú, že   beztoho v krížovej výprave sami mnoho utratili; i tak že zasluhujú i   pre seba odmeny. Pod touto výmienkou chcú i naďalej bojovať za kráľa   i navzdor tomu, že sú medzi dva ohne postavení medzi Haličou a   Dolniaky.“
    </tei:p>
    <tei:p>
     „Dobre, Imriško,“ prehodí na to Marienka, „ale ty len vždy im   hovoríš o cudzích a len o mojom otcovi nič. Povedz, kedy ho uvidíme a   privítame? – Prečože je on ešte nie doma, keď sa už všetci navrátili?   Čis’ nič o ňom nepočul?“
    </tei:p>
    <tei:p>
     ,.Počkaj. Marienka moja. trošku,“ odpovie mäkkým hlasom Imrich,   dievčinu za ruku uchytiac, „aj to počuješ. Kráľ Ondrej je vraj hrozne   rozľútený nad všetkým, čo pri návrate skúsil. Uhrom vraj zamýšla   vyhrožovať kliatbou pápežskou, ak sa neprinavrátia k poslušnosti, bo   zásluhy jeho o cirkev sú veľké a zemianstvo ho, práve keď z výpravy   svätej prichádza, napáda; proti Haliči však strojí vojnu, chtiac syna   svojho zbraňou nazad uviesť. Preto zadržal si na dlhši čas Velmožína   k poradám o výprave proti Haliči, bo znáte, že mnoho naň drží a potom   že postavenie Liptova zámku je veľmi dôležité.“
    </tei:p>
    <tei:p>
     „To je zas len všetko dobre,“ prevetí na to Marienka, „ale ja by   som predsa rada vedieť, kedy asi privítame drahého otecka.“
    </tei:p>
    <tei:p>
     „Možno zajtra, možno pozajtra,“ odpovie Imrich.
    </tei:p>
    <tei:p>
     Marienka skočila ako srnka i vypadli jej z oka slzy radosti.
    </tei:p>
    <tei:p>
     Gilberta to myklo, zdvihol prudko hlavu i vidno, že sa myšlienky   jeho razom obrátili na iný predmet. Vypovedal: „Teda myslíte, že už   zajtra alebo pozajtra?“
    </tei:p>
    <tei:p>
     ,,S istotou vám to povedať nemôžem,“ odpovie Imrich, „ale všetci   navrátivší sa páni tak mysleli.“
    </tei:p>
    <tei:p>
     „Poďme mu, Imriško, poďme mu naproti,“ prudko vyrečie Marienka,   „tešiť sa bude z nášho príchodu, ja ho znám, znám dobre.“
    </tei:p>
    <tei:p>
     Imrich pokrútil hlavou: „Nie, dievka moja, to mi nemožno. Povedal   som Vám, že som skoro dva dni, dve noci ustavične na ceste, náhliac   sa domov cez rozličné kraje, aby som sa vyzvedel, aké je v našich   krajoch zmýšľanie a aby som mohol tvojmu otcovi hneď pri príchode   jeho istú zprávu dať, bo viem, že mu na tom veľmi mnoho, ba najviac   záležať bude.
    </tei:p>
    <tei:p>
     Teraz som tak utrmácaný, že si odpočinúť musím.“
    </tei:p>
    <tei:p>
     „Pravdu máte, pán Alman,“ prerečie, blysnúc okom, Gilbert,   „odpočiňte si, a ja pritom môžem isť s Marienkou na pár hodin oproti   pánu Veľmožínovi.“
    </tei:p>
    <tei:p>
     Starý, nepozorovaný, v kúte stojaci Ondráš zakašľal i kýchal a   mrmlal dač pod nosom, ale nevšimol si ho nikto.
    </tei:p>
    <tei:p>
     „Nedbám, pán Gilbert, keď budete taký dobrý,“ odvetí Imrich, „len   dlho nezostaňte, bo tu môžeme prípravy urobiť k prijatiu domového   pána, ak by sa ešte dnes lebo zajtra nenavrátil; ale ak sa navráti,   to by nám, pravda, viac času nezbývalo.“
    </tei:p>
    <tei:p>
     „Ale ozajst, Imriško, mám ísť s pánom Gilbertom?“ opýta sa zvedavo   Marienka.
    </tei:p>
    <tei:p>
     „Blázon, čo by si nešla, však sa beztoho skoro navrátite.“ odpovie   Imrich, „ale teraz poďme spať, bo je už beztoho po polnoci.“
    </tei:p>
    <tei:p>
     „Len ešte málo pozhovejte,“ hovorí johanita, „ktorou stranou asi   príde pán Veľmožín, aby sme ho nechybili a vás ráno budiť   nemuseli?“
    </tei:p>
    <tei:p>
     „Cesta z Budína k nám je najlepšia,“ odpovie Imrich, „hore   Boršodom a Gemerom, a tak príde bezpochyby Čertovicou popri Hrádku.   Ale teraz dobrú noc!“
    </tei:p>
    <tei:p>
     „Dobrú noc!“
    </tei:p>
   </tei:div>
   <tei:div type="chapter">
    <tei:head>
     VI.
    </tei:head>
    <tei:p>
     Spí sa to dobre v našich zdravých hornatých krajoch v čistom   vzduchu nočnom i spalo sa dobre na Liptove zámku všetkým – krem dvoch   osôb.
    </tei:p>
    <tei:p>
     Bol to Gilbert a – Ondráš.
    </tei:p>
    <tei:p>
     Johanita prišiel do svojej izby, zhodil za seba vrchné rúcho a   chodil so založenými rukami hore—dolu palotou.
    </tei:p>
    <tei:p>
     Divné myšlienky sa museli snovať v hlave a divné city zahrávať v   prsiach jeho, bo koľko ráz zastal, tým prudkejším krokom prechádzal   priestor paloty. Koľko ráz mu klesla hlava na prsia a prstene   čiernych dlhých vlasov jeho zalietali si okolo tváre, akoby jej   neprirodzenú bezvýraznosť zakrývať chceli, a zas vztýčila sa dohora a   na malé potrasenie položil sa vlas, ako sluha na rozkaz pánov, do   predošlého poriadku a ukázal zmrasknuté čelo, vypuklé a ohňom horiace   oko, kŕčovite zhŕždenú tvár i zimnične pohybujúce sa gamby. Ruka   zvisla razom a zas stisnúc sa v uzlovatú päsť, svedčila o citoch v   prsiach, ako vody Váhu, raz ticho, raz búrne búriacich.
    </tei:p>
    <tei:p>
     Naostatok zašomrali samy pre seba ústa: „Johanita nikdy neupustil   od zámyslov svojich a teba, Gilbert, k tvojmu večnému šťastiu alebo k   večnej skaze len jeden krok priviesť môže. – Buď teda!“
    </tei:p>
    <tei:p>
     I stisol zuby, vzal prudko kepeň i oblečený vrhol sa na lôžko.
    </tei:p>
    <tei:p>
     Ešte sa ale ani rozbriežďovať nezačínalo, vstal, vzal na seba   pancier, opásal si dlhý široký meč, postavil si šišak na hlavu a   schádzal dolu do dvora.
    </tei:p>
    <tei:p>
     Ako tôňa za pätami jeho sa za ním starý Ondráš ťahal, kroky jeho   ale boli brnkaním dlhých ostrôh johanitu ohlušené.
    </tei:p>
    <tei:p>
     Gilbert dal najprv osedlať dva kone, potom šiel do strážnice i   kázal náčelníkorvi stráže, pokiaľ sa nenavráti, nikoho zo zámku   nevzpúšťať, i vzal zo svojich vlastných ľudí dvoch ozbrojených a   pospiechal s nimi hore chodbou.
    </tei:p>
    <tei:p>
     Ondráš sa za nimi tichším ešte a pozornejším krokom ťahal, až   prišli k Imrichovej izbe.
    </tei:p>
    <tei:p>
     Gllbert postavil sluhov svojich ku dverám vedúcim do izieb, kde   Imrich spal, zakrútil klúč i vstrčil ho k sebe, dával rozkazy sluhom   svojim v reči cudzej, ktorú Ondráš nerozumel síce, ale nič dobrého   netušiaceho obišiel ho predsa pritom studený mráz. Ale čo robiť?   Zotrel si z čela studený pot, obrátil sa a kráčal na druhý koniec   zámku k dieťaťu Marienke.
    </tei:p>
    <tei:p>
     Tu bolo už všetko na nohách a Marienka na cestu hotová, očakávajúc   netrpezlivo príchod Gilbertov, namiesto tohoto ale dnu vstúpi starý   Ondráš.
    </tei:p>
    <tei:p>
     „Kde sa ty túlaš, hriešny človeče?“ opýta sa panna. „Ja mám isť   preč, a ty neprichádzaš k posluhe.“
    </tei:p>
    <tei:p>
     „Niet času o tom hovoriť! Ale prosím vás, prosím vás a zaklínam na   otca, na všetko, čo vám je svätého, nechoďte, nechoďte s tým cudzím   človekom.“ I padol starký na kolená.
    </tei:p>
    <tei:p>
     „Ty si sa nevyspal, starký,“ usmialo sa dievča, „choď, však to nič   nerobi, žes’ ospanlivý.“
    </tei:p>
    <tei:p>
     Vtom sa zjaví na prahu v úplnom odeve rádu svojho johanita, a hoc   postava jeho teraz viac ako kedy predtým pánovitosť a hrdosť   vyrážala, predsa pousmiala sa tvár jeho a ústa preriekli lahodne:   „Ej, ej, Marienka! Musí to byť horlivý milenec, keď sa tak sladko   odoberá a bude to za zhľadanie o pár hodin zase!“
    </tei:p>
    <tei:p>
     „Ba dajte mu pokoj, chudákovi,“ odvetí dievča, „nevyspal sa a v   jeho veku to veľmi chybí. No pôjdeme?“ opýta sa k tomu.
    </tei:p>
    <tei:p>
     „Ja som hotový,“ odvetí johanita, vezmúc dievča popod ruku.
    </tei:p>
    <tei:p>
     „Ale čo ste sa dnes tak pripravili, pán Gilbert, však nám hádam   nebezpečenstvo nenastáva?“
    </tei:p>
    <tei:p>
     „To nie,“ usmejúc sa odpovie Gilbert dievčaťu, „ale keď máme koho   znamenitého vítať, nuž ho vítame v rúchu, ktoré vítaného ctí.“
    </tei:p>
    <tei:p>
     „Aha, ešte jedno, pán Gilbert! Ešte by sme sa mali od Imricha   odobrať.“
    </tei:p>
    <tei:p>
     „Daj mu pokoj,“ odveti johanita, „znáš, že si tak veľmi odpočinku   žiadal.“
    </tei:p>
    <tei:p>
     „Dobre,“ pokračuje Marienka, „ale ja len tak pomaličky na prstoch   pôjdem k nemu, aby som ho uvidela.“
    </tei:p>
    <tei:p>
     ,,1 to netreba, mohla bys’ ho predsa zbudiť.“
    </tei:p>
    <tei:p>
     „Teda už aspoň poďme popri dverách, kde spí a aspoň tam mu dám   zbohom.“
    </tei:p>
    <tei:p>
     „Tys’ hlavaté dievča, ale nechže ti bude! Keby to bolo na dlhší   čas, nepovedal by som nič, ale za pár hodín sme hádam i s otcom nazad   a potom seď si s Imrichom dlho, koľko sa ti len páčiť bude.“
    </tei:p>
    <tei:p>
     Toto dohovárajúc, dlhou chodbou zblížili sa k izbám Imrichovým.   Uhliadnuc tu ozbrojencov, opýtalo sa dievča: „Načože tu títo ľudia   stoja?“
    </tei:p>
    <tei:p>
     „To je taký zvyk,“ bola odpoveď, „že sa vysokým osobám dávajú   čestné stráže sčiastky k ochrane, aby ich nikto neznepokojoval,   sčiastky k obsluhe, keby dačo žiadali.“
    </tei:p>
    <tei:p>
     „Zbohom Imriško““ vypovie na to dievča. Usmievajúc sa, laškujúc,   poskakujúc zišla v spoločnosti sprievodcu svojho na dvor, sadla na   jedného a on na druhého koňa, brána zámocká sa zavrela za nimi a oni   pomaly ubiehali na pravú stranu výšinou, rozprestierajúcou sa medzi   Prosiekom a Ružomberkom, v rozhovore o Veľmožínovi a o skorom zídení   sa s ním.
    </tei:p>
    <tei:p>
     Na Liptove zámku ale nastala medzitým trma—vrma.
    </tei:p>
    <tei:p>
     Ešte starý Ondráš na kolenách kľačal, keď Marienka s Gilbertom   odišla; ale sotvaže sa vzdialili, tu starec ani okamih nemeškal, ale   s drgajúcimi zubami bežal ako bez seba najbližšími schodmi dolu na   dvor zámocký a odtiaľ hore na vežu tak ľahko ako osemnásťročný   mládenec. Brána sa spustila, starec položil dlaň nad oči, aby lepšie   videl, a keď uzrel, že sa Gilbert s Marienkou obrátili nie cestou,   nie hore k Hrádku, ale dolu k Ružomberku, bil sa v čelo dlaňami i   vyvolal sám pre seba: „Pre rany Kristove! Však pán Imrich povedal, že   náš pán dolu Liptovom nazad príde!“ A akoby silou mládeneckou   občerstvený, letel dolu z veže, zbudil sluhov Imrichových, kázal im   ozbrojiť sa, porozprával im krátkymi slovami o nebezpečenstve ich   pána i išiel s nimi, vezmúc do ruky prvší drúk, čo popadol, k izbám   Imrichovým.
    </tei:p>
    <tei:p>
     „Otvárajte dvere!“ zavolal na stráž.
    </tei:p>
    <tei:p>
     „Ticho! Nazad!“ odpovedala táto.
    </tei:p>
    <tei:p>
     „Však ti ja dám nazad!“ vyvolal rozdráždene starec. „Lebo ak v tom   okamihu neotvoríš, dostaneš po svojej nemastnej papuli, že ťa krvavá   polievka zaleje! Paľo, lap ho!“
    </tei:p>
    <tei:p>
     Paľo to chcel urobiť, bol ale odsotený, že sa len pri stene   naproti stojacej zastavil. Ondráš ale pozdvihol drúk a udrel strážcu   po hlave, že omráčený spadol, a keď druhý strážca mečom po Ondrášovi   mieril, tu sa mu v okamihu ešte dvaja prítomní sluhovia Imrichovi na   ruku obesili, ale starec sa mu o nohy ovinul a drmal ich, až tiež na   zem spadol.
    </tei:p>
    <tei:p>
     „Držte ho, držte ho,“ vyvolal Ondráš, „a ty, Paľo, iď, priveď   našich sluhov so sekerami a čakanmi!“ Sám ale vyskočiac, vzal drúk a   tĺkol ním na dvere paloty, až sa zámok ozýval i volal: „Pán Imrich!   Pán Imrich, vstávajte, zle je!“
    </tei:p>
    <tei:p>
     Tĺkol a trepal zas.
    </tei:p>
    <tei:p>
     A keď sa Imrich ozval, aby otvorili, zavolal Ondráš: „Otvorte   vy!“
    </tei:p>
    <tei:p>
     Ondráš rozprával Imrichovi: „Panáčko! Ten čierny mních odviedol   Marienku a vás tu zamkol, vezmúc kľúč so sebou a rozkážuc stráži, aby   nikoho zo zámku nepúšťala. A tu ležia jeho ľudia, čo ich postavil k   vašej izbe a im rozkazy v cudzej reči dával. A teraz,“ obrátiac sa   starec k zvalenému strážcovi a mu jeho vlastný meč na krku držiac,   hovoril: „Teraz povedz, ty holomok, ty kujon, ty naničhodník, prečo   ťa sem tvoj pán na stráž postavil? ináč ťa pošlem ta, odkiaľ nikdy   viac do Liptova neprídeš.“
    </tei:p>
    <tei:p>
     Tento, cítiac studené železo na krku, povedal: „Pán komtúr nám   rozkázal tu stáť do jeho príchodu a pod pokutou smrti nikoho dnu   nepustiť, a keby kto z izby vyšiel, v tom okamihu ho skoliť.“
    </tei:p>
    <tei:p>
     „Vidíte! Vidíte, pán Imrich! Hore sa! Hej, Paľo! Sedlajte kone!   Ďalej, ďalej!“
    </tei:p>
    <tei:p>
     Imrich si ctil Gilberta a vážil si ho nekonečne pre jeho obozretné   počínanie v náradách vojenských a práve preto nevedel, čo si má o   všetkom tom myslieť; ale rozdráždená horlivosť starca a výpoveď   strážneho ho priviedla k tomu, že sa hneď ozbrojil a zišiel na dvor,   hľadajúc starého Ondráša.
    </tei:p>
    <tei:p>
     Tento ale už mal osedlané kone a ako veliteľ hovoril Imrichovi:   „Sadajme a iďme za ním. On balamutil hlavu Marienky, kým ste vy tu   neboli, on ju teraz odviedol, nejdúc hore, ale dolu Váhom, on vás   zamkol a chcel vás dať zavraždiť! Poďme, poďme!“
    </tei:p>
    <tei:p>
     A Imrich, neznajúc ani, čo sa mu robí, nasledoval horlivo   rozdráždeného sluhu, sadol na koňa a dal sa viesť od neho.
    </tei:p>
    <tei:p>
     Na bráne ich zas zastavil vrátny.
    </tei:p>
    <tei:p>
     Starý Ondráš ale začal: „Nuž ty mamľas! Ty rešeto! Ty kulifaj! Ty   staré ometlo! Či ty nevieš, že je toto náš budúci pán, a ty sa ešte   odvolávaš na rozkazy mnícha?!“ I dal mu za uši, že spadol, a rozkázal   otvoriť bránu.
    </tei:p>
    <tei:p>
     Uháňal potom Imrich s Ondrášom a sluhami dolu k Ružomberku, nič   dohoniť nemôžuc. I začali byť nepokojní nad neskorým výsledkom ich   predsavzatia; ale dnes neunavený a k podivu rozčúlený starec i tu   rady našiel.
    </tei:p>
    <tei:p>
     „Postojte,“ povedal, „málo!“ I zosadol z koňa, vrhol sa na zem,   priložil ucho na pôdu a počúval dlhší čas, kým naostatok netriasol   prstom, a potichu prehovoril: „Počkajte, už ich máme, a len   nepochopujem, že sa dupot dvoch koní vždy silnejšie a silnejšie   ozýva.“
    </tei:p>
    <tei:p>
     Výpoveď Ondrášova bola pravdivá, hoc nepochopil príčinu blíženia   sa dupotu, odporné tomu, čo ho očakával.
    </tei:p>
    <tei:p>
     Gilbert, dráždiac obrazotvornosť Marienky obrazy blízkeho   zhľadanla sa s otcom i vypravovaním o obťažnostiach výpravy do krajín   východných i o nebezpečenstvách v nepriateľskom kraji, obzvlášte ale   vo Svätej zemi, skrátil rozhovorom cestu, že ani sami neznali, ako sa   na vŕšku blízo Ružomberka ocitli.
    </tei:p>
    <tei:p>
     Tu sa im razom pred očima čisté pole medzi Ružomberkom, Bielym   Potokom, Štiavnicou, Teplou a Liskovou ležiace rozprestrelo a vetrík   z vrchov – dolný vidiek liptovský od poludnia obtáčajúcich, zavieval   planinou touto i skláňal klas pole pokrývajúci, že vyzeral ako tok   morských vĺn, naháňajúcich sa medzi sebou.
    </tei:p>
    <tei:p>
     Medzi vlnami týmito sa ale spolu ligot slnca na šišakoch celého   rádu ozbrojencov odrazený objavil.
    </tei:p>
    <tei:p>
     Marienka zavolala vo vytržení, rúčkami zalamujúc: „Otec môj, otec   môj!“
    </tei:p>
    <tei:p>
     Gilbert pozrel na ňu okom jastraba a okom orla na nové zjavisko a   uhádol v okamihu, čo mu ide v ústrety. Veľmožín sa približoval druhou   cestou.
    </tei:p>
    <tei:p>
     „Áno, Marienka,“ vypovie polopokojne Gilbert, „i mne sa tak zdá,   že to bude otec tvoj! Ale ponáhľajme sa, aby nás nepredišlel, bo tu   ani brodu, ani člnov niet a tak musí celý zástup na druhom mieste na   druhý breh.“
    </tei:p>
    <tei:p>
     Dievča poslúchlo vo vytržení duše svojej i ponáhľali sa obidvaja   vŕškom, hore nad Váhom ležiacim.
    </tei:p>
    <tei:p>
     Tu ale zavolalo z hory: „Postoj, postoj!!“ a obidvaja, Gilbert a   Marienka, skríkli razom, Gilbert povedal: „No keď nemám teba mať a   mám zhynúť, tak zahyňme spolu!“ I uchytiac dievča za ruku, pobodol s   celou kŕčovitosťou prudkej letory svojej koňa. Kôň sa vzpínal, ale   skala, na ktorej práve zastali, tým sa oldlúštila, zarachotila tiaž   koňa a jazdca, meč zacvendžal a čierny plášť si zašumieval ako zlý   duch v povetrí, kým i koňa i jazdca neprikryli tam dolu pod príkrym,   kolmým vrchom bublajúce a kypiace vlny strieborného Váhu.
    </tei:p>
    <tei:p>
     Dievča skríklo, zhliadnuc Imricha i Ondráša, trhlo koňa nazad za   uzdu, kôň sa vzopäl, vytrhol ruku panej svojej z ruky mnícha i   vyhodil ju zo sedla na trávu zelenú, nad samou priepasťou   rastúcu.
    </tei:p>
   </tei:div>
   <tei:div type="chapter">
    <tei:head>
     VII.
    </tei:head>
    <tei:p>
     Gilberta pochovali tíško na mieste, odkiaľ dolu kolmým brehom do   Váhu zletel. Ľud preto nazval vrchovinu túto Mníchom.
    </tei:p>
    <tei:p>
     Marienku doniesli polomŕtvu na Liptov zámok, kde ju i otec i   ženích i skoro vždycky slzy prelievajúci Ondráš opatrovali.
    </tei:p>
    <tei:p>
     Velmožín sa stal najtajnejším radcom ,kráľa Ondreja, prv ale, kým   na Budín odišiel, držal svadbu dieťaťa svojho s Imrichom Almanom, že   slávnejšej Liptov nikdy nevidel, bo sa na nej nielen zemianstvo   stolice zúčastnilo, ale Koloman v mene otca, kráľa Ondreja, bol   starým svatom a opát Uriáš prišiel znovu do Liptova mladý párik   zosobášiť.
    </tei:p>
    <tei:p>
     Nad týmto ale nikto nemal väčšie potešenie ako starý Ondráš, bo sa   vždy vychvaľoval pred celým svetom, že on pána Veľmožína, prídúc na   Liptov, na chrbte nosieval, Marienka že je jeho vlastné dieťa a jej   deti jeho opravdivé vnúčatá. Týmto ale aspoň sto ráz za týždeň   rozprával, aký on bol múdry, aký silný, ako dobre videl a počul, keď   naháňal mnícha a že by bez neho nikdy neboli svetla božieho   uzreli.
    </tei:p>
    <tei:p>
     Imrich žil spokojne s dobrou, veselou ženou svojou; len keď   prišiel kedy Gilbert do spomienky, tu sa obyčajne začali mráčky   sťahovať na čele jeho. Ale Marienka ho pohladkala po tvári i   zaspievala:
    </tei:p>
    <tei:p>
     #POEZIA#
    </tei:p>
    <tei:p>
     Ej, Imriško, Imrich,
    </tei:p>
    <tei:p>
     nebude z teba mních,
    </tei:p>
    <tei:p>
     ani zo mňa mníška,
    </tei:p>
    <tei:p>
     bo ľúbim Imriška.
    </tei:p>
    <tei:p>
     #-POEZIA#
    </tei:p>
    <tei:p>
     A bolo všetko dobre.
    </tei:p>
   </tei:div>
  </tei:body>
 </tei:text>
</tei:TEI>
