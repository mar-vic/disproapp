<?teipublisher template="dispro-static.html"?><TEI xmlns="http://www.tei-c.org/ns/1.0">
  <teiHeader>
      <fileDesc>
         <titleStmt>
            <title>O projekte</title>
         </titleStmt>
         <publicationStmt>
            <p>Informácie o publikácii</p>
         </publicationStmt>
         <sourceDesc>
            <p>Informácie o zdroji</p>
         </sourceDesc>
      </fileDesc>
  </teiHeader>
  <text>
      <body>
         <div>
            <head>O projekte</head>
            <p>
              Digitálne humanitné vedy (digital humanities, DH) predstavujú
              jednu z najdynamickejšie sa rozvíjajúcich oblastí súčasného
              výskumu. Ich jadrom je prepojenie tradičných humanitných disciplín
              s výpočtovými a technologickými prístupmi. V oblasti literárnej
              histórie a teórie literatúry sa týmto spojením otvárajú nové
              možnosti interpretácie rozsiahlych textových zbierok. Projekt
              DISPRO – Digitálna zbierka slovenskej prózy, predstavuje v tomto
              kontexte jeden z prvých veľkých systematických krokov k vytvoreniu
              štandardizovanej infraštruktúry, ktorá umožní analyzovať slovenskú
              prózu modernými digitálnymi nástrojmi a zároveň ju sprístupniť
              odbornej aj širokej verejnosti.
            </p>
            
             <p>
               Projekt DISPRO, podporený Agentúrou na podporu výskumu a vývoja
               (APVV-20-0414), začal byť realizovaný v roku 2021 na Centre
               digitálnych humanitných a neskôr na  Katedre žurnalistiky
               Filozofickej fakulty Univerzity Konštantína Filozofa v Nitre v
               spolupráci s ďalšími riešiteľskými pracoviskami projektu: Ústavom
               slovenskej literatúry SAV a Slovenským národným korpusom JÚĽŠ
               SAV. Hlavným cieľom bolo vybudovať digitálnu fulltextovú zbierku
               slovenskej prózy, pozostávajúcu prevažne z textov publikovaných
               do roku 1955 a sprístupniť ju prostredníctvom otvorenej webovej
               platformy. Táto hranica bola zvolená vzhľadom na legislatívu
               autorského práva a zároveň pokrýva kľúčové obdobie literárneho
               vývoja od romantizmu až po povojnové texty. Zbierka bola
               vybudovaná v súlade s medzinárodnými štandardmi TEI (Text
               Encoding Initiative) a ELTeC (European Literary Text Collection),
               čo zaručuje jej kompatibilitu a využiteľnosť v európskom
               výskumnom priestore. Projekt DISPRO pomohol zaplniť nielen
               medzeru v slovenskej literárnej online infraštruktúre, ale
               zároveň umožnil aj komparatívny výskum v rámci európskej
               literárnej histórie.
             </p>
            
             <head>O stránke www.dizpro.sk</head>            
             Hlavným výstupom projektu je verejne dostupný portál www.dizpro.sk,
             ktorý sprístupňuje anotovanú databázu diel slovenskej prózy.
             Platforma umožňuje:
 
            <list rend="bulleted">
                <item>fulltextové vyhľadávanie a prehliadanie,</item>
                <item>filtrovanie podľa rôznych kritérií (autor, obdobie, žáner, rozsah),</item>
                <item>export dát,</item>
                <item>interaktívne vizualizácie a prístup k metadátam.</item>
            </list>

            <p>
              Okrem samotných textov portál obsahuje aj sprievodné odborné a metodologické
              materiály, ktoré užívateľom poskytujú rámec pre interpretáciu a ďalšie využitie.
              Web projektu DISPRO je archívom, ale aj aktívnym výskumným prostredím. 
            </p>

            <p>Budovanie zbierky prebiehalo v niekoľkých fázach:</p>

            <list rend="bulleted">
                <item>cielené zostavenie bibliografického zoznamu slovenskej prózy do r. 1955,</item>
                <item>digitalizácia a OCR spracovanie diel, ktoré doposiaľ neboli dostupné v elektronickej podobe,</item>
                <item>export dát,anotovanie textov a tvorba metadát v súlade s TEI a ELTeC,</item>
                <item>testovanie metodológie na pilotnom korpuse a jej implementácia na celý súbor.</item>
            </list>

            <p>
              Kľúčovou otázkou bola reprezentatívnosť – zbierka bola koncipovaná
              tak, aby pokrývala rôzne žánrové, autorské a časové vrstvy
              približujúc sa štandardom európskych digitálnych zbierok v rámci
              ELTeC. Dôležitou súčasťou metodiky sa stali aj úvahy o národnom
              kánone, autorských korpusoch či rodovej vyváženosti a možnostiach
              feministickej literárnej kritiky v slovenskom kontexte.
            </p>

         </div>
      </body>
  </text>
</TEI>
