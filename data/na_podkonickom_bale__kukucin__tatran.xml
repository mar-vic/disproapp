<?xml version="1.0" encoding="utf-8"?>
<tei:TEI xml:id="slk1980194" xml:lang="slk" xmlns="http://www.tei-c.org/ns/1.0" xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0">
 <tei:teiHeader>
  <tei:fileDesc>
   <tei:titleStmt>
    <tei:title>
     Na podkonickom bále : ELTeC edícia
    </tei:title>
    <tei:author ref="viaf:19713382">
     Kukučín, Martin (1860 - 1928)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     6448
    </tei:measure>
   </tei:extent>
   <tei:publicationStmt>
    <tei:p/>
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Kukučín, Martin
     </tei:author>
     <tei:title>
      Na podkonickom bále
     </tei:title>
     <tei:pubPlace>
      Bratislava
     </tei:pubPlace>
     <tei:publisher>
      Tatran
     </tei:publisher>
     <tei:date>
      1980
     </tei:date>
    </tei:bibl>
    <tei:bibl type="firstEdition">
     <tei:author>
      Kukučín, Martin
     </tei:author>
     <tei:title>
     </tei:title>
     <tei:pubPlace>
     </tei:pubPlace>
     <tei:publisher>
     </tei:publisher>
     <tei:date>
      1891
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p/>
  </tei:encodingDesc>
  <tei:profileDesc xmlns:eltec="http://distantreading.net/eltec/ns">
   <tei:langUsage>
    <tei:language ident="slk"/>
   </tei:langUsage>
   <tei:textDesc>
    <eltec:authorGender key="M"/>
    <eltec:size key="short"/>
    <eltec:canonicity key="unspecified"/>
    <eltec:timeSlot key="T3"/>
   </tei:textDesc>
  </tei:profileDesc>
  <tei:revisionDesc>
   <tei:change when="2025-02-06">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     Na podkonickom bále
    </tei:head>
    <tei:head/>
   </tei:div>
  </tei:front>
  <tei:body>
   <tei:div type="chapter">
    <tei:head>
     1
    </tei:head>
    <tei:p>
     Pýtajte sa: „Kto je kráľovnou dnešného plesu v Podkoniciach?“
    </tei:p>
    <tei:p>
     „Margita — Margita,“ odpovedia vám zo všetkých strán. Všade len   Margita. Jej meno letí z úst do úst; jedny vyslovujú ho so zápalom,   obdivom, iné s nevôľou a závisťou.
    </tei:p>
    <tei:p>
     „Pekná je tá Margita Votická — pekná!“ hovorí honvédsky   oberst#POZ#1;honvédsky oberst – plukovník v uhorskej   domobrane.#-POZ#, pán Oberschall a oficieri prikyvujú. Pán oberst je   v tom oprávnený sudca. „Znám veľmi málo: ale čo znám, to znám od   gruntu. Pri koňoch a ženách sa vyznám.“ Tak sám hovorieva a každý mu   verí.
    </tei:p>
    <tei:p>
     „Pekná škrata,“ hovorí advokát Neumann, lajtnant v rezerve, prečo   i zamiešal sa medzi soldatesku. „Profil má grécky!“ doložil. Mohol im   povedať, že palestínsky a z tých uniformovaných znateľov antiky ani   jeden nebol by odporoval.
    </tei:p>
    <tei:p>
     „Ba kde ju zobral ten škaredý Votický? On sa ponáša na starého   čerta, a dcéra taká vybratá krása!“ diví sa pán oberst.
    </tei:p>
    <tei:p>
     „Hra prírody!“ poznamenal Neumann, pravda, ironicky. „Príroda si   rada robí žarty — tak i tu…“
    </tei:p>
    <tei:p>
     Oberst sa zasmial i celý oficiersky zbor za ním.
    </tei:p>
    <tei:p>
     „Na tej Margite nemáš nič zvláštne,“ šepká notárka okresnej   sudcovej. „A mužskí sa idú zblaznieť za ňou.“
    </tei:p>
    <tei:p>
     „Je krása — je,“ na to sudcová, „ale ani zďaleka nie dokonalá.   Povedala by: to je sedliacka krása; mnoho má z dojky, čo ju odkojila.   Aká je červená! To na pravej kráse nikdy nenájdeš.“
    </tei:p>
    <tei:p>
     „A ruky aké,“ híka pani notárka. „Ako varený rak! A viem, všakovak   hľadí kožu zašanovať. I varieva len v rukavičkách,“ a zasmiala sa,   ovaliac sa na sudcovú a udrúc ju vejárom. „Veď i vyzerajú tie obedy u   nich ako v rukavičkách — čo?“
    </tei:p>
    <tei:p>
     Sudcová prisvedčila. „Ja sa tam len silím do jedenia.“
    </tei:p>
    <tei:p>
     „Počuješ,“ pokračovala notárka, „čo ti nerobí ešte! Na noc si   mastieva ruky lojom a bráva rukavičky. Počulas to kedy? Myslí,   že pleť dá sa premeniť.“
    </tei:p>
    <tei:p>
     „To — to!“ smeje sa sudcová. „Ty — ja myslím, ako sa vydá,   stučnie. Jej mať tiež mala takýto driek, len preštiknúť: a o dva roky   — dieža!“
    </tei:p>
    <tei:p>
     „Malér je to tak stučnieť, malér!“ dokladá notárka.
    </tei:p>
    <tei:p>
     „Druhý mond#POZ#2;mond – (z franc.) poručík (vysoká karta   v tarokoch).#-POZ# chytený!“ vykríkol Votický v bočnej izbe kasína,   hodiac taroky na stôl. „Azda ste sa zriekli proti mne, že ma tak   naháňate.“
    </tei:p>
    <tei:p>
     „Šťastie v láske!“ hovorí notár. „Dcéra mätie mužským rozum. Zato   nech treští otec.“
    </tei:p>
    <tei:p>
     „Nech čert vezme takú potechu! I v kartách prehrávať i ženám na   toalety — to je mnoho na vidieckeho advokáta. Iba aby skrsol dáky   Tisza-Eszlár#POZ#3;Iba by skrsol dáky Tisza-Eszlár – Tiszaeszlár,   maďarská obec na ľavom brehu Tisy. Známa z veľkého procesu roku 1883   v Nyiregyháze proti židom, nevinne obvineným z rituálnej vraždy   kresťanského dievčaťa.#-POZ#.“
    </tei:p>
    <tei:p>
     „Nedešperuj! Dcéru vydáš ešte týchto fašiangov, nákladky odpadnú.   Dnes je jej husacia pieseň — a či labutia,“ hovorí panský horár,   známy grobian. „Nevyznám sa v mytológii.“
    </tei:p>
    <tei:p>
     Votický hodil rukou.
    </tei:p>
    <tei:p>
     „Ale si zlého vybrala,“ hovorí daňový inšpektor. „Lebo, čo je   Pétry? Tuším titulárny kancelista#POZ#4;titulárny kancelista – (z   lat.) podúradník, ktorý má len titul.#-POZ#. Nuž a titulárny   kancelista a dcéra podkonického Rothschilda#POZ#5;Rothschildovci boli   bohatá rodina, ktorá mala veľký vplyv na svetový peňažný trh. Mali   obrovské banky po celom svete; Rothschildom sa nazýva veľký   boháč.#-POZ#; v tom nemáš kvapku advokátskej logiky.“
    </tei:p>
    <tei:p>
     „Rothschild,“ kýval Votický zlostne hlavou. „Driečny Rothschild,   bohuprisám! Nemáš dakedy rebierka do kapusty.“
    </tei:p>
    <tei:p>
     „Nech som Kubo — Rothschild. Len byť židom a už si Rothschild. A   ten dá dcéru diurnistovi#POZ#6;diurnista – (z lat.) nižší úradník za   dennú mzdu.#-POZ#!“
    </tei:p>
    <tei:p>
     „Nech si tam baby robia, čo chcú. Mne bude preto hladká hlava,“   odsekol Votický. No nebolo mu milé, že dcéra sa tak pozabudla a   podala látku k takýmto rečiam.
    </tei:p>
    <tei:p>
     „Spravíme ho podslúžnym,“ ozval sa okresný sudca. „Kvalifikáciu   má.“
    </tei:p>
    <tei:p>
     „Eh, radšej škôldozorcom ako kuršmidom: to je   sinekúra#POZ#7;sinekúra – (z lat.) výhodné miesto s vysokým platom   a minimálnymi povinnosťami.#-POZ#,“ zasmiešil daňový inšpektor.
    </tei:p>
    <tei:p>
     Notár zatiahol inšpektora do kúta a šepce mu: „Jani, nevysmievaj   ho. Vidíš, očervenel ako moriak.“
    </tei:p>
    <tei:p>
     A Margita chodí — nie, vznáša sa, ako hrdá páva po dvorane   okresného kasína. Je pauza, chytila pod pazuchu Aranku, dcéru   okresného sudcu, menej peknú, ale „veľmi, veľmi milú“, ako znie bežná   fráza o menej pekných dámach, aby bolo aspoň porisko, keď už nie   sekera. S ňou sa kamaráti najviac, hoci Aranka jej nič neodpustí.
    </tei:p>
    <tei:p>
     „Nevoď sa s ňou,“ bráni Aranke mama. „Tá ti každé šťastie   odvábi.“
    </tei:p>
    <tei:p>
     Aranka by mamu slúchla, no Margita sa jej nespúšťa. Jej je to   veľmi po srsti, že Aranka je ďaleko, ďaleko za ňou. Slúži jej za   kontrast, za temné úzadie, z ktorého plasticky vystupuje jej krása do   popredia. Postavenie Aranky je ako Tantalovo#POZ#8;postavenie…   Tantalovo - podľa gréckej mytológie bol Tantalos bohmi potrestaný   tak, že stál vo vode pod jabloňou, z ktorej sa nemohol najesť, ani   napiť vody, hoci ho trápil smäd i hlad.#-POZ#. Všade plno jabĺk, ale   tie pre ňu nenarástli. Obletuje ich mnoho pánov, ale ani jeden ju. I   na pánu Pétrym hneď vidno, o ktorú sa interesuje. Kráča pred nimi, a   to pospiatky, ako keď sa kone cofkajú. Hovorí s oboma, ale to všetko   padá len na ňu, na šťastnú Margitu. Aranka to vie, preto i málo   hovorí; iba čo sa usmieva, i to akosi melancholicky. Margita zas   hovorí živo, veselo; odpovedá vtipne. Hoci sa zdá, že je zaujatá   výlučne Pétrym, ona predsa stačí ponad kučeravú hlavu kancelistovu   hádzať pohľady pánom v úzadí, okolo dverí a pece skúpeným.
    </tei:p>
    <tei:p>
     „Ženská láska je ako meteor,“ prednáša pán Pétry. „Zažiari,   zaprská iskrami a zapadne kdesi, nevedieť kde. To je ženská   láska.“
    </tei:p>
    <tei:p>
     „Kto ju nevie upútať, tomu áno!“ odpovedá Margita. „Ale kto sa do   toho rozumie, tomu svieti stále a ukazuje cestu na mori života.“
    </tei:p>
    <tei:p>
     „Ale ako ju upútať? Kto to zdolie?“ pýta sa Pétry.
    </tei:p>
    <tei:p>
     „Naučte sa.“
    </tei:p>
    <tei:p>
     „A od koho?“ na to on, noriac zraky hlboko do oka Margity. Hľadá v   ňom odpoveď, ale nemožno vniknúť na samé dno, nazrieť, čo sa tam   skrýva. „Naučte ma vy, slečna Margita.“
    </tei:p>
    <tei:p>
     „Ja?“ zasmiala sa koketne a zašermovala rukami. „Prečo práve ja?   Ja som planá učiteľka…“
    </tei:p>
    <tei:p>
     „Ale ja dobrý žiak; poslušný, povoľný… Ja by sa u vás tak rád   učiť!“ Zložil ruky a cofkal sa pred nimi. Jamka v brade sa mu   prehĺbila.
    </tei:p>
    <tei:p>
     „Vy sa to nikdy nenaučíte,“ ozvala sa Aranka. „Mužskí sú vôbec   vrtkaví. Majú vrtochov viac než ženy, omnoho viac. Pravda, oni to   neuznajú: svoje slabosti valia rytiersky na nás.“
    </tei:p>
    <tei:p>
     Pétry sa podíval na ňu s úsmevom. Z jej slova vyznievala trpká   výčitka; nič divného v ústach zaznanej, odkvitajúcej panny.
    </tei:p>
    <tei:p>
     „Ja vrtkavý?“ divil sa. „Ja? Moja láska horí stále ako oheň   vestálok#POZ#9;oheň vestálok - v rímskej mytológii bohyňa ohňa a   rodinného kozubu bola Vesta, na ktorej počesť udržiavali v chráme   kňažky vestálky večný oheň.#-POZ#. I svieti, i zahrieva…“
    </tei:p>
    <tei:p>
     „Pekné vestálky!“ schladila ho Aranka.
    </tei:p>
    <tei:p>
     Tučná pani Votická sedí ako kráľovná a usmieva sa. Kdeby nie! Ona   zaranžovala túto komédiu. Ona postavila Pétryho na scénu, dodala mu   smelosti. Vycibrená diplomatka! Mieri vľavo a trafiť chce vpravo.   Pétry je nič, je slamený panák; alebo lepšie: Pétry je baran. Viete,   aký baran? Nie taký rohatý, hoc i takých medzi nami nadostač — ale   baran zo železa, keď piliere vbíjajú sa do zeme. Baran padne na   pilier — pilier ide do zeme. Ten baran je Pétry, ten pilier je pán   Kremeň a tá zem — je svadba.
    </tei:p>
    <tei:p>
     Pilier nechce ísť do zeme, hoci ju polejú vodou, ba i olejom;   nechce, stŕpa, lebo tam je tesno i tvrdo; nechce, lebo strávi ho   črvotoč a skazí vlhkosť zeme: tak ani pán Kremeň nechce sa odhodlať k   svadbe. Nuž nechcejúc dobrotky, musí zlotky — baran Pétry koná   znamenitú službu. Aspoň vyskúsená pani Votická vidí, že Kremeň   popúšťa.
    </tei:p>
    <tei:p>
     „Je to kríž s takým starým mládencom!“ vzdychla si neraz pani   Votická. „Nedajbože ho zaskočiť — opatrný sťa líška…“ Vzdychla si   neraz, lebo nič nešlo, ako rátala. Koľko lekcií dala Margitke, ako   treba zaobísť Kremeňa; dakoľko ráz ich nechala samých a striehla z   úkrytu, čo sa robí. Margita vyčerpala celé umenie, ba vykonala viac,   než by bola maminka i len tušila — inu, dievča, má talent! — a nič,   nekľakol pred Margitku. Bolo to hrozné. Pomer bol, bol, ale taký   nijaký — nič nesľuboval, nič nechcelo z neho vykvitnúť. Všetko akosi   viazlo ani plť, keď sadne na plytčinu.
    </tei:p>
    <tei:p>
     „Dnes je rozobratý!“ plesá pani Votická. „Konečne, konečne! Možno   si vypil.“ Veselé myšlienky jej obletujú hlavu, lebo vidí, že Kremeň   zazerá na Pétryho a nespúšťa ho z očí. „Bože, keby ja mala muža na   niečo! Šiel by k nemu, ohol by ho ani prútik. Ale ten — zaľahne kdesi   do karát!“
    </tei:p>
    <tei:p>
     „Hodný človek ten Pétry,“ hovorí pani sudcová pani Votickej.   „Pristane im s tvojou Margitou.“
    </tei:p>
    <tei:p>
     Pani Votickej sa žlč búrila nad touto zlostnou poznámkou susedy.   Ale sa predsa usmieva. „Ale, dušička, čo sa ti robí! Moja Margita   nemyslí ešte na vydaj. Veď je ešte dieťa!“ ,Na, tu máš, bosorka,   pomyslela si.
    </tei:p>
    <tei:p>
     „Neviem, prečo by nemyslela,“ vracala jej sudcová pôžičku. „Triafa   sa jej taký hodný, poriadny… Môj ho chce protežovať, spraví ho možno   exekútorom.“
    </tei:p>
    <tei:p>
     Pani Votickú šlo zadusiť od zlosti. Taká zlomyseľnosť! Za Kremeňa   núka jej exekútora: a vie, že ona je upriamená len na Kremeňa; vie,   čože by sudcová nevedela!
    </tei:p>
    <tei:p>
     A niet sa čo diviť, že tak upriamila sa na Kremeňa. Je človek   majetný: má pílu, kaštieľ, veľké, dobre zavedené hospodárstvo, a to   bez dlhov! Pritom je samostatný, bez otca-matere, bez sestier a   bratov — to je dačo hodno. Je v rokoch, je rozumný, poriadny a   krotký: muž pre Margitu naozaj stvorený. Ako by si ho mohla okolo   prsta okrútiť! Pani Votická už pred piatimi rokmi ho spoznala.   Zaľúbil sa bol do jej najmladšej sestry. Už vtedy v tajnosti srdca   obecala ho Margite, hoci tá bola vtedy ešte v krátkych sukničkách.   Sestre Milči ľahko ho ohovorila: že vraj v noci ukrutne chrápe i zo   sna vykrikuje. Ľahkomyseľná Milča uverila, i tak sa jej vohľač   nepáčil. Ruky mal ohorené ako sedliak a prsty okolo nechtov   pozadŕhané. Pán exekútor Holay mal zato dlhé, dobre pestované nechty   i chôdzu á la tancmajster Konarz — vydala sa zaňho. Ale zmúdrela.   Žije veľmi úzko, plat nestačí. Zakaždým sa doplače, čo raz vidí   prebrnknúť ekvipáž Kremeňovu popod obloky, v ktorých sa ona nudí   alebo varuje detváky. — Chápete zlomyseľnosť okresnej sudcovej, keď   Margite by chcela dopriať exekútora — i to nádejného iba?
    </tei:p>
    <tei:p>
     No i z nešťastia môže vypučiť šťastie: tak múdro je tento svet   zriadený. Margita sa na vlastné oči presvedčila, kam vedie samopaš,   pachtenie za peknými nechtami a chôdzou á la Konarz, pachtenie vôbec   za vonkajším leskom a pozlátkou. História tetky bola jej znamenitou   učiteľkou. Umienila si, už v krátkych sukničkách, nevydať sa za   chudobného. A že pán Kremeň bol bohatý, zaľúbila sa doň až po uši, ba   až vyše uší.
    </tei:p>
    <tei:p>
     „Má ohorené ruky, to je pravda: ale na nich sú ťažké briliantové   prstene.“ Tak dumá v svojej peknej hlavičke. „Je pritučný trochu, ale   prečo by nebol: má ekvipáž, nemusí chodiť pešo.“ Áno, bola doň   zaľúbená. „Len čo sa okúňa, čo nepríde a neskončí všetko jedným   razom? Keby ja bola na jeho mieste, už by dávno bolo po sobáši!“ To   bývali jej dumy, keď podvečer slniečko padne do obloka a cez záclony   do salónu na piano, ktoré Margitka s veľkým úspechom už od rokov   mučí.
    </tei:p>
    <tei:p>
     Sadla si k mame. Pána Pétryho vypravili po limonádu, zostali   samy.
    </tei:p>
    <tei:p>
     „A sa obzeral?“ pýtala sa tíško mamy.
    </tei:p>
    <tei:p>
     „Mal si oči vykrútiť. Veľmi je zjašený. Keby apa bol na dačo,   teraz by sa mal okolo neho. Bol by iste náš. Lebo žiarli ukrutne.   Dievča, len tak ďalej, len ďalej. Ľad sa topí, preborí sa, a to dosť   ľahko ešte dnes…“
    </tei:p>
    <tei:p>
     „Ach, mama, keby!“
    </tei:p>
    <tei:p>
     Stisli si ruky. Hovoriť nemohli, lebo došiel Pétry. Keď pili   limonádu, naraz sa pýta sudcová: „A čo je Kremeňovi? Ten človek je   celý premenený. Skoro by ho nepoznala…“
    </tei:p>
    <tei:p>
     „Možno si vypil,“ šepla jej pani Votická za vejárom, nahnúc sa k   nej:
    </tei:p>
    <tei:p>
     „Pustne, starne,“ riekla pani sudcová. „Mal by sa už raz   ženiť.“
    </tei:p>
    <tei:p>
     ,Azda už vie, falošnica, čo mám za lubom? Varuj!
    </tei:p>
    <tei:p>
     „Ak týchto fašiangov nie,“ pokračovala sudcová, „tak už sotva kedy   sa ožení. I k vám chodieval: ja, že z toho vykvitne niečo, a ono   nečuť…“ Jej oči vpili sa hlboko do advokátkiných.
    </tei:p>
    <tei:p>
     „Ale, prosím ťa,“ bránila sa Votická. „Chodil, ale bez všetkého.   Jednoducho, vzal si taký zvyk. S mojím si zahral   tartlík#POZ#10;tartlík - hra v karty pre dvoch.#-POZ#. Nikdy sme   nemysleli na to — nikdy! Ani spomienky!“
    </tei:p>
    <tei:p>
     „…ja som, slečna, najšťastnejší človek na tomto svete.   Najšťastnejší, že môžem byť vo vašej blízkosti, lebo tu sa mi slnko   šťastia usmialo,“ šepká Pétry Margite.
    </tei:p>
    <tei:p>
     „A neskladáte verše? Hovoríte ani Petőfi.“
    </tei:p>
    <tei:p>
     „I básnikom budem na váš rozkaz, i vaším sluhom, najnižším —   urobím všetko… Len jedno keby mohol dúfať, keby smel prosiť!“
    </tei:p>
    <tei:p>
     „A síce?“ Margitka stlačila vejár a hodila si ho na lono, vedľa   neho vystrela ruky. Tak sklopila oči a usmievala sa, že i rozumnejší   človek než Pétry, bol by konečne uveril, že je to všetko príroda. A   medzitým to všetko mala od mamy. Mama ju to naučila, pravda, len z   väčšieho. Ostatok si sama doplnila. Žiačka talentovaná a chápavá!
    </tei:p>
    <tei:p>
     „Ružičku z vašich panenských, z vašich…“ Splietol sa. „Ružičku,   pod ktorou vaše srdiečko bije.“
    </tei:p>
    <tei:p>
     „S radosťou; dám vám ich i desať, keď prídete k nám. Koľko budete   chcieť.“
    </tei:p>
    <tei:p>
     „Ja nechcem, len jednu jedinú — ale teraz a z týchto. Ony sú   šťastné, naslúchali zblízka tlkot vášho srdiečka; snáď vnikli i v   jeho taje… Chcem mať pamiatku na tento krásny, večne pamätný večer, v   ktorý som bol prvý raz šťastný, ozaj šťastný.“
    </tei:p>
    <tei:p>
     Margita šibla okom spod obočia ku dverám. Spáčila Kremeňa. Je   zamračený, stopuje každý ich pohyb. „Keď vám to robí toľkú radosť,   pre mňa, ja nedbám.“ Obzrela sa, či ich mimo Kremeňa ešte dakto   nepozoruje. Nikto. Zábava sa rozprúdila, ľudia prestali pozorovať,   prestali byť divákmi. Siahla po ružu, pod ktorou sa vlnili jej   panenské ňadrá, odtrhla ju a podala Pétrymu.
    </tei:p>
    <tei:p>
     Ten si ju zapichol na prsia ako víťaznú trofej, a vypäl sa. „Ja   som šťastný; ďakujem, ďakujem vám!“
    </tei:p>
    <tei:p>
     Margita ho nepočúvala. Ju zaujímalo, že Kremeň ako lavína letel z   dvorany, strkajúc mužských, čo mu stáli v ceste.
    </tei:p>
   </tei:div>
   <tei:div type="chapter">
    <tei:head>
     2
    </tei:head>
    <tei:p>
     Ktorý z nás by bol chladný, keby bol ukoristil ružu z kytice,   ktorá zdobila Margitine prsia? Myslím nikto. Jej vôňa by nám stúpala   do hlavy a pripravila nás pomaly o všetky zmysly. Chodili by sme po   dvorane podkonického kasína práve tak ako pán Pétry, neznajúc, na   ktorú nohu stúpiť. I o nás by riekla pani sudcová svojej Aranke ako o   ňom: „Ten šuhaj sa zbláznil. Čo len zmyslela stará, že to   dovolí?“
    </tei:p>
    <tei:p>
     ,,A prečo? Pétry je veľmi hodný človek,“ odpovedá Aranka a   začervenala sa. Toto už neviem, či by o daktorom z nás povedala.
    </tei:p>
    <tei:p>
     „Nie že by Pétry…“ opravila sa mama. „To viem, že je hodný: ale   tie rúbu vyššie. Ja dobre viem, čo by rady. Kremeňa by rady.“
    </tei:p>
    <tei:p>
     „Ani ho tu niet,“ vraví Aranka. „A Margita ho nechce.“
    </tei:p>
    <tei:p>
     „Oboma rukami — len by prišiel! Kremeň je partia, akých málo.   Votická ho drží a nepopustí… A on, blázon, sa dá! Ako som ho volala   do nás neraz — on nie a nie. Zakázala mu. Má ho ako istého — ja to   viem. Ach, dal by pán boh, aby im zuby klepli naprázdno! A či je   Margita preňho? Veď je to šašo, bláznivý šašo!“
    </tei:p>
    <tei:p>
     Aranke sa vzdychlo.
    </tei:p>
    <tei:p>
     „Jemu treba staršiu, rozumnejšiu. Jemu netreba tak ženu, ako   gazdinú.“ A tu pomlčala hodnú chvíľku. „Ty by si mu tak bola!“   doložila konečne.
    </tei:p>
    <tei:p>
     „Ja koketovať neviem, a mužskí lipnú iba za koketami. Im sa páči   iba povrch, nehľadia do hĺbky: len aby bol povrch cifrovaný. Uvidíš,   i Kremeň je taký… A nešťastný bude, ak si ju vezme. Ona ho nerada!“   Hlas jej skoro zlyhal i pery sa zatriasli. Súcítila s Kremeňom.
    </tei:p>
    <tei:p>
     „Nech — nech zvie. Bodaj by sa popálil. Neplač!“ tešila ju mať.   „Keď sa ona stratí z mesta, hneď sa i tebe šťastie pritrafí. Takto ti   ona všetko odvábi. I tento Pétry začal sa o teba interesovať: potom   ho odvábili. Neboj sa; vráti sa hneď, ak sa mu táto vydá. Apa ho   spraví exekútorom — alebo čím takým…“
    </tei:p>
    <tei:p>
     „Kde je ten starigáň?“ jedovala sa pani Votická. „Pán boh ma   naozaj potrestal, keď ma mal. Zaľahne do karát, a ty seď! Len čo som   previnila, že mám takého, takého…“
    </tei:p>
    <tei:p>
     Skončil sa práve tanec, predostatný do polnoci. Margita sedí pri   materi a zhovára sa s Pétrym. No reč nejde jej už od srdca. Nikto ju   nepozoruje, Kremeňa už nevidno. Čo, keby bol šiel zaraz k inej? A ak   sa viac o ňu neozrie? Trasie sa na celom tele od strachu. Pani   Votická je tiež nespokojná, potratila všetky koncepty. Plány sa   rúcajú, a ak nevystúpi rezolútne, všetky sa obrátia v prach a popol.   Poslala Pétryho po muža. Vrátil sa vyparený, sťaby ho bol v dieži   vyzváral. Vtiahli ho do ferble#POZ#11;ferbľa - (z nem.) hazardná hra   v karty.#-POZ#, obohrali na posmech, a tu ešte žena ho cituje. Azda   by už vedela, čo vyparatil?
    </tei:p>
    <tei:p>
     „Pekný muž!“ kárala ho pani s úsmevom. Musela sa premáhať: sudcová   sedela popri a striehla na každé slovo. „Ani sa neukáže! Aspoň sa   prejdi so mnou po dvorane, aby tu nesedela ako na stratenej   varte.“
    </tei:p>
    <tei:p>
     „Čosi mu ide nakázať,“ šepla sudcová Aranke. „Nedala ho tá volať   len tak pre zábavu.“
    </tei:p>
    <tei:p>
     „Ty starý mamľas, loptíš celý večer a neobzrieš sa o nič,“ začala   pani Votická, teraz už od srdca.
    </tei:p>
    <tei:p>
     „A čo sa mám obzerať? Máte tam toho fiťfiriť, Pétryho.“
    </tei:p>
    <tei:p>
     „Iď ty — ty… Nevidíš, ako tá sudcova sojka za Kremeňom pasie?   Pôjdeš do izby, kde si hral. Ale mi ho nesadni zas ku kartám — to ti   povedám! Bočnými dvermi vyjdeš a poschodíš všetky izby, kým nenájdeš   Kremeňa. Prisadni k nemu, rozveseľ ho, a keď bude mať byť   ráštunda#POZ#12;ráštunda - (z nem.) hodina odpočinku.#-POZ#, prídeš   po nás. Zavedieš k nemu i nás. Ale rob, aby hneď každý nevidel, že je   to naschvál. Rozumieš?“
    </tei:p>
    <tei:p>
     „A na kýho čerta ti je ten starý cap? Veď ten môže byť Margite   otcom!“ ozval sa pán Votický.
    </tei:p>
    <tei:p>
     „Ty sa do toho nestar — ty to nepochopíš!“
    </tei:p>
    <tei:p>
     „Nestar — a mám behať za ním ako kopov! Tiež pekný poriadok.“
    </tei:p>
    <tei:p>
     Začal sa tanec. Pán Votický vytratil sa z dvorany. Jedovalo ho to,   celá tá história; ale čo má poslušný muž robiť, keď dostane rozkaz?   Dudrúc, odišiel hľadať Kremeňa.
    </tei:p>
    <tei:p>
     Ako prestal tanec, Votický sa hneď dostavil.
    </tei:p>
    <tei:p>
     „Predsa si prišiel?“ zvolala jeho pani s úsmevom. „Mohol si i tam   zostať: viem, otupno ti je bez karát.“
    </tei:p>
    <tei:p>
     „Načo si ma teda citovala?“ bránil sa Votický. „Mne by bolo sťa   kde zavečerať, ale keď ty chceš nasilu pri tom…“ Ostatok prehltol;   pani hrozivo hľadela mu do očí. Začervenala sa od zlosti, lebo videla   úsmev u sudcovej.
    </tei:p>
    <tei:p>
     „Náš apa sa veru neobzrie,“ riekla táto dcére, ale tak, aby i   Votickovci počuli. „Ten by skôr zaslúžil kázeň ako tuto pán   sused.“
    </tei:p>
    <tei:p>
     „Tej nevyhovie,“ odpovedal pán Votický. „Tá bola vždy taká. No,   poďme už, aby sa nám ušlo miesta. Stôl mám vyhliadnutý.“
    </tei:p>
    <tei:p>
     „Bude tam i pre nás miesta?“ ponúkla sa sudcová s tvárou   najnevinnejšou. „Bolo by azda najmúdrejšie, čo by sme sa   nepotrhali…“
    </tei:p>
    <tei:p>
     „Ale — miesta dosť!“ riekol pán Votický. „Všetci sa pomestíme.   Dobrých sa moc zmestí.“ Za tento výrok pani ho uštipla do ramena.   Usmial sa jej; myslel, že to od lásky.
    </tei:p>
    <tei:p>
     „Mamaj si!“ šepla mu; hlas jej triasol sa zlosťou.
    </tei:p>
    <tei:p>
     „Čo sa tebe robí?“ osopil sa na ňu. „Zoberiem sa a bohuprisám ti   odídem“.
    </tei:p>
    <tei:p>
     „Čuš. Mali sme byť s ním pri stole sami. Tá stará kvočka nás bude   špehovať. Sadni si k nej, hovor s ňou ustavične, rozumieš? Nepripusť   ju ku Kremeňovi!“
    </tei:p>
    <tei:p>
     „Čerti vedia, čo majú vždy medzi sebou,“ dumal pán Votický. „Do   očí ako med, a takto zle—nedobre jedna na druhú. Šťastný človek, čo   nemusí sa miešať medzi sukne.“
    </tei:p>
    <tei:p>
     Za stolom našli Kremeňa. Sedel s hlavou v dlani pochovanou, pred   ním skoro prázdna fľaša vína. Oči mu blyšťali, menovite keď   spoločnosť prišla k stolu a videl Margitu na ramene Pétryho   zavesenú.
    </tei:p>
    <tei:p>
     Pani Votická sadla si hneď k nemu; z druhej strany Margita, medzi   ňu a Aranku sadol si Pétry. Pani sudcová zostala obďaleč s Votickým,   hoci dosť hľadela sa dotisnúť ku Kremeňovi. Pán Votický sa teraz   vyznačil, za čo mu pani pohľadom vrele ďakovala. „No, tak!“ zvolala   pani Votická veselo. „Nenazdali sme sa, že s vami budeme sedieť. Veď   vás ani nevidno! Čo netancujete?“
    </tei:p>
    <tei:p>
     „Eh, všetka vôľa prejde človeku!“ hodil Kremeň rukou. „Na starosť   najlepšie pri peci. Nech sa šalejú mladí.“ Pozrel na Margitu a jej   suseda s opovrhnutím. „My sa im smejme.“
    </tei:p>
    <tei:p>
     „Čo sa vám robí?“ divila sa Votická. „Vy radi spoločnosť — a tu   naraz sa takto vyjadrujete. Ja vás nepoznávam.“
    </tei:p>
    <tei:p>
     „Spoločnosť rád, ale spoločnosť nerada mňa. Treba ustúpiť,   prepustiť miesto mladým.“
    </tei:p>
    <tei:p>
     „To nechápem, to sú veci celkom nové,“ poznamenala ona.
    </tei:p>
    <tei:p>
     Kremeň sa mračil a hniezdil na stoličke. Jed nesmierny v ňom   búril. „Vy nechápete, to verím. To chápem len ja. Mne už zostáva iba   toto…“ Chytil fľašu, nadvihol ju a zas položil na stôl. Bol by ju   nedbal otrepať o stenu, alebo do hlavy „tomu vyfintenému panákovi“ —   no mal ešte rozum.
    </tei:p>
    <tei:p>
     „Vy ste negalantný!“ hrešila ho pani Votická. „Ak budete takto   pokračovať, tak nás odoženiete od stola.“
    </tei:p>
    <tei:p>
     „Viem, že vám je nie po chuti, že vás náhoda sem doviedla. Radšej   by ste boli tisíc míľ odtiaľto. Lebo ja viem, aký som protivný: sebe   som najprotivnejší…“
    </tei:p>
    <tei:p>
     „To som si nezaslúžila,“ riekla pani Votická ticho. „Bola som vám   vždy priateľkou, ba skoro sestrou — a tu naraz vy…“ Mlčala. Slzy jej   nedali dokončiť.
    </tei:p>
    <tei:p>
     Na stôl prišli jedlá a víno. Všetci sa posilňovali, iba Kremeň sa   postil. Len vínom zapíjal si zlosť.
    </tei:p>
    <tei:p>
     Účinok dobrej večere a vína dostavil sa dosť skoro. Konverzácia   bola neobyčajne živá. Votický bavil sudcovú; rozprával jej, ako mal   repozíciu#POZ#13;repozícia - znovuuvedenie do držby.#-POZ#, kde   švagor švagrovi pristavil stenu pred obloky, takže v izbách panovala   egyptská tma#POZ#14;egyptská tma - podľa Starého zákona boh zahalil   prenasledovaných Židov tmou, aby unikli prenasledovateľom.#-POZ#.   Pétry medzi dvoma nymfami cítil sa ako v raji. Jedol tu s jednou, tu   s druhou z jedného taniera. Pritom stihol si ruku stískať s Margitou,   ktorá bola zas neobyčajne veselá. Aranku bavil, ako vedel; len aby   nespozorovala, čo s Margitou vystrája. Kremeň sedel ako na tŕňoch.   Trpel veľké múky, lebo videl znamenite, čo sa tam u susedov robí.
    </tei:p>
    <tei:p>
     „Povedzte, čo sa vlastne hneváte?“ útočila doň Votická, sotva   zložila vidličku na stôl. „Tak dávno ste neboli u nás…“
    </tei:p>
    <tei:p>
     „A čo by u vás hľadal? Na toto sa dívať — na toto?“ Na sluchách mu   navreli žily a v očiach sa zažal plameň divej zlosti. „To už nie;   lebo to je, bohuprisám — moc!“
    </tei:p>
    <tei:p>
     „Bavia sa, ako vedia,“ riekla nevinne.
    </tei:p>
    <tei:p>
     „Čudná veru zábava! Mne do zábavky nejde.“
    </tei:p>
    <tei:p>
     Pani Votická bola podráždená. Slovo, ťažké, závažné slovo — a visí   na nitke tenulinkej. Nitôčku pretrhnúť — a svadba hotová! Táto   blízkosť rozhodnutia nesmierne ju rozčúlila.
    </tei:p>
    <tei:p>
     „Boli ste nám priateľom — a, môžem povedať, priateľom dobrým a   spoľahlivým. Na vaše slovo dala som vždy mnoho. Bez vás som nerobila   takrečeno nič, bez vašej dobrej rady. I o tomto som sa chcela s vami   poradiť, čo vy myslíte? Nie skvelá partia nejaká — kdeže dnes partie!   Dievča je rado, že sa vôbec vydá. Partia nie — ale človek hodný a,   ako vravia, snaživý: má vraj budúcnosť. Chcela som sa vás opýtať, čo   vy o tom súdite — ale vy sa nás stránite; neviem, čo to má byť?“
    </tei:p>
    <tei:p>
     „A dáte ju tomu — tomuto?“ pozrel na ňu sťa zbojník, až sa   striasla pred ním. „Zabudli ste už, ako pochodila Milča? Chcete to   všetko ešte raz prežiť?“
    </tei:p>
    <tei:p>
     „To bolo iné,“ odpovedala pani. „Milča mala na výber — vybrala si   to horšie, lebo nemala rozum. Ale tu výberu niet! Tu je alebo niečo,   alebo celkom nič.“
    </tei:p>
    <tei:p>
     Kremeň ťažko oddychoval. Čosi veľkého, ohromného sa v ňom dvíhalo,   išlo dohora a sťahovalo mu hrdlo. Zahľadel sa do kúta a mlčal. No   tvár ukazuje, že ťažká borba zúri v jeho prsiach.
    </tei:p>
    <tei:p>
     Pani Votická skoro skamenela. ,Bože, tá ženba musí byť čosi   hrozného, keď tak ťažko sa odhodlať k nej, pomyslela si. ,Na   každé slovo kliešte: a toto je človek opitý! Čo — keby bol   triezvy?
    </tei:p>
    <tei:p>
     „Ja by vám povedal čosi,“ začal hlbokým, ale tichým, celkom   zmeneným hlasom. Panej zhučalo v hlave. Teraz padne slovo, teraz!   Nepadlo. Hodil rukou a zmeneným hlasom doložil: „Nie — nič! Lepšie   čušať.“
    </tei:p>
    <tei:p>
     „Čo robiť?“ vzdychla si sklamaná. Už ju nechával celý ostrovtip:   pochybovala nad zdarom. No ešte nechcela ustúpiť. „Čo robiť?“   zašermovala rukami. „Prišla som o vašu dôveru, neprichodí sa mi   natískať.“
    </tei:p>
    <tei:p>
     Neklamala sa. Na Kremeňa to urobilo hlboký dojem. Upadne do   nemilosti u nej, u jedinej, čo mu vždy rozumela. Ako sa zaobíde bez   nej? „A ma nevysmejete, keď vám čosi poviem?“
    </tei:p>
    <tei:p>
     „Ja — a vysmievať, a to vás! Čo sa vám dnes robí?“ divila sa.   Naraz zmenila taktiku. Nahliadla, že treba Kremeňovi ešte lepšie   pomáhať. Doložila teda: „Ostatne, už viem, čo vám je. Uhádla   som.“
    </tei:p>
    <tei:p>
     „Viete?“ žasol Kremeň, a vzdor svojim rokom cítil, že tvár mu   podskočila krvou.
    </tei:p>
    <tei:p>
     „Podľa seba to viem. I ja som bola v tom, čo vy. Bola som zaľúbená   po uši. Nikde som nemala pokoja, všetko ma trápilo a jedovalo. Bolo   mi do zúfania, bola by sa radšej pod zemou našla…“
    </tei:p>
    <tei:p>
     „Akurát ako ja!“
    </tei:p>
    <tei:p>
     „Horký akurát! Vy ste muž, samostatný, príjemný: vám je cesta do   každej rodiny otvorená — do každej. Ja som bola dievča, slabé,   neskúsené dievča: mne nebolo voľno ísť k nemu a povedať mu: ja ťa   ľúbim, ľúbiš ma i ty? Ja som musela čakať, kým on príde a či vôbec   príde. Bože, to čakanie! Tie slzy, tie pochybnosti — tie noci bezo   sna! Ej, smutný je lós dievčaťa, smutný. Musí utajovať najdrahšie   city, zakrývať ich pred svetom; svet i seba klamať a zavádzať na   chybné domnienky. To bol môj lós, kým ma nevyslobodili. Ale vy, muž —   vy máte slobodu. Všade môžte zaklopať…“
    </tei:p>
    <tei:p>
     Kremeň bol vo vytržení. Visel na každom slove pani Votickej. „A čo   myslíte: keby sa ja, v mojich rokoch, niekde hlásil, nevysmiali by   ma?“
    </tei:p>
    <tei:p>
     „Vás?“ divila sa pani. „Čo vy môžete hovoriť o rokoch! A či   chcete, aby vám ja tu vyznala hneď lásku? Môžete byť istý: obráťte   sa, kde chcete, oslovte ktorúkoľvek — všade vás prijmú s otvoreným   náručím.“
    </tei:p>
    <tei:p>
     „Všade… A ak práve tam nie, práve v tom jednom dome nie?“
    </tei:p>
    <tei:p>
     „Neviem, ktorý to dom myslíte. Ak tu v okolí by ste mienili, čo ja   znám domy, všade môžete…“
    </tei:p>
    <tei:p>
     Už ani Kremeň nemohol viac žiadať. Vyšla mu skutočne viac než na   polcesty oproti. Ak sa ani teraz nedovtípi — je stratený.
    </tei:p>
    <tei:p>
     Ale Kremeň sa zobral. Nabral do seba vzduchu a zrazu riekol: „A   keby prišiel k vám?“ Skoro sa rozosmial, lebo na srdci mu veľmi   odľahlo.
    </tei:p>
    <tei:p>
     Pani sklonila hlavu a mlčala. Beztoho by nemohla preriecť   slovíčka. Bola rozčúlená, triasla sa ako osika. Nie blázon! Vykonala,   čo chcela.
    </tei:p>
    <tei:p>
     „K nám?“ pýtala sa ticho.
    </tei:p>
    <tei:p>
     „Áno, k vám.“
    </tei:p>
    <tei:p>
     Panej sa vejár zatriasol medzi prstami, prišlo jej akosi mdlo.   Dlho trvalo, kým sa opanovala.
    </tei:p>
    <tei:p>
     „Vy mlčíte — to je veľmi jasná odpoveď,“ riekol Kremeň trpko.
    </tei:p>
    <tei:p>
     „Áno, veľmi jasná. Ja som nebola pripravená na toto. Som   prekvapená, a to radostne. Budem si pokladať za šťastie, že vám môžem   zveriť svoju jedinú dcéru.“ V oku sa jej zaligotala slza a odpadla na   vejár. To bola pravdivosť, nie komédia. Komédia bola už zbytočná od   tejto chvíľky. „Môj muž — to vám netreba rozkladať, to sám viete. A   Margita,“ naklonila sa k nemu a riekla dôverne: „mne sa všetko zdá,   že tá oddávna túži za vami. Často som ju pristihla v plači…“
    </tei:p>
    <tei:p>
     „Za mnou?“ divil sa pán Koreň.
    </tei:p>
    <tei:p>
     „Iste neviem, ale myslím, že za vami. Spomínala neraz, že k nám   nechodíte, že ste už nie ako kedysi. Bola nešťastná.“
    </tei:p>
    <tei:p>
     „Tak prečo s Pétrym toto…“
    </tei:p>
    <tei:p>
     Pani Votická udrela ho vejárom po ruke. „Vy dieťa, neskúsené   dieťa! Neviete, že to mohla robiť zo zúfalstva? Vy mužskí, keď   dešperujete, chytíte sa tohto,“ a ukázala na fľašu. „My to nemôžeme.   My koketujeme s každým prvým. Smejeme sa, ale srdce topí sa v   slzách…“
    </tei:p>
    <tei:p>
     „Teda sa jej opýtam — a to hneď!“ Bol taký dojatý nešťastím   Margity, že by bol chcel hneď a zaraz uspokojiť ju.
    </tei:p>
    <tei:p>
     „Čakajte, robme opatrne. To by jej mohlo na zdraví uškodiť. Ja ju   pripravím na vašu otázku. Tancujte s ňou prvú   kvadrilu#POZ#15;kvadrila - (z franc.) štvorylka.#-POZ# — tam sa   môžete dohovoriť.“
    </tei:p>
    <tei:p>
     Kremeň jej stisol ruku na znak horúcej vďaky a úplného   súhlasu.
    </tei:p>
    <tei:p>
     „Margita!“ ozvala sa pani Votická plným hlasom. Už sa bola   opanovala. „Pán Kremeň sa konečne dal nakriatnuť do tanca. Hlási sa o   prvú kvadrilu u teba.“
    </tei:p>
    <tei:p>
     „Kremeň?“ zvolal Votický. „Čože ho preletelo? Bravo, kamarát; bude   čosi!“
    </tei:p>
    <tei:p>
     Margita vyčítala z tvári matkinej, že sa už stalo, čo sa stať   malo. Radosť jej zažiarila z tváre. „Ale, mama, pán Kremeň sa   opozdil. Ja som sa na kvadrilu už sľúbila.“
    </tei:p>
    <tei:p>
     „Mne!“ prikryl si pán Pétry prsia dlaňou.
    </tei:p>
    <tei:p>
     Kremeň sa usmial naň s opovržením, akoby riekol: „Poteš sa,   neborák!“ Uklonil sa slečne Aranke veľmi dvorne, že tá sa zapálila, a   riekol: „Tak smiem prosiť slečnu Aranku?“
    </tei:p>
    <tei:p>
     Aranka privolila, hoci ju bolelo, že je ona len náhrada z   potreby.
    </tei:p>
    <tei:p>
     „A môžeme byť vis-á-vis#POZ#16;vis-á-vis - (z franc.) naproti,   zoči-voči.#-POZ#,“ doložil Kremeň, obrátiac sa k Margite. Tá ho   oblažila takým pohľadom, že sa cítil pred bránou siedmeho raja.
    </tei:p>
    <tei:p>
     Scéna sa naraz premenila. Kremeň, ako prvej, bavil sa s Votickou,   a bol veľmi veselý. Margita na Pétryho už sa neobzrela. Bavila sa s   Arankou. Ten nevedel, čo si má o tom myslieť. Votická ho pretrhla   práve v tom, ako vyznával Margite lásku a čakal od nej práve odpoveď.   Teraz prosil Margitu:
    </tei:p>
    <tei:p>
     „Slečna, prosím, odpovedzte!“
    </tei:p>
    <tei:p>
     „Teraz nie. Poradím sa mamy.“
    </tei:p>
    <tei:p>
     „Načo sa tu radiť? Srdce vám poradí najlepšie, nie mama.“
    </tei:p>
    <tei:p>
     „Musím sa poradiť, nemôžem takto.“ A zamyslela sa, pozerajúc pred   seba. Pétry nechápal, čo toto všetko znamená. Naraz sa obrátila k   nemu. „Viete čo — v šiestej figúre vám poviem. Vtedy už budem   vedieť.“
    </tei:p>
    <tei:p>
     Odbehla. Nemohla už vydržať na mieste. V dvorane už schádzala sa   mládež po odpočinku a bavila sa. Za Margitou pobral sa i Pétry. No   nebola k nemu taká ako pred polnocou.
    </tei:p>
    <tei:p>
     „Čo sa vám stalo? Pred chvíľou taká milá, a teraz taká ukrutná!“   Bolo mu skoro do plaču.
    </tei:p>
    <tei:p>
     „Aký ste divný!“ zasmiala sa Margita. „Dávate mi otázky, že naozaj   musí dobrá vôľa prejsť každého. Čo sa nebavíte tak veselo ako   predtým?“
    </tei:p>
    <tei:p>
     Pétry sa utiahol a bol smutný. Myslel, že Margita ešte dnes bude   kapitulovať, a ono sa veľmi klamal. Možno, ani ho nemá rada! Veď i   teraz vidí, že ho urazila, a ani nepozrie naň. Chodí po dvorane s   mamou a hovorí s ňou o čomsi. Ani čo by jeho tu nebolo.
    </tei:p>
    <tei:p>
     Cigán zahral introdukciu#POZ#17;introdukcia - (z lat.) úvod; prvá   figúra tanca.#-POZ# ku kvadrile, páry sa rozostavili. Ako v tábore   Radeckého bolo kedysi Rakúsko#POZ#18;Ako v tábore Radeckého bolo   kedysi Rakúsko - Ján Radecký z Radče (1766-1858), poľný maršál a   vojvodca rakúsky. V taliansko-rakúskej vojne v marci 1848 porazil   talianskych povstalcov, ktorí bojovali za zjednotenie Talianska proti   rakúskej nadvláde.#-POZ#, tak v tejto štvorylke je smotánka zlatej   mládeže podkonickej. Stáli tu všetky pekné, i menej pekné, i tie, čo   sú iba „milé, veľmi milé“. Na každej tvári a tváričke horí fakľa   rozkoše, fakľa hriechu, ktorú sám diabol zažal. Nie darmo sa vraví,   že sám krivý Lucifer máva prvý tanec! Ako sa stískajú rúčky, čo sa   pohovorí a pošepce — nuž na to naozaj niet pisára, čo by to opísal. A   tá nedočkavosť začať zas ten tumult#POZ#19;tumult - (z lat.)   zmätok.#-POZ#, trmu-vrmu, hodiť sa do prúdu a dať sa ním unášať! Sám   Kremeň, osvedčený v škole trpezlivosti, myslí, že malo by sa už   začať. Pozerá svojej vis—á—vis, Margite, do očí a v nich číta, že   zvíťazil.
    </tei:p>
    <tei:p>
     Opisovať kvadrilu? Niekomu nudné je už to, keď ju musí   pretancovať: nieto plané opisy o nej čítať! Prišla figúra šiesta a v   nej chassé croisé#POZ#20;chassé-croisé - (franc.) figúra francúzskej   štvorylky.#-POZ#.
    </tei:p>
    <tei:p>
     „No, povedzte, čo je môj osud. Tak dlho čakám rozhodnutie!“   dorážal Pétry.
    </tei:p>
    <tei:p>
     „Čakajte, kým sa vrátim,“ uklonila sa mu Margita koketne. A už ju   chassé—croisé odnášal od neho. Akási predtucha mu šepkala, že   rozhodnutie vlastne už má. Že sa rozišli navždy. Bol by zaplakal, bol   by nechal všetko tak — ale nemožno. Zákony kvadrily stoja vyššie než   všetka sentimentálnosť titulárnych kancelistov.
    </tei:p>
    <tei:p>
     Kremeň rátal, kedy už dôjde k nemu Margita. Ako sa snímu, hneď sa   jej opýta, aby naisto vedel. Ešte dve, už iba jedna — už je tu. Drží   ju za ruku.
    </tei:p>
    <tei:p>
     „Povedala vám mama?“ zašepkal jej.
    </tei:p>
    <tei:p>
     „Áno.“
    </tei:p>
    <tei:p>
     „Čo vy na to?“
    </tei:p>
    <tei:p>
     Stisla mu ruku.
    </tei:p>
    <tei:p>
     „Nehneváte sa na mňa pre moju veľkú smelosť?“
    </tei:p>
    <tei:p>
     Sklopila oči, nie aby utajila hnev, ale skorej radosť. „Pokladám   si za šťastie…“
    </tei:p>
    <tei:p>
     „Aký som ja blázon! Či by sa bol nazdal ešte len pred polnocou!“   Držal ju za rúčku a nepúšťal od seba. A už bol veru čas. Dve   tanečnice čakali, kým sa Margita odstráni.
    </tei:p>
    <tei:p>
     „Ďalej — ďalej!“ volá ktosi za nimi.
    </tei:p>
    <tei:p>
     Kremeň nepočúval. Čo jemu kvadrila? „Hneď po obede prídem si vás   vypýtať.“
    </tei:p>
    <tei:p>
     „Pusťte, už musím ďalej,“ šepla mu.
    </tei:p>
    <tei:p>
     „Ďalej!“ volali viacerí. Okolo Kremeňa povstala veľká   konfúzia#POZ#21;konfúzia - (z lat.) zmätok.#-POZ#. Figúra bola   zmätená.
    </tei:p>
    <tei:p>
     „Čo ďalej — načo ďalej?“ vykríkol Kremeň. „Tóni — čardáš!“
    </tei:p>
    <tei:p>
     Cigán tiež nevedel nič múdrejšieho. Začal takú dobrú, Kremeňovi   pod päty. Kremeň privinul Margitu a pustil sa do divého čardáša. Ani   netušil, že vlastne uzurpoval cudziu tanečnicu a svoju zohrdil.   Nevedel nič, len čul divú nôtu a blkot rozihraného srdca. Tancoval,   ako od piatich rokov netancoval. Mladý oheň rozlial sa po žilách,   donášal tú napoly usadnutú krv do varu. Nadvihol ľavú ruku so   šatôčkou a výskal ako šialený oktaván, keď spraví matúru.
    </tei:p>
    <tei:p>
     Oprávnená senzácia vo dvorane!
    </tei:p>
    <tei:p>
     „Kremeň tancuje!“ vbehol ktosi do herne s novinou.
    </tei:p>
    <tei:p>
     „A besne!“
    </tei:p>
    <tei:p>
     „Čo sa to s ním robí?“
    </tei:p>
    <tei:p>
     „Zblaznel!“
    </tei:p>
    <tei:p>
     Vybehli z herne a čudovali sa. Sám Votický netušil, čo to všetko   značí. Videl iba, že jeho Margita lieta ako pierko medzi Kremeňovými   rukami.
    </tei:p>
    <tei:p>
     „Opil sa — a basta!“ to bol jeho náhľad. „A možno i zblaznel!“
    </tei:p>
    <tei:p>
     Hudci prestali húsť; rozjarený, vyhriaty Kremeň doviedol Margitu k   materi. Margita sa usmievala. Pani sudcová sa hniezdila. Cítila sa   urazenou, že Kremeň tak negalantne zadržal sa k Aranke. Ešte šťastie,   že pri čardáši zišli sa obe stratené ovečky: Aranka i Pétry.   Dotancovali čardáš spoločne, tak z povinnosti, a po odbavenej práci   vracajú sa tiež.
    </tei:p>
    <tei:p>
     „Pekný tanečník!“ oborila sa Aranka na Kremeňa. „Tanečnicu si   nechá!“
    </tei:p>
    <tei:p>
     Aranka uznala za lepšie obrátiť všetko na žart.
    </tei:p>
    <tei:p>
     „Ja? Ja som mal tanečnicu,“ ukazoval Kremeň na Margitu.
    </tei:p>
    <tei:p>
     „To je ešte krajšie!“ sekla doň sudcová. „Len aby ste odtajili, že   Aranka nebola vaša tanečnica. I to by konečne nebol div!“
    </tei:p>
    <tei:p>
     „A ja neviem!“ smial sa Kremeň. „Musíte odpustiť… Kvadrilu ktosi   pofušoval…“ Táto situácia bola preň veľmi trápna; nevedel, ako sa   vymotať z nej. Umienil si, že urobí všetkým komédiám krátky koniec.   Tam stál Pétry.
    </tei:p>
    <tei:p>
     Tento človek ho veľmi jedoval. Dotíska sa k Margite. Tá akoby ho   nevidela.
    </tei:p>
    <tei:p>
     „A tá odpoveď?“ riekol jej tíško. „Naschvál ste skazili kvádrilu,   aby ste sa nemuseli vrátiť. Ja som dobre videl…“
    </tei:p>
    <tei:p>
     Margita bola vo veľkých rozpakoch. Kremeň dopočul, čo Pétry   hovorí. Kremeňovi nabehli žily; bála sa, že povstane verejná scéna.   Stisla Kremeňovi rameno. To malo byť krotenie leva. Kremeň porozumel,   premohol svoj hnev. Obrátil sa rovno k Pétrymu a riekol mu:
    </tei:p>
    <tei:p>
     „Slečna už odpovedala mne. Ja som jej snúbenec…“
    </tei:p>
    <tei:p>
     Účinok tých slov bol ohromný. Nastalo všeobecné šuškanie. Margita   cítila tisíc očí na sebe. Niektoré ju bodali ani šidla. Utiahla sa za   mater ukryť rozpaky.
    </tei:p>
    <tei:p>
     Pétry zbledol. Zaknísali sa mu pred očami postavy tanečníkov a   tanečníc, dvorana sa zakrútila, povala jedným krajom klonila sa   nadol. Sťa v nejakej hmle zazrel Aranku a sudcovú. Skočili mu na   pomoc s rozovretým náručím. Spamätal sa, obrátil a vybehol,   odstrkujúc ľudí spopred seba.
    </tei:p>
    <tei:p>
     Jeho pohyby, tvár, bledosť — všetko znamenalo, že mu prišlo   naponáhle zle. Aspoň mládenci si tak mysleli, lebo na podkonických   baloch už sa neraz stalo, že gavalierom prišlo po polnoci zle. Ženy   si šepkali za vejármi, mužskí jedni sa smiali, iní s opovrhnutím   hľadeli na slabosť Pétryho. Niekoľkí, čo lepší kamaráti, bežali za   ním až na ulicu. Dochytili ho tam, prostovlasého.
    </tei:p>
    <tei:p>
     „Kde ideš, blázon?“
    </tei:p>
    <tei:p>
     „Preč, svetom — pusťte ma!“
    </tei:p>
    <tei:p>
     „Čo ti je?“
    </tei:p>
    <tei:p>
     „Idem sa zastreliť. Margita ma nechce!“
    </tei:p>
    <tei:p>
     „Oh — či si bibas!“ okríkol ho oficiál z pošty. Pochytil ho popod   pazuchu a voviedol do kasína. „Poď, najprv si vypijeme, a potom   pôjdeš sa vyspať. Nech tam čerti vezmú všetky haraburdy!“
    </tei:p>
    <tei:p>
     Posadil ho za stôl, a kamaráti obsadli ho zo všetkých strán. K   nemu sa posadil sám okresný sudca; poslala ho pani, aby, „ako hlava   justície, prekazil samovraždu“. Bol zabarikádovaný, nemohol sa hnúť.   Prišli na stôl fľaše a ťažisko zábavy prevalilo sa z dvorany do tejto   predsiene. Zlatá mládež, mužská, vytrácala sa z dvorany a uchýlila sa   pod ochranu Bakchusa#POZ#22;Bakchus - v rímskej mytológii boh   vína.#-POZ#. V dvorane zostali len tí, čo veľmi chceli, alebo veľmi,   veľmi museli.
    </tei:p>
    <tei:p>
     Ostatne bál bol roztrepaný. „Kremeň sa žení, berie si Margitu   Votickú!“ To bol obsah rozhovorov a šeptov, smiechu, závisti, narážok   i zlosti. A to bola smrť podkonického balu. Ženy i dievčatá — všetko   bolo stiesnené. Prišlo im na um, že doma spí otec, muž, tetka — vôbec   kto ten — že títo spia, nepočuli veľkú novinu! Ako to bude krásne,   pribehnúť domov a rozprášiť im takou novinou driemoty! Stala sa teda   nezbytná vec. O tretej všetko sa rozišlo, totiž ženská polovica balu.   Mužskí, čo lepší, prešli z dvorany do izby, kde bolo   „muri“#POZ#23;„muri“ - (maď.) hlučná zábava.#-POZ#. Jadro toho muri   bol stôl, kde sedel Pétry s okresným sudcom a comp.
    </tei:p>
    <tei:p>
     Votickovci zostali skoro do konca. Konečne povie pani: „No,   zoberme sa a poďme!“
    </tei:p>
    <tei:p>
     „Ešte nie,“ prosil Kremeň. „Keď sme takto spolu…“ Poobzeral sa a   videl bočnú izbu prázdnu. „Pozhovárajme sa trochu: tamto je izbička   ako pre nás!“ Kremeň šepol čosi židákovi do ucha a ten bežal ako   šialený preč.
    </tei:p>
    <tei:p>
     „No, keď si to žiada, myslím, aby sme mu nelomili vôľu,“ riekol   Votický. Tušil dobre, že židák tak nič po nič nelieta.
    </tei:p>
    <tei:p>
     „Nuž, nedbám,“ privolila pani.
    </tei:p>
    <tei:p>
     V bočnom kabinete len tak búchali zátky šampanského.
    </tei:p>
    <tei:p>
     Cigán vošiel do predsiene a vyhrával. Bol tu krik, vresk, kliatby,   nadávky, smiech; lietali vtipy, zlatky i piatky, tu hostinskému, tu   Cigánovi. Bolo „muri“ také, ako málokedy; bolo v ňom i to zvláštne,   že začalo sa o tri hodiny včaššie ako zvyčajne.
    </tei:p>
    <tei:p>
     Do bočného kabinetu bolo čuť každý výkrik, každú kliatbu. Pani   Votická bola netrpezlivá.
    </tei:p>
    <tei:p>
     „No, poďme, tu je nič pre dámy.“
    </tei:p>
    <tei:p>
     „Škoda — mne iba teraz začalo to šampanské chutiť,“ ľutoval pán   manžel. Najväčšmi sa mu azda to páčilo na ňom, že ho on neplatil.
    </tei:p>
    <tei:p>
     „Ale mám tu byť do bieleho dňa?“ osopila sa naň pani. „A ešte   musíme ísť tade, kde tí devernujú#POZ#24;devernovať - (z lat.) hlučne   sa zabávať, hulákať.#-POZ#.“
    </tei:p>
    <tei:p>
     Votický pojal ženu, Kremeň Margitu. Vrátili sa do dvorany a   stadiaľ museli ísť cez predsieň, kde sa mládež bavila.
    </tei:p>
    <tei:p>
     Všetko utíchlo, prítomnosť dám pretrhla orgie. Bolo ešte mnoho   triezvych.
    </tei:p>
    <tei:p>
     Pétry zazrel Margitu na rameno Kremeňovo sa opierajúcu. Vstal na   stoličku, že prečnieval všetkých. Schytil ružu, čo mal zapichnutú na   prsiach. Bola uvädnutá, roztrepaná. Ruža padla Margite pred nohy.   Okresný sudca chcel ho stiahnuť, ale Pétry sa nedal.
    </tei:p>
    <tei:p>
     „Tóni, zahraj!“ a hodil na cimbal piatku — ostatnú. Hodiac pravú   dlaň do tyla, začal spievať: „Húzzad csak, húzzad   keservesen…“#POZ#25;Húzzad csak, húzzad keservesen… - (maď.) Hraj,   len hraj žalostne…#-POZ# Cigán vpadol do nôty, práve keď Votickovci   boli vo dverách.
    </tei:p>
    <tei:p>
     Kráčajúc popod obloky, začuli: „…jusson neki az   eszébe…“#POZ#26;…jusson neki az eszébe… - (maď.) …nech sa ona   rozpamätá…#-POZ# Hlas Pétryho bol neobyčajne mocný; prerušil celý   zbor. Znelo to z jeho úst ako kliatba.
    </tei:p>
    <tei:p>
     Slečna Margita i jej mama pritiahli si šuby.
    </tei:p>
    <tei:p>
     Pani Votická striasla sa a vraví: „Je veľmi sychravo…“
    </tei:p>
   </tei:div>
  </tei:body>
 </tei:text>
</tei:TEI>
