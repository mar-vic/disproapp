<?xml version='1.0' encoding='utf-8'?>
<tei:TEI xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0" xml:id="slk1943665" xml:lang="slk">
 <tei:teiHeader>
  <tei:fileDesc>
   <tei:titleStmt>
    <tei:title>
     Horymír : ELTeC edícia
    </tei:title>
    <tei:author ref="viaf:45478401">
     Nádaši-Jégé, Ladislav (1866 - 1940)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     15289
    </tei:measure>
   </tei:extent>
   <tei:publicationStmt>
    <tei:p />
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Nádaši-Jégé, Ladislav
     </tei:author>
     <tei:title>
      Horymír
     </tei:title>
     <tei:pubPlace>
      Turčiansky Sv. Martin
     </tei:pubPlace>
     <tei:publisher>
      Matica slovenská
     </tei:publisher>
     <tei:date>
      1943
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p />
  </tei:encodingDesc>
  <tei:profileDesc>
   <tei:langUsage>
    <tei:language ident="slk" />
   </tei:langUsage>
   <tei:textDesc>
    <eltec:authorGender key="M" />
    <eltec:size key="short" />
    <eltec:canonicity key="unspecified" />
    <eltec:timeSlot key="T6" />
   </tei:textDesc>
  </tei:profileDesc>
  <tei:revisionDesc>
   <tei:change when="2025-08-21">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     HORYMIR
    </tei:head>
    <tei:head />
   </tei:div>
  </tei:front>
  <tei:body>
   <tei:p>
    ﻿
   </tei:p>
   <tei:div type="chapter">
    <tei:head>
     I
    </tei:head>
    <tei:p>
     ﻿Udalosť, o ktorej budem rozprávať, prihodila sa v Čechách pred   tisíc rokmi, za panovania kniežaťa Kresomysla. I. Y letné popoludnie   sa shovárali v sade roľníka Radošu dvaja chlapci: jedenásťročný Oleša   a trinásťročný Ľubor. Boli to hodní, urastení chlapíci, bystrých očí   a vrtkých pohybov. Oleša ležal pod košatou jabloňou a obhrýzal   nezrelé jablko, ako to robievajú i dnešní ľudkovia toho veku. Ľubor   poskakoval pred ním, a točiac prakom nad hlavou, hádzal z neho   skalkami za strakami, ktoré, pravdaže, nikdy netrafil. — Počuješ,   Oleša, tvoj dedko ťa klame; nikdy som nepočul, že by kačka mala   strieborné nohy, — hovoril Ľubor. — Môj dedko nikdy neklame, aby si   to vedel! Čo on hovorí, to je svätá pravda, vieš! — priečil sa Oleša,   kývajúc hlavou. — No, čo kto povie, ale kačky so striebornými nohami   som nikdy nevidel. — Čo ako je, či si videl, či nie, ale keď to dedko   povedal, tak je to isté. Vieš, čo povedal ešte dedko? — Čože povedal?   — pýtal sa zvedavo Ľubor, zastanúc pred Olešom. 7 Z dávnych časov.   97
    </tei:p>
    <tei:p>
     ﻿— Povedal, že keď bol zbrojnošom u otca nášho pána Horymíra,   bojoval i v mnohých cudzích krajinách a shováral sa i s Nemcami a   Poliakmi, a nielen s Čechmi, vieš. A keď mu niekto z nich povedal, že   luže, nuž sa s ním bil, a že vždy on vyhral. A keď vyhral, musel mať   pravdu, lebo Pán Boh len tomu dá vyhrať, kto má pravdu. Nuž tak.   Vidíš, že i ja mám pravdu, lebo len to hovorím, čo povedal i dedko,   —■ riekol Oleša a díval sa víťazne na Ľubora. Ľubor krútil hlavou,   ale nevedel, čo odpovedať, lebo ťažko sa je stavať proti Pánu Bohu.   Chvíľku mlčal. — Nuž, keď je tak, nuž je tak. A kdeže videl kačky so   striebornými nohami? Oleša vstal, a chytiac Ľubora za ruku, viedol ho   ku stodole, obďaleč stojacej. — Pozri, vidíš tam tie hory, vidíš ich?   — ukazoval prstom na ďaleké vrchy. — No, pravdaže, vidím, veď som nie   slepý. —-A vidíš v nich i tie biele, strmé skaly? Ľubor sa smial. —   Ty chumaj, a čože mi to ukazuješ, veď je to Kamenné mlieko! To ja   lepšie poznám ako ty. — Oho, lepšie nie ako ja. Bol si tam? — pýtal   sa Oleša vyzývavo. — Nebol. A ty si bol? — Ani ja som nebol. — No,   vidíš, a ako môžeš povedať, že ich lepšie poznáš, keď si tam nebol? —   Lebo mi dedko o nich rozprával, že je tam jazierko a v ňom sa kúpajú   kačky so striebornými nohami, vieš. 98
    </tei:p>
    <tei:p>
     ﻿— Hm, ale ja viem, kadiaľ treba ta ísť, hm, — odvetil víťazne   Ľubor. Vtom prechádzal neďaleko od nich chlap s volmi, zapriahnutými   do vŕzgajúceho voza. Ľubor vložil kúsok suchej hrudy do praku a   vyhodil ju do vola, ktorý sa strhol. — Aj, vy potvory, čože hádžete   do toho dobytka? — zvolal chlap a pobral sa s bičom za chlapcami.   Pravda, kým chlap urobil jeden skok, urobili oni i desať a ušli mu   ani vtáci. Keď chlap videl, že ich nedobehne, vyhrážal sa im päsťou a   kričal, že im kosti poláme, lebo že ich pozná. Ľubor naoko bil Olešu,   kričiaceho, ani keby mu naozaj kožu dral. — No, len ho dobre, len ho   cvič! — zakričal chlap a odišiel spokojne nazad k volom. Chlapci sa   mu smiali. — Ty, Ľubor, poznáš naozaj cestu ku Kamennému mlieku? —   pýtal sa Oleša, keď sa upokojili. — Poznám, keď ti hovorím. Chvíľku   mlčali a dívali sa druh na druha, ani keby sa očami shovárali. —   Poďme ta! — zvolali obidvaja naraz. I dohovorili sa, že pôjdu.   Obidvaja si ukradnú doma kus chleba a slaniny a Ľubor vezme i bratov   zaverák, a sídu sa ráno za východu slnca pri stodole, pôjdu. — Do   večera sa vrátime; ojojój, ako nič, •— riekol Oleša. — Ja tiež   myslím, že sa vrátime, lebo môj otec povedal, že ku Kamennému mlieku   je pre pešieho 7* 99
    </tei:p>
    <tei:p>
     ﻿chlapa deň cesty. No, a keď chlap potrebuje deň, my to prebehneme   za pol dňa. — Pravdaže, i skorej. Veď pozri, či nás ten chlap vládal   dohoniť? Ani reči o tom. Veď taký chlap ide tak-tak, ani medveď, —   ukazoval Oleša posmešne, ako kráča dorastený chlap pokFakujúc. Druhé   ráno bolo krásne; slnce, vychádzajúce zpoza vrchov, ani keby   pozlacovalo celú širokú rovinu s mnohými na nej roztratenými stromami   a kríkmi, ktoré prechádzaly v husté lesy. Chlapci sa ráno sišli pri   stodole; každý mal batôžtek s potravinami. — Tu si, Oleša? — zvolal   Ľubor, zazrúc ho. — Tu. Ale počuješ, Ľubor, neviem, ako sa nám bude   vodiť, lebo keď som vyšiel zo dverí chalupy, videl som kavku na   hruške, a tak čudno sa dívala na mňa a kvákala. I mačka ma predbehla,   keď som bral slaninu. — Nič sa nám nestane, neboj sa. Ja som sa díval   cez škáru do stodoly a videl som škriatka, ktorý veselo poskakoval a   kýval mi hlavou. — Hej, ale môj otec hovorí, že škriatok robí iba   posmech z človeka. — No, a či si sa pomodlil ráno? Ja som sa hej, a   to je hlavná vec, — mienil Ľubor. — A či som sa! Až tri razy, ešte   ležiac na prípecku, lebo sa mi tak nechcelo vstať. Radšej som sa   pomodlil, aby som si mohol ešte poležať. — No, poďme teraz, — riekol   Ľubor. Poobzerajúc sa, či ich niekto nevidí, vyšli zpoza stodoly na   lúku a utekali ňou, aby sa čím skorej dostali za stromy a kríky,   ktoré vo veľkom kruhu vrúbily zasiate polia okolo dediny. 100
    </tei:p>
    <tei:p>
     ﻿Cesta sa im chytro míňala, kým vládali utekať; ale keď trochu   ustali, posadali si pod strom, a trochu rozmlňvajúc, trochu ujedajúc,   zadriemali, lebo neboli zvyknutí tak včas vstávať. Slnce už stálo   vysoko, keď sa zobudili. Strhli sa, že tak zaspali, a nehľadiac na   úpek, išli rezko ďalej. Pravdaže, nevydržali dlho vykračovať v takej   horúčave, a preto si radšej zasa zajedli a zaspali. Po hodnej chvíli   sa prebrali a šli ďalej, shovárajúc sa o tom, čo ozaj robia teraz ich   rodičia a bratia. Najskorej ich hľadajú. — Keby sme tak teraz prišli   domov, dostali by sme poriadne; nemyslíš, Oleša? — pýtal sa Ľubor.   —Veru, hádam. Len kedy prídeme nazad? Pozri, hory sú ďaleko, ani do   večera ta nedôjdeme a dnes sa už nevrátime. Bolo by najlepšie, keby   sme išli domov a šli druhý raz, — riekol Oleša trochu plačlivo. —   Čože, azda sa bojíš? — posmieval sa mu Ľubor. — Vytrepať nás doma či   tak, či tak vytrepú. Len poďme, aspoň dostaneme neskoršie. — A ty sa   nebojíš v noci v hore? Veď tam máta. A potom sú tam i divé zvery.   Juj, ja sa bojím! — Mátať máta všade. Hovoria, že i v sakristii   sedáva vše mních bez hlavy. A čo, zverov sa nebojím: vyškriabeme sa   na strom. Ja som už mnoho ráz nocoval vonku pri koňoch, a nikdy sa mi   nič nestalo. — No, ja nedbám, ale ak sa nám niečo stane, poviem na   teba, že si nechcel ísť domov. — Pre mňa povedz, čo chceš. Už sa   mrkalo, keď prišli do hory. Biele kamene sa im zdaly teraz tak   blízko, prebleskovaly tôňou, 101
    </tei:p>
    <tei:p>
     ﻿že kráčali rovno k nim. Mali pocit, že sa im bude istejšie nocovať   pod tými bralami. A nebolo veru celkom bezpečne medzi vysokánskymi,   starými jedľami a smrekmi. Vše šumel vietor v ich korunách, vše sa   ozývaly kadejaké zvuky vtáčie a iných zverov, či bližšie, či obďaleč.   Držali sa za ruky a tak kráčali húšťavou, pričom im konáre udieraly   do tváre a ostré bylie a tŕnie zadrapovalo lykové návlaky a krpčeky   na nohách. Modlili sa, aby čím skorej vyšiel mesiačik, aby videli, čo   sa robí okolo nich, lebo takto strachom zmierali, že naraz len vpadnú   rovno medveďovi alebo vlkovi do pazúrov. A mesiac pomaly i vyšiel.   Ale nemali z neho mnoho potešenia, lebo keď osvetľoval stromy a   konáre, zdalo sa im, že sa zpomedzi nich kadejaké strašidlá škľabia   na nich. Nikdy sa toľko nenaľakali v celom svojom živote ako teraz.   Vedeli všelijaké zariekania mátoh a niektoré modlitby; tie všetky   odrectovali, aby sa im nič nestalo. Napokon prišli ku Kamennému   mlieku. Boly to vysoké-vysoké skaliská, rozpraskané, s hlbšími a   plytkejšími priehlbinami, osvetlené belasým svetlom mesiaca a   odrážajúce sa silne od tmavých lesov. — Chvála Bohu, keď sme len tu!   —- vzdychol si Ľubor. Ustrašený Oleša nepovedal ani slova, len sa   túlil k Ľuborovi, držiac sa ho za rukáv. — Ja by som tak spal, —   povedal napokon. — A si nie hladný? Veru na jedlo ani nepomyslel. —■   Pozriže, čo sa to tam díva na nás? —- zvolal 102
    </tei:p>
    <tei:p>
     ﻿Oleša zostrašene, ukazujúc na svetlú škvrnu s čiernymi, sťa oči,   bodkami na nej. Ľubor pozrel a videl, že je to len shluk kvetov,   kníšúci sa vo vetríčku. — A koľko iskier poletuje, tu musí byť niekde   oheň. — Ale veď sú to svätojánske mušky! — A pod tým stromom, čo to   tak svieti? To je zlý duch! Pane Bože, ratuj nás, ratuj nás! — kvíli   Oleša. Ľubor sa síce tiež bál, ale, chtiac Olešovi ukázať, aký je on   smelý junák, išiel ku svetielkujúcemu bodu a kopol doň. Bola to len   stará, hnijúca huba. Odľahlo mu. — Veď to je len huba, ty bojko! Po   troche privykli na svoje okolie a rozhliadli sa, kde by sa mohli   uložiť na noc. Podarilo sa im nájsť nie veľmi vysoko v skalách dieru,   podobajúcu sa jaskyni. Vydriapali sa do nej. Bola zarastená hustým   machom, i ľahli si naň, vydýchnuc si zhlboka. Pomodlili sa skrúšene,   ako málokedy vo svojom živote. Nerozumeli síce, čo sa modlia, a ani   modlitba nehodila sa veľmi na tie pomery, v ktorých sa nachádzali,   ale sám skutok modlenia ich upokojil. Veď Pán Boh a svätá Panna Mária   vedia, čo majú robiť a čo si žiadajú od nich, i keď inakšie hovoria,   ako treba. I zaspali. Zobudili sa, len keď im už dosť vysoko stojace   slnce zasvietilo do očí. Vyskočili na rovné nohy a pretreli si oči.   Boli hladní, i zajedli si ešte trochu chleba a slaniny. Na šťastie si   boli vzali toľko so sebou, že im to po troche stačilo na dva dni.   Potom sliezli dolu a obzreli sa, kde je 103
    </tei:p>
    <tei:p>
     ﻿to jazero, v ktorom sú kačky so striebornými nohami. Keď už   vystáli toľko strachu, aspoň nech je to nie nadarmo. Išli okolo   vysokých skál, a tu pri jednom záseku medzi nimi našli akési podivné   kamene, celkom iné, ako dosiaľ videli, i vzali si z nich niekoľko   kúskov a schovali si ich do vačkov. Potom hľadali ďalej jazero a   prišli skutočne ku močiaru, zarastenému rákosím, v ktorom hniezdilo   mnoho rozličného vtáctva. Boly tam i divé kačky, z ktorých niektoré   vyletely, vyrušené príchodom chlapcov. A tu, dívajúc sa za letiacimi   vtákmi, zbadali, že niektoré malý strieborné nohy: slnce svojím jasom   postriebrilo mokré nohy niektorých kačiek. — Aha, Ľubor, dívaj sa:   strieborné nohy! Pozri, ako sa tej kačke tam blyštia! — zvolal Oleša.   — Veru strieborné, ale len od slnca! — priznal Ľubor. —• To je jedno,   ale dedko má jednako pravdu, — hájil Oleša svoje. — Z takej pravdy by   si i hladom umrel. Ale poďme teraz domov, lebo čím neskoršie prídeme,   tým horšie obídeme. I pustili sa s ľahkým srdcom, kde s dalo behom,   dolu horou. Keď išli nahor, hora zdala sa im bez konca; teraz, nazad   idúc, napodiv chytro prišli na jej kraj, odkiaľ videli už pred sebou   prebleskúvať i polia medzi stromami. Hoci boli ešte hodne ďaleko od   domu, zdalo sa im, ako keby boli už pri samej doline. Krajom lesa sa   ťahala vydratá, zlá cesta, pozostávajúca len z hlbokých koľají; i   sadli si neďaleko nej a oddychovali trochu. Nesedeli dlho, 104
    </tei:p>
    <tei:p>
     ﻿keď počuli brechot, a o chvíľu pribehol a zastal pred nimi   brechajúci ovčiar. — Choďže, choď domov! — zvolal naň Ľubor a hodil   doň kúsok suchého konára. Pes sa obrátil a ušiel. 0 chvíľu prišiel   zasa a za ním prišli s vozíkom, do ktorého bol zapriahnutý biedny,   červenkastý kôň. traja chlapi. Chlapci, zazrúc ich, vyskočili a   chceli ujsť; ale jeden z chlapov zavolal: — Stojte, lebo vás   postrieľam! I zastali a čakali, plní strachu, čo chcú chlapi s nimi.   Chlapi boli traja pokaličení, prepustení vojaci a nezdali sa naskrze   veľmi vľúdni. Boli pozarastaní, fúziská a hradiská mali veľké, bohvie   kedy česané. Jeden z nich, s dlhými čiernymi fúzmi, bol bez oka a   hlava sa mu triasla; druhý mal len jednu nohu a červenú bradu, ako   oheň, a tretiemu chýbala ruka od lakťa; bol vysokánsky, mal nos ako   hák a dlhú čiernu bradu až po pás. Červenobradý držal v rukách luk so   šípom na ňom. — Čo tu robíte, chlapci? — zvolal na nich chlap s   odťatou rukou. — A ste tu sami? Trasúci sa Ľubor strhol čiapku s   hlavy a povedal pokorne: — Sami sme tu. Boli sme pozerať kačky so   striebornými nohami. , — No, keď ste sami, pôjdete s nami; my vám   ukážeme kačky i so zlatými nohami. — Ale my musíme ísť domov, lebo   nás ubijú, keď neskoro prídeme, — odvetil zajakavo Oleša, utierajúc   si čiapkou nos. — No, len poďte sem! — skríkol jednooký, a 105
    </tei:p>
    <tei:p>
     ﻿skočiac za nimi, chytil Ľubora za krk a Olešu za ruku a dovliekol   ich k vozu. Chlapci začali kričať a plakať, aby ich pustil. — Len ich   ta hoď do voza; predáme ich v najbližšom meste za otrokov, — povedal   chlap s dlhou bradou. Ľubor i Oleša úpenlivé prosili, aby ich   pustili, že už nikdy viac neutečú z domu, že ich mamičky čakajú a že   budú plakať za nimi. I plakali a spínali ruky, že by sa bol nad nimi   i kameň zmiloval. —– Nerevte, hneď vás požeriem! —- skričal jednooký,   zaškrípuc zubmi. — Ak ceknete, je po vás! Neboráci, trasúc sa, len   rukami zalamovali. — Nuž, čo urobíme s nimi? ■—- pýtal sa jednoruký.   Jednooký — bol to Avar a bol z nich najstrašnejší — povedal: —   Zarežme ich na mäso. Sú mladí, tuční, budú lepšie chutiť ako   baranina. Keď to chlapci počuli, začali i proti prísnemu zákazu   hlasité plakať a lamentovať: — Mamička, otecko, nedajte nás, nedajte!   Avar ich ubil, kde ich zachytil, takže sa chlapci schovali pod   plachtou, na voze prestretou. — Zarežme ich a budeme mať pokoj; —   zahučal Avar ešte raz. — Ja ti človečinu nechcem. Predáme ich, —   riekol jednoruký. — A ja tiež nechcem ľudské mäso. Jedol som dosiaľ   len psinu, ale človečinu nie, — dotvrdil červenobradý. Avar vytiahol   nôž, čo keď chlapci zazreli zpod plachty, začali zasa kričať. 106
    </tei:p>
    <tei:p>
     ﻿— My sme v jednom zámku, kde nás obliehali, jedli i ľudské mäso.   Pojedli sme ženy, deti, a to bolo veru dobré, — riekol Avar. — Ja   aspoň jedného zarežem. I schytil Olešu, že ho zmárni. Ľubor, chudák,   chcel mu ho vytrhnúť z rúk, ale by hol málo vykonal, keby chlap s   čiernou bradou nebol buchol Avara po chrbte: — Ty, Avar, daj tomu   chlapcovi pokoj, lebo urobím s tebou poriadok! Chlapcov predáme, a   dosť daromných rečí. Avar sa trhal a klial, keď — ani keby z neba bol   spadol — skočil medzi nich po rytiersky vyzbrojený mladý muž a   zvolal: — Čo sa tu robí, čo robíte tým chlapcom? Traja lotri sa   strhli a obrátili proti rytierovi. Každý z nich sa chytil noža, meča,   i cerili naň zuby ani vlci. Jednoruký skričal: — Čo ťa do nás? I s   tebou urobíme poriadok! Mladý rytier sa zasmial. — Urobíte so mnou   poriadok? No, veď uvidíme, — i obrátil sa k lesu a zavolal: —   Chlapci, pochytajte tých lotrov! Z lesa vybehlo ’ so desať mocných   zbrojnošov, ktorí za mihnutie odzbrojili a poviazali zbojníkov. Ľubor   i Oleša radostne vykríkli, keď zazreli rytiera: — Náš vladyka, náš   Horymír! A chytro vyskočili z voza a oblapili ho okolo nôh a drieku.   V šialenej radosti mu bozkávali rukynohy. Ich hrozný strach sa razom   obrátil v bláznivú radosť. 107
    </tei:p>
    <tei:p>
     ﻿Keď boli zbojníci poviazaní, rytier sa obrátil k chlapcom a   pohladil ich po hlavách. — Á, to ste vy, vy huncúti! Však si ty Ľubor   a ty Oleša Radošov! Kde sa vy tu beriete? Chlapci, pretrhujúc jeden   druhého, vyrozprávali svoje dobrodružstvo. Keď o tom hovorili, ako   ich chcel jednooký porezať, plakali i teraz od strachu. Rytier,   pekný, mladý muž s malými fúzikmi, ich tesil: — No, nebojte sa, už sa   vám nič nestane. Ale teraz mi povedzte, čo máme s tými chlapmi   urobiť? Ľubor sa postavil a jeho malá tvár sa zamračila: — Ten s tým   jedným okom nás chcel zarezať ani barance. To je zlý človek, toho   obes, pán rytier, a tí dvaja nás chceli predať za otrokov, tých   predaj ty. Rytier sa usmial a za ním i jeho mužovia, lebo sa sluhovia   vždy smejú, keď je pánovi niečo smiešno. — No, a ty, Oleša, čo by si   ty urobil s tými chlapmi? — pýtal sa ho rytier. Oleša chytil rytiera   za rukáv a ťahal ho trochu nabok. — Ja sa ich bojím, nech ich súdi   iný. Ale farár v kostole povedal, že sa nemáme vŕšiť, hm! Rytier   pohladil Olešu: — No, ty si dobrý chlapec, z teba bude alebo mních,   alebo kňaz, lebo iba ľudia, ktorí len hovoria a neúčinkujú, sú takí   dobrí. Kto sa bije s druhým, ten veru udrie nazad, keď jeho udreli.   Počujete, vy traja lotri, povedzte vy, čo mám s vami urobiť?   Zaslúžite smrť, lebo ste zbojníci. Hovor 108
    </tei:p>
    <tei:p>
     ﻿ty najprv, ty s červenou bradou. Odkiaľ si a aké vieš remeslo?   Jednonohý sa ozval takto: — Ja som rodom Slovák od Trenčína a slúžil   som vo vojsku rytiera z Podskalíc. Bil som sa s Nemcami, s Poliakmi i   s Maďarmi, kde som prišiel o nohu, vtedy už v českej službe. Kým som   vládal, bránil som svojich; keď nevládzem, vyhnali ma ako vlka z   dediny, aby som skapal v poli. Nuž viem, že skapem prvej či   neskoršie, ale nechcem zahynúť aspoň hladom, a preto beriem, kde čo   nájdem, keď mi podobrotky nedajú. Okrem vo vojne niet ľudskej krvi na   mojich rukách. Rob, rytier, so mnou, čo chceš, smrti sa nebojím,   hocikedy umrieť. Rytier sa díval chvíľu na červenobradáča a potom   riekol: — Ty si chlap, ako má byť. Vieš nejaké remeslo? —- Som kováč,   a to dobrý. Tak ti koňa nikto nepodkuje ako ja. — Rozviažte mu   povrazy, — rozkázal rytier svojim zbrojnošom. — Ty pôjdeš so mnou do   zámku. Uvidím, aký si chlap . . . No, a ty, jednooký, kto si ty?   Jednooký drgol plecom, a hľadiac do zeme, riekol lámanou češtinou: —   Mňa sa ani nevypytuj, ale ma daj obesiť. — No, len povedz, kto si, čo   ti tlačí dušu? Na obesenie máme vždy dosť času. — Ja som Avar. V   jednej osade nás zostalo niekoľko rodín, ktoré nestihli vybiť. Ja som   zlý človek, mňa teší, keď môžem ľudí utláčať, strašiť a mučiť.   Nechcel som tých chlapcov zožrať, ale mi 109
    </tei:p>
    <tei:p>
     ﻿dobre padlo, keď som videl, ako sa ukrutne boja. Nemôžem za to, že   som taký. Môj rod je, aui keby pochádzal od vlkov. Ak ma pustíš,   zmárnim sám seba, ale najprv i niekoho iného, kto mi podbehne. Neviem   nijakého remesla, len do koní sa rozumiem ako nikto iný, lebo som   celý život s nimi strávil a mám ich radšej ako ľudí. Rytier kývol   hlavou: — Dobre, uvidím, čo urobím s tebou … A ty, černobradý, odkiaľ   si a čo vieš? Jednoruký odpovedal: — Ja som Čech od Pŕíbrami. Slúžil   som vo vojsku pána z Orlice, napokon i s kováčom spolu. Prišiel som o   ruku pri obliehaní maďarského hradu, kde sme chytili i tohto tu, —   ukázal na jednookého. — Neviem nijakého remesla; bol som baníkom, kým   som nešiel na vojnu. Keď chlapci počuli, že černobradý bol baníkom,   pribehli k rytierovi a ukázali mu kamene, ktoré našli v hore. —   Pozri, pane, čo sme našli v hore pod Kamenným mliekom, — i podávali   mu skalky obidvaja obidvoma rukami. Rytier ich vzal a obzeral,   krútiac hlavou nad nimi. — Nože, ty jednoruký, možno vieš viac o tom   ako ja. Čech, ktorému rytier tiež rozkázal sňať povrazy, pozrel na   skalky: — To je, pane, strieborná ruda, a to bohatá; kto má baňu s   takou rudou, je boháč. Rytier chtivé vychytil kamene z ruky   jednorukého a obzrel ich ešte raz. Všetci zbrojnoši sa 110
    </tei:p>
    <tei:p>
     ﻿shŕkli okolo neho, a naťahujúc krky, hľadeli na skalky. Chlapci   ešte vybrali z vreciek skalky a obzerali ich, ako keby sa do toho   rozumeli. — Počuješ, ty bradáč, tieto šedé, špatné skaly hy boly   strieborné? Neklam ma, lebo zle obídeš! — Pane, to je bohatá   strieborná ruda. Ak ťa klamem, daj ma obesiť. —- A kde ste to našli?   — obrátil sa rytier k chlapcom. Ľubor a Oleša mu chtivé, hovoriac   naraz, povedali, že neďaleko, pod Kamenným mliekom. I rytier, i   zbrojnoši, ba i lotri stratili záujem o všetko ostatné a hrnuli sa za   chlapcami, ktorí sa rezko pustili do hory. I Avar išiel s nimi,   preto, lebo musel. Za hodinu prišli ta, kde včera večer tri hodiny   putovali, a ľahko našli miesto, kde bolo podobných kameňov veľké   množstvo, ktoré sa časom boly odrýpaly z tmavého skaliska medzi   ostatným bielym. Jednoruký poprezeral drobné skalky, i veľkú skalu, z   ktorej skalky poodpadúvaly, a riekol: — Pane, to je veľmi bohatá   skala na striebro. Komu patrí, je bohatý človek, a tunajší ľud sa   musí tiež dobre mať pri ňom. Ak je nie tvoja, hľaď, aby si ju dostal   do svojej moci. Rytier neriekol ani slova, ale zamyslene držal rudu v   rukách a rozmýšľal, čo bude následkom tohto nálezu. Bol bohatý pán i   bez bane a ruda mu začala robiť starosti, lebo nevedel, aké budú jej   následky na okolitý ľud, ktorý dosiaľ žil v skromnom dostatku. I   začalo mu byť úzko okolo srdca. Avar zrazu netrpezlivé zvolal:   111
    </tei:p>
    <tei:p>
     ﻿— No, čo bude s nami? Dáš nás povešať? Rytier sa strhol a povedal:   — Pravdu máš, musím urobiť s vami poriadok. Vezmem vás všetkých troch   do hradu. Ale ty, Avar, za svoju surovosť zaslúžiš trest. Povedz sám,   čo urobiť s tebou? — Nuž čože môžeš urobiť? Keď ma vezmeš do hradu,   obesiť ma nedáš, a máš pravdu, lebo ti dochovám kone, aké nikto nemá.   — Aký trest zaslúži Avar? — pýtal sa rytier jeho druhov. Slovák drgol   plecom. —- Zaslúžiť už len čosi zaslúžil. Daj mu vyťať niekoľko   remeňom, a bude na pokoji. — A ty, černobradý, čo povieš? — pýtal sa   Horymír. — Daj mu vyťať so desať a sľúb mu pre budúcnosť za každú   surovosť ešte raz toľko. —- No, chlapci, budete spokojní? —– pýtal sa   šarvancov. Chlapci zvolali, že budú. Najprv obskakovali rytiera, ale   keď videli, že zbrojnoši stiahli Avarovi kabát, skríkli: „Juj, ja sa   bojím!” a odbehli do kričia. Jeden zo zbrojnošov vyťal Avarovi desať   na čierny chrbát širokým remeňom. Avar ani neskukol: bol to taký   chlap, privyknutý na kadejaké útrapy. Potom sa pohrali a šli do   rytierovho hradu, kde podvečer šťastlivé došli. Chlapci boli pyšní,   ani páni, lebo sa niesli na koňoch, sediac za jazdcami. Keď prišli do   dediny, chceli ich rodičia poriadne 112
    </tei:p>
    <tei:p>
     ﻿poobšívať, ale rytier nedovolil im ublížiť, lebo vraj ich útek bol   z vôle božej, aby našli striebornú rudu.
    </tei:p>
   </tei:div>
   <tei:div type="chapter">
    <tei:head>
     II.
    </tei:head>
    <tei:p>
     Horymírov hrad stál na dosť vysokom, s jednej strany strmom kopci;   bolo v ňom niekoľko veží a dvorov, z ktorých najväčší bol vydláždený   hrubými, plochými kameňmi rozličnej veľkosti. Y jednom jeho kúte   stála hrubá, stará lipa, jediný strom v celom zámku. Pod lipou bola   hlboká studňa. Tu boly i budovy, v ktorých bývalo panstvo; na nich   boly od dvora široké pavlače s ústreším z cifrovano vyrezávaných   dosák a trámov. Keď Horymír vošiel so svojím sprievodom do hradu,   sedela jeho žena, veľmi krásna a bohatá pani z rodu Svaticov, na   pavlači a vyšívala s dvoma slúžkami. Pani Svatava bola veľmi pyšná,   že pochádza z bohatšieho a poprednejšieho rodu ako jej muž, a preto   si myslela, že je i omnoho múdrejšia ako on, zabudnúc, že sa rozum   nemeria mericami zlata a striebra. Keď videla v mužovom sprievode i   troch pokaličených vojakov a Ľubora i Olešu, hnevala sa, že jej muž   doviedol takých darmožrútov, lebo, ako sa to často stáva, bola taká   skúpa, ako bola bohatá. Horymír skočil s koňa a utekal ku Svatave,   aby ju pozdravil a oblapil, ako sa patrí na dobrého muža. Ale ona sa   zamračene dívala naň a nedala sa mu poláskaf. Zvolala: — Akých si to   zasa trhanov posbieral, aká je to žobrač? Ja to tu nebudem kŕmiť. 8 Z   dávnych časov. 113
    </tei:p>
    <tei:p>
     ﻿Ľubor a Oleša sa zostrašene dívali jeden na druhého; divili sa, že   žena sa opováži naskočiť na takého pána, ako bol rytier, o ktorom si   mysleli, že ani niet väčšieho na svete, iba ak by milostivé knieža v   Prahe. Zato sa pokaličenci, Čech a Slovák, len zasmiali na panej:   boli už starí vybíjanci a vedeli, ako to na svete býva. Avar sa díval   zamračene na krásnu ženu a myslel si, že by bolo najlepšie ju   zarezať, prečo ani nespustil oka s jej bieleho hrdla. Rytier sa   usmial a ukázal jej rudu, rozpovedajúc, čo sa stalo, akí sú tí traja   vojaci majstri. 0 Ľuborovi a Olešovi povedal, že ich môžu domov   poslať, kedy chcú, lebo veď sú len z dediny pod zámkom; ale sú to   rúči chlapci, ktorí by sa i v zámku na obsluhu zišli. Svatava   pristala, aby zostali, najmä preto, lebo ju ruda tak veľmi zaujala,   že ani nemyslela na nich. Ľubor a Oleša boli šťastliví, že sa dostali   do zámku. Veď predtým s kamarátmi len pred bránou postávali a čakali,   kým ju neotvoria, aby mohli pozrieť dnu, čo len jedným okom. A   strážnici ich vždy odháňali. No, a teraz mohli všetko základne   poobzerať a rozprávať svojim druhom, aké sú tam divy. Ale veru ich   radosť netrvala dlho, lebo ich zapriahli do takej roboty, ktorá sa im   nevidela, a v zámku bolo, keď už všetko poobzerali, veľmi otupno. Sto   ráz radšej by boli behali povonku, po lúkach a hájoch, ako upratúvať   a posluhovať v zavretých miestnostiach. Pravda, pred kamarátmi v   dedine dvíhali nosy dohora a robili sa, ako keby boli bohvie akými   šťastnými, ale keď boli sami, veru si i poplakali za zlatou   voľnosťou. 114
    </tei:p>
    <tei:p>
     ﻿Horymírovci oprobovali s pomocou Holeša, jednorukého Čecha,   baníka, vyrábať striebro z rudy, a šlo to aspoň natoľko, že sa   presvedčili, že by sa dolovanie vyplatilo; dali doviezť z Pŕíbrami   baníkov a zariadili dolovanie vo veľkom, z čoho mala veľkú radosť   najmä pani Svatava, bažiaca veľmi za majetkom a svetskou slávou.   Myslela si, akou veľkou paňou sa stane. Iste väčšou, než sú všetky   jej susedky. Ba i svoju vlastnú rodinu, hrdých Svaticov, prevýši!   Pýcha jej vše ani v noci nedala spať. Myslela na to, že má šiat,   šperkov, komonstva toľko, že sa všetci musia skryť pred ňou. A k tomu   plné sklepy strieborných tehlíc a prútov. Mnohí ľudia cenia život len   podľa bohatstva a podľa prepychu. Akí sú to chudáci! Svatave sa tiež,   ako väčšine žien, zdal život žiadúcim len podľa možnosti prepychu,   ktorý mohla vyvinovať. Unúvala muža, aby len čím najviac baní   otvoril, aby čím viac ľudí čím viac kovu mohlo vyrobiť. I roľníci   húfne odchádzali do baní. Vábil ich ľahší zárobok a rozmanitejší a   bohatší život. Horymír sa darmo usiloval pridŕžať ľudí pri   skromnejšom, ale istejšom roľníctve, všetky jeho nahovárania a pokuty   boly bezúspešné. V bani dostal zamestnanie i Holeš, bezruký vojak;   Avarovi zariadil Horymír žrebčinec, v ktorom robil i jednonohý   Slovák, ktorý bol ozaj dobrý kováč, vediaci nielen kone kuť, ale   robiť i dobré lemeše a pluhy, ako i rozličné stroje, potrebné do   baní. Horymír mal zo žrebčinca viac radosti ako z baní, vidiac, aké   vzácne kone dochováva Avar. V celej krajine nebolo páru koňom, aké   mal Horymír. Avar bol do koní celkom zbláznený, okrem 8* 115
    </tei:p>
    <tei:p>
     ﻿nich ho nič netešilo. Keď mu niektorého vzali, plakal za ním ani   mater za dieťaťom. Ľuborovi sa kone tiež veľmi zapáčily, a preto do   tých čias modlikal a žobronil u Horymíra, kým ho nedal k Avarovi,   ktorý sa s ním veľmi spriatelil, vidiac, že Ľubor má tiež veľkú   záľubu v koňoch. Keď Oleša zostal v zámku bez Ľubora, osmutnel a   chodil ani stratený. Predtým usilovný a pozorný chlapec, nebol súci   na nič. A tak sa stalo, že ho namrzená pani vyhodila zo zámku a pán   ho poslal do baní, kde i zostal, spriateliac sa s Holešom. Časom ho   dal Horymír vyučiť v Nemecku i baníctvu. Míňaly sa roky a pomery sa   na majetku Horymírovom veľmi premenily. Bolo vidno mnoho bohatstva a   blahobytu, ale i opustených rolí a krovím zarastajúcich mýtin a   kadejakou burinou pokrytých, opustených chalúp. Na poliach málokto   robil; ľudia, nehľadiac na neistotu svojho živobytia, utekali od   chlebodarnej, ale skúpo platiacej roboty, keď iná, lepšia, ukojovala   ich chvíľkové túžby. Tône. Medzi baníkmi bol i Mardochom zvaný cudzí   muž. Nikto nevedel, kedy a odkiaľ prišiel. Česky hovoril zle, ale sa   dorozumel. Bol to chlap asi štyridsaťročný, chudý a zvláštnej tváre:   tmavé, pichľavé oči mu sedely hlboko pod vyčnievajúcim čelom, veľký,   sťa okrúhly vtáčí zobák, nos mu tienil ústa a spodná sánka bola   hrubá, vyčnievajúca, plná veľkých ostrých zubov. Jeho tvár bola   hnedá, z nej bolo vidno, že je cudzinec zďaleka. Pochádzal z Malej   Ázie a obchodujúc prišiel do 116
    </tei:p>
    <tei:p>
     ﻿Čiech. Lúpežníci ho obrali, i musel sa živiť baníctvom. Mardoch   nebol kresťan, hoci sa za kresťana vydával. Jeho bohom bola obrovská   opica so zlatými očami. Veril v tajné čary a človeka pokladal za   zvera. Medzi baníkmi si našiel troch druhov a dve družky, ktoré ho   malý za proroka. Dve ženy, Zura a Vila, boly pekne urastené osoby s   dosť pravidelnými črtami tvárí, len z kútikov očí im vše tak podivne   zablyslo, že človeku prešiel mráz po chrbte. Traja chlapi, Kláč,   Radúr a Vyruš, boli nielen dušou, ale i telom netvory. Radúr bol   malý, hrubý, s veľkou okrúhlou tvárou, ku ktorej priliehal ohromný,   až na prsia visiaci hrvoľ, robiaci dojem, že je s tvárou srastený, čo   príšerne pôsobilo na každého. Kláč bol vysoký, zohnutý, so širokým   Čelom a s veľmi vystávajúcimi lícnymi kosťami, ale spodok tváre a nos   boly zakrpatené, brady temer nemal, drobné, tenké ústa mu sedely pod   samým kratučkým nosom. Vyruš mal riadne črty, ale následkom akejsi   nehody bol zafarbený na svetlozeleno. Títo ľudia neuznávali v človeku   nič dobrého. Podľa nich aj dobré skutky vyrastaly zo zlých zámerov.   Každú slabosť pokladali za schválnu zlosť. Ich radosť bola robiť   roztržky a ničiť, čo mohli. Ich dych bola nenávisť a závisť; ich reč   bola večitá pomluva a lož. Neverili v Boha ani v Spasiteľa; svätá   Panna bola v ich očiach zlá osoba a milšie im bolo bahno zverskosti   ako pozdvihnutie duše ku vznešenejším myšlienkam ľudstva. Ich bohom   117
    </tei:p>
    <tei:p>
     ﻿bol zver a ich náboženstvom neskrotnosť zverských pudov. Títo   ľudia chodili medzi roľníctvom a zvádzali ho do baní, nie preto, aby   sa jeho postavenie polepšilo, ale aby robili protiveň Horymírovi a   aby robili rozkol. Oni sami trávili čas záhaľkou, ale obžalúvali   každého, kto nedrhol telesne, že nepracuje nič. Chodili otrhaní ani   žobráci, ale v hojnosti, ktorú zatajovali. Výsledok ich stáleho   prehovárania bol, že v poliach nepracoval skoro nikto a že baníci   nenávideli Horymíra, starajúceho sa o nich otcovsky.
    </tei:p>
   </tei:div>
   <tei:div type="chapter">
    <tei:head>
     III.
    </tei:head>
    <tei:p>
     Horymírove obavy sa splnily. Prišly zlé roky, prišly stále dažde a   zasa také suchá, že alebo vyhnilo, alebo vyschlo všetko. V druhý zlý   rok bolo už i za veľké peniaze ťažko sohnať potrebnú živnosť. Nebolo   ciest a na riekach mostov, a tak sa ťažko prevážala živnosť z ďalších   krajín, kde bola úroda lepšia. A k tomu neistota. Na všetkých   križovatkách stály šibenice, ktoré neboly nikdy prázdne, lebo vždy   stačilo zbojníkov a lotrov na ne. Okrem toho i zemskí páni neboli   omnoho lepší ako zbojníci. Za priechod cez svoje zeme vzali často i   všetko, čo neboráci s horkou biedou inde si zadovážili, ba boli radi,   že im aspoň holý život nechali. m Horymír, ako človek rozvážny, dal   postaviť už v prvom roku nedostatku skladištia, a že bolo za čo,   naplnil ich, hoc i za drahé peniaze, 118
    </tei:p>
    <tei:p>
     ﻿živnosťou. Jeho žena sa na tom horšila, ľutujúc peniaze, ale   Horymír, už vtedy zrelý muž, vo vážnej veci neustúpil. Mali dvoje   detí, chlapca a dievča, a bol by ich vychoval za múdrych, súcich   ľudí, keby ich mater nebola kazila pýchou a raz maznaním, raz zasa   bezpríčinnou prísnosťou, ako ju vôľa nadišla. Ľubor a Oleša boli už   hodní mládenci. Ľubor bol pri koňoch a robil i na poliach, Oleša bol   poddozorcom v baniach a mal peňazí, koľko chcel. Často zvádzal   Ľubora, aby i on išiel do baní, že mu škoda sedliačiť, keď tým len   toľko vyrobí, že môže dávky poplatiť a po chudopaholsky vyžiť. Ale   Ľubor by nebol od koní odišiel za nič, takú radosť mu spôsobovalo ich   opatrovanie a cvičenie. Jedného dňa, na jar, sa sišli na poli. Oleša,   bohaté oblečený, na hrdom koni a Ľubor kráčal len skromne za záprahom   volov s pluhom. — Boh ťa pozdrav, sedliak! —- zvolal Oleša s hrdým   posmechom. — I teba tak, bohatý baník! — odvetil Ľubor. — Kdeže ťa   Boh sprevádza? — Idem do zámku k pánovi sháňať niečo pod zuby. Už sme   zasa so všetkou svojou živnosťou na konci. — Veru jesť len treba a   vaše striebro a olovo sa nedá požuť. — Ale čo tam! Keď dva-tri razy   zatnem čakanom, viac pšenice dostanem, ako keď ty celý deň orieš, —   odvetil mu Oleša. — No, len si zatínajte, zatínajte, — riekol Ľubor.   — To si však pamätaj, že sedliak nepríde 119
    </tei:p>
    <tei:p>
     ﻿k tebe žobrať, aby si mu dal striebra, ale ty prídeš k nemu, čo si   aký pán. Zostaň s Bohom! Oleša bol ešte mladý a neskúsený, nuž sa   smial a šiel ďalej. Y zámku bo predviedli pred Horymíra, sediaceho vo   svojej panskej svetlici a zabávajúceho sa so svojimi deťmi. — No, čo   dobrého nesieš? —- pýtal sa rytier Olešu. Jeho Vladko a Danuša   zvedavo obzerali mladého muža bokom, zdola nahor obracajúc tvár. —   Rytierska Milosť, nemáme v baniach potravy, len na dva dni. Ak do   tých čias nedostaneme nové zásoby, zastane všetka robota a nedáme si   s robotníctvom rady. Horymír si hladil zamyslene bradu a pokyvoval   smutne hlavou. — Veru neviem, ako to bude s nami. Svet od poľnej   práce pouchodil, a teraz nemáme čo jesť. — Za peniaze vždy kúpime, čo   potrebujeme, — odvetil ľahkomyseľne Oleša. — Od koho? — pýtal sa   rytier vážne. — Nuž od ľudí, ktorí majú nazbyt. — A kde sú tí ľudia,   ktorí majú ešte nazbyt, keď je už tretí zlý rok? V našom okolí ich   niet, lebo všade boly zlé úrody. — Treba ísť ďalej, na Moravu, do   Nemecka, do Poľska, — odvetil Oleša. — Pravdu máš, bude treba ta ísť,   aby sme nezahynuli hladom. Ale všetko striebro, čo sme za viac rokov   zarobili, zaplatíme, aby sme v tieto roky vyžili. Škoda a hriech bolo   role opustiť. Škoda a hriech! Choď a zavolaj mi šafára. 120
    </tei:p>
    <tei:p>
     ﻿Keď odišiel Oleša, pribehla Danuša k rytierovi a chytila svojimi   hladkými ťapkami jeho ťažkú ruku a zvolala: — Otecko, však si ty   omnoho mocnejší ako ten, čo odišiel? Rytier sa usmial a pohladil   dievčatko po hlavičke: — Pravdaže som omnoho mocnejší, lebo mám viac   rúk ako on. Do reči sa zamiešal i starší Vladko: — Smiešno je, čo to   hovoríš; veď ty nemáš viac rúk, ale si mocnejší, lebo máš mocnejšiu   hlavu, keď máš bradu a on nemá. Mne povedal Ľubor, že je sila v   hlave, a nie v rukách. — Hlava je bez rúk slabá, ale ruky bez hlavy   tiež nič nevykonajú. Vošiel Oleša so šafárom. Bol to nízky, biedny   muž s veFkou hlavou nad hrbatým chrbtom a vypučenými prsami; drieku   skoro ani nemal, len dlhé, tenké nohy. Poklonil sa a zastal ticho   pred rytierom. — Gofrit, koľko živnosti ešte máme? Môžeme ešte dať z   nej baníkom? Gofrit rozpovedal tenkým hlasom, koľko obilia, hrachu,   pšena ešte má na sklade. — Koľko môžeš dať z toho baníkom? — pýtal sa   ho rytier. Gofrit vypočítal, že sú do novej úrody ešte tri mesiace a   že im môže dať len na mesiac, lebo by ináč nemohol zaopatriť hrad a   jeho najbližšie okolie. Za mesiac sa môže dať doviezť potrebné z   blízkeho Nemecka alebo i z Moravy. Nebezpečné je 121
    </tei:p>
    <tei:p>
     ﻿Tozdeliť s baníkmi výživu narovno, lebo keď výpravy neprídu na   čas, zahynú hladom všetci. Rytier chodil hore-dolu po izbe,   rozmýšľajúc, čo by bolo treba urobiť. Zrazu sa obrátil a povedal   Olešovi: — Choď a doveď sem paniu zámku. Oleša odbehol. — Nuž a   nechcel by si rozpustiť baníkov? — pýtal sa rytier Gofrita, na   ktorého Vladko a Danuša s obdivom hľadeli, obchádzajúc ho so všetkých   strán. — Bojím sa, že by sa proti tomu postavili baníci, — odvetil   Gofrit ticho. O chvíľu prišla pani Svatava s Olešom. Bola to vysoká,   pekne urastená žena, prísnej, tvrdej tváre, v domácom úbore, ale   bohaté oblečená. —• No, čo je? — spýtala sa, zastanúc pred Horymírom,   ktorý jej rozpovedal, ako sa veci majú. — Čože? Rozpustiť baníkov a   zastaviť ďalšie kopanie striebra?! — zvolala. — O tom ani reči! Nech   dovezú výživu pre nich! Gofrit povedal: — Bude lepšie už teraz   rozpúšťať baníkov, lebo je možné, že živnosť nedovezú na čas. Gofrit   proti svojmu presvedčeniu zastával mienku svojho pána. — Keď ju   nebudú môcť sohnať na čas, bude ešte vždy dosť času rozpúšťať   baníkov, — rozhodla Svatava, dupnúc nohou a myknúc hlavou. — To bude   neskoro, mnohí to zaplatia životom, — odporoval Gofrit. — Väčšia   škoda ľudí ako striebra. Svatava sa rozhnevala na Gofrita. Na stole   pred 122
    </tei:p>
    <tei:p>
     ﻿ňou ležala lieskovica, ktorú bol Vladko doniesol; schytila ju a   udrela ňou Gofrita dva razy po hlave, kým jej Horymír stihol zachytiť   ruku, a kričala: — Ty nikto, ty červ, ty mi budeš odporovať? Deti s   krikom skočily na obranu Gofrita, dívajúceho sa vyjašené na Svatavu.   Riekol ticho: — Odplatím sa ti, pani: pre tie údery ma budeš   spomínať! — Ticho, Gofrit! — skričal Horymír. — Ako sa opovažuješ   panej hroziť? — Do temnice ho daj hodiť, aby sa nemohol vyhrážať! —   kričala Svatava a hrozila mrzákovi päsťami. Horymír vzal Svatavu pod   pazuchu a vzdorujúcu, teraz už od hnevu plačúcu, vyviedol von,   zavolajúc Gofritovi, aby ho počkal. Vladko chytil Danušu za rukáv a   ukázal na Gofrita: — Pozri, Danuša, aký je to chlap. Mamička ho   udrela palicou po hlave, a neplače. — Hej, ale mamička sa ho bojí. Ty   sa ho nebojíš? — Ja sa nebojím ani koňa Šemíka. I toho som šibol, keď   som na ňom sedel s Ľuborom. A Šemík je veľmi, veľmi mocný. Unesie   Ľubora ako nič. Vladko pozrel na Gofrita, nespúšťajúceho očú s detí.   — Bolí ťa hlava? — pýtal sa ho. — Ukáž, či ťa bolí. Gofrit si kľakol,   a chytiac chlapcovu ruku, pohladil si ňou hlavu, na ktorej mal   nabehnuté šmuhy. — Danuša, juj, ako ho to bolí, pozriže. 123
    </tei:p>
    <tei:p>
     ﻿Dievčatko pristúpilo ku chlapovi a pohladilo mu hladkou ručičkou   úraz. — A prečo neplačeš, keď ťa bolí? Plač! — riekla mu. Gofrit   fňukal a vydával hlasy, ako keby plakal. —- Vidíš, že plačeš, vidíš,   že ťa to bolí, — riekol Vladko. — I ja by som plakal, keby ma udreli.   Vtom vošiel Horymír a Gofrit vyskočil. —- Nešťastník, nemal si panej   hroziť; vieš, aká je náramná, — riekol rytier. — Nemal som, ale som   len pravdu povedal. Bojím sa, že budete i vy trpieť. — Neukazuj sa   jej na oči niekoľko dní, ona zabudne na všetko. Tak, čo urobíme s   výživou? Myslím, že bude najmúdrejšie, keď vypravíme i vozy po obilie   a hneď začneme i baníkov rozpúšťať. Peňazí majú dosť, nech sa starajú   i sami o seba. Gofrit nepovedal ani slova. Horymír chvíľku čakal,   potom zvolal zrazu: — No, hovor, čo myslíš! — Keď kážeš, poviem, čo   myslím. Ty si pán, a ja len sluha. Ale, pane, keď ty teraz začneš   baníkov rozpúšťať proti ich vôli, nastane vzbura. Povedia, že kým si   mal z nich osoh, si ich upotreboval, a teraz, keď by ti prišlo za   nich platiť, ich rozháňaš. Že i oni mali z teba osoh a že proti   tvojej vôli samovoľne šli do bane, na to nič nedbajú. V ich očiach   len ty budeš príčinou ich nešťastia. — Ale veď som všetko možné   urobil, aby neodchádzali od roľníctva; či ja môžem za to, že ich   posadol diabol zlata a striebra! — zvolal temer zdesene Horymír.   Oleša sa ozval: 124
    </tei:p>
    <tei:p>
     ﻿— Gofrit má pravdu. Bude vzbura, ak ich rozoženieš, lebo nemajú   kam ísť. Čo sú si i sami vinou, jednako budú teba viniť svojou   biedou, lebo keby teba nebolo, nebolo by bývalo baní a oni by boli   zostali pri pluhu. Horymír zalomil rukami: — No, toto je hrozné: veď   tí ľudia majú svoj rozum a svoju vôľu! Gofrit stisol hrbaté plecia. —   Pane, ty si vrchnosť, ty si hlava; keď je zle, si ty zodpovedný za   všetko. Boli by robili vzburu, keby si ich nebol pustil, a teraz by   robili vzburu, keby si ich rozháňal. — Tak dobre, urobíme, čo budeme   môcť. Pošleme výpravu do Nemecka a pošleme i na Moravu alebo až na   Slovensko. Ty, Oleša, pôjdeš s Ľuborom na Moravu a Holeš so Slovákom   pôjde do Nemecka. Hneď robte poriadky, aby sa vystrojilo vozov, koľko   len možno. Ak by chýbaly záprahy, nech vám dodá Avar zo žrebčinca, a   ty, Gofrit, daj najprv odviezť, koľko budeš môcť, obilia do baní. O   dva dni neskoršie boly zriadené dlhé dva rady vozov s pohoničmi a s   potravou pre ľudí a dobytok. Keď včas ráno odchádzaly, obstalo ich   množstvo ľudí, hľadiacich na nich s nádejou, ale i so strachom, či   prídu nazpät, a keď prídu, či dovezú dostatok potravy a na čas. Teraz   nejeden z baníkov sa hneval sám na seba, že opustil svoju roľu pre   striebro. Išiel popri svojom opustenom majetočku a vzdychol si, lebo   roľníci, keď i veľmi skúpe a vyrátané, jednako sa úfali vyjsť so   svojimi zásobami do novej úrody, ale baníci boli na holom, tým do očí   hľadel bledý, zúfalý hlad. Roľníci sa obávali 125
    </tei:p>
    <tei:p>
     ﻿len toho, aby im ich skromné zásoby nevzali nasilu, preto pratali,   čo a kde a ako vedeli. Keď výpravy zmizly z chotára a nebolo ich   vidno ani s najvyššej veže zámku, vošla pani Svatava do skladu, v   ktorom držala uschované svoje poklady, a hľadiac na prázdne miesta,   ktoré boly predtým založené striebornými tehličkami a prútmi, ktoré   išly teraz za výživu do Nemecka a na Moravu, nevedela sa zdržať plaču   a zalamovania rukami. Bolelo ju srdce za pokladmi. Onedlho prišiel   čas, ktorý ju naučil, že sú i väčšie žalosti na svete, ako je strata   pokladov. Po odchode výprav sa Horymírovci pobrali na návštevu k   susednému rytierovi, ktorý ich bol pozval na krštenie svojho   novonarodeného syna. Vrátili sa až o štyri dni, a tu ich čakala   strašná zvesť, že sa ich Vladko kdesi podel. Od tých čias, čo oni   boli odišli, ho nebolo. Čeľaď a zámocký kastelán boli všetko   prehľadali, poslali poslov na všetky strany, ale chlapca nikde   nenašli. Pani Svatava teraz zbadala, že materinská láska môže byť   príčinou omnoho väčšieho žiaľu, ako je ľútosť za striebrom. Aká   náruživá bola, tak teraz jej horekovanie neznalo hraníc. Nemohla ani   pochopiť, že sa aj takej panej môže prihodiť také nešťastie. Vďačne   by bola dala všetok majetok, keby sa jej chlapec bol vrátil. Zazrúc   Gofrita, naskočila na neho, že on odpratal chlapca, aby sa jej   pomstil. — Ty si sa mi vyhrážal, keď som ťa udrela, že sa preto ešte   naplačem, ty si chlapca odpratal! Ty zlý — zlý človek! Za úder   palicou zmárniš dieťa. Kde 126
    </tei:p>
    <tei:p>
     ﻿si ho dal, priznaj sa! — i naskočila naň ani rozumu pozbavená.   Gofrit zadivené hľadel 11a ňu a odvolával sa na všetkých prítomných,   či ho vôbec kto s chlapcom videl. Veď on nebol ani v hrade, ale   sháňal povozy a posielal výživu baníkom. Všetci dosvedčovali, že   hovoril pravdu. Len Zura ho údajne videla s Vladkom v sade. Gofrit   tajil, čo hovorila tá nedobrá žena. Svatava si nedala vybiť z hlavy,   čo si raz do nej nabrala, darmo jej to vyhováral i jej muž. Kričala:   — Keď je nevinný, nech sa podrobí božiemu súdu! Nech prejde po   rozpálených lemešoch, uvidíme, či je nevinný! — Ale to nemá   dostatočnej príčiny! Pani, maj zľutovanie s biednym a nepokúšaj Boha!   — napomínal ju zámocký kňaz, starý mních s dlhou bielou bradou. — O   tom nemôže byť ani reči, že by sa Gofrit podrobil božiemu súdu, —   odporoval i Horymír. — Tebe nejde o súd, ale ty sa chceš na tom   úbožiakovi vyvŕšiť. Gofrit kľakol na kolená a zblednutý od strachu   prisahal, zdvihnúc ruku k nebu, že dieťaťu neublížil. Daromné boly   všetky reči a nahovárania i Horymírove i mníchove, Svatava nechcela   odstúpiť od svojho: — Keď je nevinný, nemá sa čo báť súdu, Pán Boh   svojich neopustí. Napokon sa i mních uspokojil a Horymír musel tiež   pristať. Poslali pre kastelána a pre starostu a nakládli ohňa na lúke   pred hradom. Doniesli 127
    </tei:p>
    <tei:p>
     ﻿šesť pluhových lemešov a hodili ich do vatry. Za chvíľku sa sbehlo   hodne sveta, ktorý so záujmom besedoval o udalosti. Omnoho väčšia   bola u všetkých zvedavosť, ako sa skončí súd, než ľútosť nad osudom   Gofrita, ktorý šiel s mníchom do zámockej kaplice vyspovedať sa a   prosiť Pannu Máriu a svojho patróna o ochranu. Keď prišiel nazad i s   koňom, rozložili dočervena rozpálené železá na skok jeden od druhého   a kňaz, modliac sa, ich prežehnal a pokropil svätenou vodou.   Nešťastný Gofrit sa sobul a hoci bledý, ale, spoliehajúc sa na božskú   spravodlivosť, dosť pokojný čakal, kým príde čas jeho utrpenia.   Horymír i Svatava boli na skúške prítomní. Kastelán postavil za   Gofrita dvoch mužov s pikami naň namierenými a starosta mu vyložil,   že ak nebude skákať po lemešoch, prepadne trestu, ktorý padá naň,   keby boží súd sa skončil pre neho nepriaznivo. Potom ho postavil na   tri kroky od červených želiez a zvolal: — Vo meno Boha Otca, Syna i   Ducha svätého: bež! Nech ti Boh pomáha! Gofrit sa prežehnal, a   rozhodnúc sa, zaskakoval s lemeša na lemeš. Prebehnúc všetkými,   zatočil sa a spadol na trávu, bledý ako smrť; vydýchol si zhlboka a   zamdlel: obidve nohy mal silne popálené, bolo cítiť zápach zhorenej   kože. — Vidíte hriešnika! — zvolala Svatava. — Vidíte, že som mala   pravdu; on vie, čo je s dieťaťom. Musí povedať, kde podel chlapca!   Ľudia okolo Gofrita hľadeli naň zadivené. Nie- 128
    </tei:p>
    <tei:p>
     ﻿ktorí krútili, neveriac, hlavami, niektorí pokrikovali, že je to   lotor, starý zbojník, že ho treba naučiť poriadku, a väčšina   nevedela, čo si má myslieť, a čakala na mienku múdrejších, aby sa k   nim pridala. Hoci súd vypadol pre Gofrita nepriaznivé, Horymír   nemohol veriť v jeho vinu a vzpieral sa celkom rozhodne jeho mučeniu,   ktoré teraz Svatava žiadala, ako i mnohí z prítomných, štvaní   Mardochom a Vilou. — Nedám ho mučiť, počkám ešte štyri dni; možno, že   sa za ten čas niečo dozvieme o osude chlapca, — vyhlásil napokon   Horymír. ■—- Dajte ho za ten čas do väzenia, a keďže nevládze chodiť,   zaneste ho! — rozkázal kastelán. Dvaja chlapi ho ľahko odniesli na   rukách. Ľud sa rozišiel neuspokojený, nevediac vlastne sám, čo chcel.   Teraz nadávali na Horymíra a Svatavu, a boli by nadávali, keby sa   všetko opačne bolo stalo. Rozhnevaná Svatava nechcela s mužom ani   hovoriť, ale plačúc kráčala s kastelánom do hradu, ktorý ju tešil,   posudzujúc pritom obozretne Horymíra: —- Rytier je pridobrého srdca,   a to i vtedy, keď je to nie na mieste. Nuž ale za štyri dni sa všetko   rozhodne a presvedčíme sa všetci, že krása býva vždy spojená s   múdrosťou, tak, ako priveľká dobrota so slabosťou. Dni sa míňaly, už   sa chýlil ku koncu i štvrtý, a o chlapcovi nebolo nič počuť. Horymír,   ktorého strata dieťaťa veľmi dojímala, chodil ani umučený po okolí   zámku, vypytujúc sa každého o chlapcovi, teraz už s veľmi malou   nádejou na úspech. 9 Z dávnych časov. 129
    </tei:p>
    <tei:p>
     ﻿Zronene stál na kopci, opierajúc sa rukou o starú lipu a schádzaly   mu na um milé reči a skutky šuhajčekove; zahľadel sa na zachádzajúce   slnce, ktorého polovica, ešte blýskajúc nad vrchmi, ožarovala zlatými   a červenými lúčmi po jasnobelasom nebi plávajúce ľahučké biele   oblaky, a celá krása prírody sa mu zdala zbytočnou a bezúčelnou. —   Boh ťa pozdrav, pane! Na neočakávaný hlas sa Horymír chytro obrátil;   videl pred sebou jedného zo zbrojnošov, ktorí boli odišli s Ľuborovou   výpravou. — Kde sa ty tu berieš? — pýtal sa ho prekvapený Horymír. —   Poslal ma Ľubor, aby som ti oznámil, že je tvoj syn Vladko s nami,   aby si si nerobil preň starosti. Radosť Horymírova nad touto zvesťou   bola veľká. Ale hneď mu sišiel na um i boží súd a nevinné utrpenie   Gofritovo. — Nuž a prečo ste ho vzali so sebou a mne o tom nič   nepovedali? Koľko strachu sme pre neho vystáli a nevinný Gofrit čo   trpí preto i teraz! — Stalo sa to takto. Za tri dni sme po biede   prišli do Chlumska a jednali s pánom o priepust. Rytier mnoho žiadal.   Keby sme všade boli museli toľko platiť, by nám nie veľmi bolo   zostalo na zbožie. Nechcel nijako popustiť. Oleša i Ľubor sa radili,   prosili, prehovárali, no nechcel spustiť. — To je divné, to by som od   Chlumského nebol očakával, — riekol Horymír. — Vtom, ako keby sa bol   stal zázrak, priskočil zpoza voza Vladko a podal rytierovi ruku ako   nejaký dorastený muž. „Pozdrav ťa Pán Ježiš!” zvo- 130
    </tei:p>
    <tei:p>
     ﻿lal. „Pre Kristove rany, kde sa ty tu berieš, chlapče?” Nuž   schoval sa do voza medzi seno a neukázal sa celé tri dni. Mňa poslal   Ľubor, aby som ti to oznámil, aby ste sa nebáli oň. Nazpät poslať ho   nemohol, lebo sa obával odoslať ho len s jedným alebo s dvoma mužmi a   viac ich nemohol prepustiť. Horymír uradostene kráčal so zbrojnošom,   vedúcim svojho koňa, do zámku, aby oznámil radostnú novinu i svojej   žene. Cestou zbrojnoš ďalej rozprával, že Vladko uprosil rytiera, aby   nepýtal od nich toľko peňazí. — Hovoril tak múdre, že to bolo   napodiv. Pýtal sa rytiera, či už bol niekedy hladný. „A ty si bol?”   pýtal sa ho rytier. „Bol veru, keď sme raz poblúdili s koňmi s   Ľuborom v hore. Ty, také kone nikto nemá ako on,” ukazoval na Ľubora.   „Tie ti vedia skákať a utekať, to je zázrak. Ak budeš dobrý, dáme ti   jedného, však, Ľubor?” A čo sa nestalo? Rytier pristal na koňa,   ktorého mu Ľubor ponúkol. Bol to jeden z Avarových. Ešte i nazad   môžeme ísť za neho. Keby nie Vladka, neboli by sme sa tomu rytierovi   tak ľahko vyšmykli. Žiadal od nás dvesto hrivien striebra! Ale   chlapec sa mu tak zapáčil, bol taký smelý, toľko sa na ňom nasmial,   že viac jemu kvôli pristal na koňa. Chcel ho nasilu zadržať u seba na   hrade, ale Vladko nechcel pristať, hoci ho i Ľubor i Oleša   nahovárali, aby zostal, že nazpät idúc ho ohlásia. Ale on nechcel o   tom ani počuť, hovoriac, že ho otec poslal, aby dal pozor na ľudí.   Doma oznámil Horymír svojej žene, že sa Vladko našiel. Vo svojej   radosti zabudla Svatava poďako- 131 9*
    </tei:p>
    <tei:p>
     ﻿vať sa Bohu, ku ktorému sa vo svojom túžení nebola prestala   obracať. Na Gofrita si vôbec nespomenula, len keď jej muž urobil   výčitku, že bez príčiny uviedla naň ťažké utrpenie. Horymír potom   utekal vyslobodiť Gofrita zo žalára. Otvoriac ťažké okuté dvere,   videl ho ležať na otiepku slamy. — No, Gofrit, vstávaj a poď von!   Vladko sa našiel. Ušiel s výpravou na Moravu. Gofrit len zabručal: —   Nemôžem vstať na popálené nohy. Horymír ho kázal vyniesť do jeho   bývania pri skladoch a staral sa, aby sa mu pokaličené nohy čím skôr   vyliečily. Hľadel všemožne zmierniť jeho hnev, ktorý Gofrit ani   jedným slovom alebo posunkami neprezradzoval. Ani na rozličné náražky   rytierove, že sa mu krivda stala, že mu to nahradia, neriekol ani   slova. Gofrit zbožňoval Svatavu. Nikdy nepomyslel na to, že by ona čo   i len dobrým okom pozrela naň. Bol blažený, keď ju videl, a z jej   ruky mu bolo sladké i utrpenie. Hľadel na ňu, ako hľadí za temnej   noci na tvrdých skalách opustenej jaskyne sa trasúci pustovník na   svoju sväticu, ktorá len svojím menom žiari v jeho opustenej duši.   Svatava bo nenavštívila ani raz. Nahliadla, že mu krivdila, ale   hanbila sa mu pozrieť do očú, a cítiac výčitku svedomia, myslela si,   že ju potlačí, keď samej sebe zneváži predmet, vzbudzujúci nepríjemný   pocit. Však si napokon pani mohla dovoliť zachádzať so svojím   otrokom, ako sa jej videlo. Zavše mu kázala poslať lepšie jedlo,   ktorého 132
    </tei:p>
    <tei:p>
     ﻿sa Gofrit nedotkol. Prečo? Čo sa ozaj dialo v tejto opustenej   duši? Výpravy zápasily s veľkými ťažkosťami. Drevené vozy boly slabé   na zlé cesty, ktorých väčšinou ani nebolo. Musely sa pretĺkať horami,   močiarmi, riekami bez mostov. Bolo mnoho, ak niekde v susedstve dedín   našly koľaje, ukazujúce, kadiaľ chodievajú dedinčania do poľa. Ľudia   cestovali koňmo a i obchodníci, potĺkajúci sa tu i tu krajom, vliekli   svoj tovar na koňoch alebo na osloch. Drevené osi vozov práskaly a   lámaly sa. Ani kolesá, často len z hrubého pňa odpílené kruhy,   nevydržaly mnoho. Takým spôsobom sa výpravy len veľmi pomaly   pohybovaly napred. Chudák Vladko si veru zavše i poplakal za rodičmi   a za Danušou. Keby bol vedel, že je to tak zle, nebol by ušiel z   domu. Ľubor ho však vždy vedel nejako rozveseliť alebo rozprávaním,   alebo že ho vzal k sebe na koňa. Čas sa míňal v zámku, rany Gofritove   sa už zahojily, potravy bolo veľmi málo, lebo museli baníkom znova   vypomáhať, hoci mnohí z nich i sami odišli. Do smiechu nebolo nikomu,   každý hľadel zarmútené, ani keby mal na druhý deň prísť o život.   Teraz si všetci robili trpké výčitky, že tak ľahkomyseľne boli   opustili svoje polia. Nikoho netešilo striebro, hoci práve vyrábali   veľmi bohatú žilu, nechcelo sa nikomu do roboty. Veď sa im zdala   takou daromnou, keď neposkytovala výživy! Deti baníkov, majúcich   peňazí zbytkom, chodily po roľníckych dvoroch, vyhľadávajúc pohodené   odpadky, ktoré by inokedy ani pes nebol obzrel. Horymír, ostarnuvší   starosťami, sa hneval sám na 133
    </tei:p>
    <tei:p>
     ﻿seba, že nenútil baníkov i nasilu do obrábania rolí. Keď i nie   všetkých, ale primeranú ich čiastku mal zadržať pri roľníctve. Teraz   už boli v takej núdzi, že i najskromnejšiu porciu, ktorú dosiaľ   dostávali, nebudú môcť vydávať — o päť dní. Už i teraz len toľko   prišlo na každého, že sa len pri živote udržal; keď ani toho nebude,   príde všetkým zahynúť hladom. Darmo boli baníci poprehliadali všetky   roľnícke domy, nenašli ani tam výživy. Sedliaci skoro práve tak   hladovali ako baníci, lebo im baníci všetko vykutali a pobrali. Ani v   zámku nebolo lepšie ako inde, veď Horymír bol taký statočný, že keď   bolo potravy ešte viac, dal i všetku zámockú odniesť do skladov,   pravda, v nádeji, že výpravy prídu ešte zavčasu. Teraz panstvo práve   tak trpelo nedostatkom, ako i služobníctvo. Svatava sa bola spierala   konaniu mužovmu, ale keď videla pohľady zámockých zbrojnošov,   poznala, že strach pred smrťou hladom prevyšuje i u týchto   najvernejších ľudí úctu a strach pred panstvom. Horymír vše vyšiel na   najvyššiu vežu svojho hradu a rozhliadal sa túžobne po ďalekom okolí,   či nevidí prichádzať svoje výpravy. Na poliach sa zelenaly nové   nezrelé úrody, krásne lúky a temné hory a vrchy ich obrubovaly;   bystré, lesklé potoky pestrily obraz, ale v tom oku milom kraji   nebolo nič, čo by človek bol mohol použiť za pokrm. Široko-ďaleko   nebolo vidno kúska dobytka, nebolo ovce-kozy; nebolo počuť zabrechať   psa a zamňaučať mačky, ba nebolo vidieť ani vtáčika preletieť;   všetko, čo mohlo slúžiť za pokrm ľuďom, zmizlo z toho nešťastného   vidieka. Horymír, hľadiac na 134
    </tei:p>
    <tei:p>
     ﻿svoje rozsiahle panstvo, nemohol temer pochopiť, že by ľudia medzi   toľkou krásou, pri takej bohatosti prírody, museli hynúť hladom. Veď   už o niekoľko týždňov bude obilia dosť, ale ono už nenarastie im,   lebo ich už tu viac nebude. Už teraz, keď ešte mali, hoc i veľmi   nedostatočnú trošku výživy, trpeli hladom ťažké muky; Horymíra   trápila stála bolesť útrob, hlava sa mu točila, cítil ju ako by   železnou obručou stiahnutú. Pritom bol slabý, že ledva vládal   zdvihnúť rukunohu; na vežu hore schodmi šiel, oddychujúc, celú   hodinu. A okrem útrap telesných ho mučil ešte strašnejší žiaľ   duševný. Takto musí zahynúť nielen on, ale i jeho rodina, jeho   Danuška, ktorá mu bola taká milá! Pomyslel si, ako to bude, keď dieťa   bude vypytovať od neho kúsok chleba, a on nebude mať mu čo dať! Bude   pred ním hynúť, a on sa bude musieť na jej trápenie dívať a nebude   jej môcť pomôcť. Je na slobode, má majetku, že by mohol vyživiť   tisíce ľudí roky — a nemá pre svoje najmilšie dieťa najbiednejšieho   chleba! Ľudia chodili k nemu žobrať aspoň trochu soli, aby si ináč   celkom nestráviteľné byliny pripravili s ňou. Nebolo štipky soli. Iný   raz obchodníci doniesli soli z Nemecka, dnes sa chránili vojsť do   ubiedeného kraja, ani keby bol v ňom mor, lebo keď zprvu niektorý   prišiel, pobrali mu vyhladnutí baníci nielen tovar, ale i dobytok, na   ktorom bol naložený. Horymír pozrel s veže dolu do dvora svojho hradu   a s podivením videl, že jeho Danuška tam ešte okolo svojej varovkyne,   shrbene, bezvládne na jednom schode sediacej, dosť bystro prebehuje.   Že 135
    </tei:p>
    <tei:p>
     ﻿to dieťa má ešte toľko sily, myslel si s podivením. Hľadiac na ňu   ďalej, spozoroval, že vbehla do bývania Gofrita, ktorý ju bol zavolal   kývaním rukou. Sišiel mu na um i jeho Vladko. I ďakoval Pánu Bohu, že   keď majú všetci vyhynúť, aspoň on zostane pri živote, a tak jeho rod   nezanikne. V takomto trápení sa minul ešte jeden a ešte jeden deň.   Minul sa i ostatný, v ktorý bolo čo i len očistom živnosti. Prišiel   prvý deň, keď už nebolo vôbec nič. Zúfalosť ľudí vystúpila na taký   stupeň, že prestali už i hromadne umierajúcich pochovávať. Mnohí   stratili rozum a vliekli sa s bláznivým smiechom po domoch, hryzúc a   vynukujúc sa kamením, drevom; iní zasa tupo ležali alebo sedeli   kadekde po poliach a záhradách a čakali na smrť, ktorá ich mala z   útrap vyslobodiť. Tône. Na štvrť hodiny cesty od-baní bola úzka,   hlboká dolina, ktorej steny tvorily vysoké skaly, pozarastané   miestami kričím. Dolina nemala východu a na jej konci bolo malé,   tmavé jazero nesmiernej hĺbky, obkolesené z väčšej čiastky strmými   bralami, z menšej pošmúrnymi smrekmi. Dolina robila i na pravé   poludnie taký dojem, že sa len smelý muž odvážil vojsť do nej;   podvečer alebo v noci by ta nebol nikto šiel za nič na svete, lebo sa   tam schádzaly zlé moci. Volali ju Zakliatou. V jednu noc — mesiac len   tu i tu prebleskoval zpomedzi oblakov a hádzal svoje temné, sťa   zbojnícke svetlo do hĺbky doliny — bola v nej rozložená vatra, ktorej   plamene ošľahovaly červeným 136
    </tei:p>
    <tei:p>
     ﻿svetlom chasu okolo nej táboriacu. Bol to Mardoch so svojimi   druhmi. Doniesli so sebou hojne živnosti, vtedy, keď všetko mrelo   hladom, a doniesli i nápojov: medoviny a vína. Ich jediva by okrem   nich nikto nebol požil. Sišli sa na hroznú večeru, lebo Zura doniesla   zmárnené trojročné dievča, a chvastajúc sa, rozprávala, ako ho   vlákala k sebe a zarezala nožom. Strašná čelaď sa smiala na jej   rozprávke, ako žartovala s dieťaťom a ako mu ani žartom podrezala   hrdlo. Dieťa upiekli a zjedli, rozprávajúc si pritom, že niet Boha,   že človek je len zver a že i žiť má ako zver. Mardoch vykladal, že   každé poslúchanie ľudí je hlúposť, každá ctnosť namyslená daromnosť,   dobrá len na to, aby nás druhí využitkovali vo svoj prospech. Jediná   na svete panujúca moc je sila a úskok. Človek je zver, ako je zver i   medveď, nepovoľujúci nikomu, len svojim chúťkam. Jediným bohom je   ohromná opica, stelesňujúca všetky zverské pudy v najvyššej miere.   Prečo by mal byť človek otrokom pod podmienkou, že je tvorom s dušou,   keď je voľným zverom, bez duše? Mardochovi druhovia prijímali tieto   jeho náuky ani zvestovanie najväčšej pravdy. Medzitým pili a k ich   rozdráždeným pudom pristúpil i diabol opojenia. Ženy strhaly so seba   svoje šaty a len zdrapmi pozakrývané tancovaly tance najväčšej   vilnosti a necudnosti. Chlapi vrieskali ani zvery a spievali,   dupkajúc a tlieskajúc dlaňami, pesničky najsurovšej bujnosti a   rúhania Bohu. Napokon sa splietli do klbka, v ktorom sa hmýrily ich   údy ani chvosty a hlavy na jar u úkrytu navonok sa vyvalivšieho   shluku hadov. 137
    </tei:p>
    <tei:p>
     ﻿Hnusnú hru prerušilo opojenie, ktoré ich rozhádzalo ani mŕtvoly   okolo dotlievajúcej vatry. Pri východe slnka skákaly nad nimi ropuchy   a preletúvaly do svojich skrýš netopiere a sovy.
    </tei:p>
    <tei:p>
     1. V nasledujúce dni zostal Horymír so Svatavou v ložnici. Predtým   krásna žena ležala na posteli vychudnutá a zblednutá na nepoznanie;   tmavé jej oči z hlbokých dutín vyzeraly s bezumným leskom a suché   pery šeptaly nesmyselné reči. Horymír sedel na stolici celkom   shrbený, s hlavou opretou o ruky, položené na kolenách. I pristúpila   k nemu jeho dcéruška a vložila vychudnutú ručičku na jeho hlavu. —   Otecko, by si jedol, si hladný? — pýtala sa a dvíhala mu hlavu.   Horymír pozrel zlomeným zrakom na svoje dieťa. — Ty si nie hladná? —   zašeptal, usmejúc sa jej. — Ja mám ešte hrášky, chceš? — rieklo dieťa   a núkalo mu niekoľko hráškov, ktoré držalo v štipôčke. — Chceš?   Horymírovi vypadly slzy. — Ty mne dávaš jesť? Ó, Bože môj! A kde si   to vzala? — To mi dal Gofrit. On mi dal každý deň hrášky a chleba.   Iba včera mi už nedal, lebo umrel, vieš? Už mám málo, ale ti dám, —   švitorilo dievčatko a kládlo otcovi do dlane niekoľko hrachov, ktoré   vyberalo z kútikov vačku. Horymír chytil dieťa a privinul si ho na   prsia. Aké myšlienky sa preháňaly v jeho duši, čo myslel 138
    </tei:p>
    <tei:p>
     ﻿o večnej sile lásky, ktorú Boh vštepil do duší ľudských! Gofrit   umrel hladom, aby mohol živiť ich dieťa! Ako strašne sa pomstil na   ňom a na jeho žene! Jest strašnejšia pomsta, ako je táto? Veď kým   budú žiť, nevymizne im rumenec studu z tváre a nevyschne slza   obanovania. Veruže pravdu povedal, že sa ho Svatava naspomína! Zrazu   sa ozval na dvore konský dupot a krik: — Holeš, Holeš prišiel! Hoci   bol slabý, Horymír schytil Danušu a skočil s ňou k obloku, i videl vo   dvore dvoch jazdcov; jeden z nich bol bezruký Čech a druhý jeden zo   zbrojnošov. —- Holeš, Holeš, čo nám nesiete? — zvolal naň Horymír. —   Pozdrav ťa Boh, rytier! Vezieme živnosti a dobytka do vôle božej.   Vidím, tu máte už strašnú biedu; bol čas, že sme prišli. — A kde sú   tvoji ľudia? — pýtal sa Horymír. — Idú za nami; za dve-tri hodiny   budú tu. Rytier složil dieťa na podlahu a pomohol Svatave z postele.   — Poď, žena, kľaknime tu na zem a ďakujme Bohu a všetkým svätým, že   nás oslobodili priam zázračným spôsobom od strašnej smrti, keď nám už   stála predo dvermi. Kľakli si a s nimi i Danuška a so slzami v očiach   ďakovali Pánu Bohu. Horymír na konci odriekal hlasité Otčenáš a   Danuška vždy opakovala za ním koniec viet. Zvon zámockej kaplice sa   rozzvučal. Už mnohé týždne nebolo počuť jeho žalostných i radostných   tónov. Kto vládal, prišiel počuť spásonosnú zvesť, 139
    </tei:p>
    <tei:p>
     ﻿a zakrátko sa rozniesla zvesť, že ktorí dosiaľ obstáli, zostanú   ešte účastníkmi žiaľov a pôžitkov pozemského žitia. Ľud sa tešil   šťastlivému vyviaznutiu, mnohí plakali, spievali a sa modlili,   kľakajúc do prachu cesty. Niekoľkí stratili rozum od radosti, keď   videli dochádzajúce vozy výpravy, stáda dobytka a kŕdle oviec,   ktorých obozretný Holeš a Doboj tiež nezabudli nakúpiť, vediac, že sa   všetok dobytok v tej biede musel pominúť. Sprievodcovia výpravy s   ľútostivým obdivom hľadeli na hladom vycivené tváre svojich známych a   rodín, a krútiac hlavami, kliali na biedu, ktorá do takého pomykova   doniesla ich priateľov. Kto ako vládal, dal sa do pripravovania   dovezených pokrmov; zbrojnoši a pohoniči, ako najsilnejší, namleli   hneď na ručných mlynoch hrubej múky, z ktorej navarili kaše,   polievky. Mnohí neopatrní hladoši, pojediac hneď zprvu primnoho,   pochoreli a čo slabší i pomreli následkom nastavšieho blahobytu. Na   druhý deň po príchode výpravy, keď vládali ako-tak chodiť, Horymír a   Svatava s Danuškou a s niekoľkými sluhami išli pozrieť mŕtvolu   Gofritovu, už tretí deň ležiacu v opustenej komôrke. Danuša, vojdúc   ako stará známa do kamennej, chladnej izbičky, utekala k malej   postieľke, na ktorej ležal, prikrytý plachtou, na otiepku slamy,   úbohý mrzák. — Mamička, tu je Gofrit; vidíš, on už nežije. Ja som   bola pri ňom i včera i dnes. Ale už mi nič nechcel povedať. Gofritova   úžasne vychudnutá mŕtvola nebola väčšia ako telo osemročného dieťaťa.   Pod veľkou 140
    </tei:p>
    <tei:p>
     ﻿lebkou mal nie väčšiu tvár ako päsť. Sklené jeho oči hľadely   bezzájomne na prišlých. Keď Horymír videl malú, biednu mŕtvolu a   pomyslel si, ako ľahkomyseľne nezabránil mučenie úbožiakovo, stiahlo   mu hrdlo a len s ťažkosťou, urobiac hroznú tvár, premohol   zavzlyknutie, lebo ako rytier nesmel nariekať. Svatava, hľadiac naň,   myslela si zprvu, že je veľkou paňou a že Gofrit nebol v pomere k nej   ani človekom. Ale sišlo jej na um, aké strašné utrpenie spôsobuje   hlad a že Gofrit, vezmúc na seba dvojnásobné bôle, zachránil jej   dieťa od najhroznejšej smrti, hoci sa chovala oproti nemu neľudsky, a   tu ju týmito myšlienkami vzbudené city mimovoľne prihnaly k posteli a   nútily, aby vystrela svoje vychudnuté prsty a dotkla sa jeho ruky.   Bola nepríjemne studená, bola to ruka mŕtvoly, a Svatava jednako   neodtrhla chytro svoju ruku od sluhovej. Mnoho a mnoho dní vše   plakala, a keď sa jej muž spytoval, prečo plače, žalovala sa, že ju   bolia útroby po pretrpenom hladovaní. Horymír hľadel na ňu a neriekol   nič. Neriekol nič ani vtedy, keď kázala Gofrita pochovať v kaplici a   keď sa každý deň, kľačiac pri oltári, modlila zaň. Nepriznala sa, že   jej modlitba zneje za opusteného mrzáka, ale rytier to vedel a divil   sa, ako sa ľudia hanbia i za šľachetné city a ako utrpenie môže   premeniť ľudskú dušu, lebo podivným spôsobom Svatava stratila, aspoň   na čas, i všetok záujem o striebro a ani slovom nespomínala veľkú   škodu, keď o niekoľko dní neskoršie prišla i výprava zo Slovenska len   s polovicou vozov; ostatné boly vzaly skazu na cestách, a ani tá   polovica nebola založená tovarom, lebo im cestou 141
    </tei:p>
    <tei:p>
     ﻿pobrali nielen všetko striebro, ale i veľkú čiastku obilia.   Horymír jednako pochválil Ľubora a Olešu, že sa dobre držali a že   dobre vykonali svoju úlohu. Bol rád, keď držal v objatí svojho   Vladka, ktorý bol zdravý, veselý, vediaci rozprávať, že od toho až   uši bolely. Pravda, keď sa Oleša a Ľubor, nie práve skromni chlapíci,   sišli s Dobojom a Holešom, nuž boli takí malinkí, že ich nebolo veľmi   od zeme vidno, ale v inej spoločnosti sa vystreli a dokazovali   poslucháčom, že Holešovi a Dobojovi bolo ľahko doviezť ešte viac   vozov, než s koľkými išli; keby boli bývali na ich mieste, neboli by   vôbec prišli nazpät. Keď ľuborovci i nedoviezli všetky vozy nazpät,   bolo pri prísnom hospodárení jednako dosť výživy do novej úrody. Y.   Strach pred hladom zahnala dobrá úroda. Ale čo si Horymír bol umienil   a na čo sa bol pred oltárom zaprisahal, to vykonal. Teraz hľadel na   bane ako na diablov vynález. Zapredali dušu zlému, a jednako nemali z   toho osoh, lebo všetko, čo boli vyrobili ťažkou robotou, šlo za drahú   výživu. Zlé roky boly a budú, zavše i tri-štyri jeden za druhým, a   keď si pomyslel na útrapy, ktoré prestál s rodinou a s celým   poddanstvom, nuž nechcel radšej ani žiť, ako by mal podobnú biedu   pretrpieť ešte raz. Horymír svolal všetkých svojich zbrojnošov a   vyložil im, že nebude viac trpieť baní na svojom majetku. Zbrojnoši,   nemajúc z nich nijaký osoh 142
    </tei:p>
    <tei:p>
     ﻿a závidiac zárobok baníkom, vďačne pristali na to, že bane zasypú.   Ich duši dobre padla predstava, že keď oni trú biedu, nech ju trú   všetci. I sobrali sa s Horymírom na čele a tiahli k baniam. Svolali   baníkov a Horymír im vyložil, že sú bane diablov vynález, lákajúci   ľudí do skazy, a že ich preto treba zasypať a vrátiť sa zasa k   obrábaniu polí. Niektorí baníci pristali na to, že pôjdu zasa orať,   ale väčšina, štvaná Mardochom a jeho druhmi, postavila sa na odpor.   Títo zloduchovia sa skryli za ľudí a vrieskali, že bane neopustia, že   im rytier nesmie rozkazovať, že bane patria čiastočne i kniežaťu.   Štvali ľudí, aby vzali kladivá a rozohnali zbrojnošov a Horymíra aby   hodili do šachty. Horymíra odpor podráždil. Keby ho boli prosili, bol   by možno aspoň čiastku baní ušetril, ale násilie vzbudilo jeho hnev,   i vyzvúc baníkov ešte raz, aby sa rozišli, napadol ich, keď namiesto   rozchodu začali doňho a do jeho ľudí útočiť mlatmi, skalami. Nastala   bitka, v ktorej sa ozýval, sťa škrek havranov, vresk zloduchov, ktorý   však chytro prestal ich útekom, keď videli, že dobre vyzbrojení a   obrnení zbrojnoši ľahko premáhajú čo i veľký počet necvičených   baníkov. Bolo to smutné, keď po úteku baníkov prišly ženy, deti,   matere padlých a plakaly a zalamovaly rukami nad obeťami zlosti a   nerozvážnosti. Horymír žialil nad nimi a zloduchovia sa v úkryte   chechtali a kuli ďalšie úklady na zničenie rytiera. Potom Horymír   kázal bane zahádzať a do šácht 143
    </tei:p>
    <tei:p>
     ﻿naraziť potok, aby sa zalialy. Pri tejto robote okrem zbrojnošov   pomáhali i niektorí baníci a predovšetkým práve Mardoch so svojimi   spoločníkmi, ktorým bolo teraz príhodné zničenie baní. Oni vedeli,   prečo. Horymír, vykonajúc svoj úmysel, vracal sa so svojím vojskom a   s mnohými baníkmi do dediny, ale víťazstvo ho už netešilo. So   sklonenou hlavou jachal na svojom krásnom bielom žrebci Šemíkovi,   ktorého Avar bol zachránil zo všeobecnej skazy, utečúc s ním do hôr.   Tam Pán Boh vie, ako sa prechoval, žil jedine z korienkov, zo stravy,   ktorú by iný, ani najbiednejší, nebol mohol stroviť. Avara držala pri   živote vlastne len jeho prítulnosť ku koňovi, ktorého mal radšej ako   sám seba a ktorý by bez jeho opatery bol vzal skazu. Horymír si   nevšimol, že jeho Šemík je dnes nie taký bystrý a veselý, ako   bývaval; inokedy tancoval pod ním a dnes kráčal s nohy na nohu, ani   na pohrebe. Za Horymírom jazdil na vysokom čiernom koni Avar. Bol   chudý ani chrt, na tmavohnedej tvári sa ostro odrážaly jeho dlhé, na   prsia splývajúce šedivé fúzy. Zamračeného jediného oka nespúšťal so   Semíka, od ktorého sa nemohol odlúčiť ani na hodinu. Mater nehľadí s   väčšou láskou na svoje jediné dieťa, s akou hľadel Avar na jediného z   jeho chovu zostalého žrebca. Baníci sa rozišli po svojich starých   usadlostiach, a vyťahujúc staré pluhy, doniesli ich do poriadku a   pustili sa zasa s nevoľnými rukami a s trpkosťou v duši do ťažkej   roľníckej roboty. Skoro všetci preklínali Horymíra. Tak chytro   zabudli na pre- 144
    </tei:p>
    <tei:p>
     ﻿trpenú biedu a na to, že mu pred niekoľkými týždňami nadávali, že   ich od hospodárstva odlúdil do baní. Keď Svatava počula, že Horymír   dal bane zasypať, ozvala sa v nej znova túžba za striebrom. Kým lio   mala, myslela, že môže ľahko byť bez neho, a teraz ľutovala, že ho   viac nebude. Jej duša bola už utrpením obmäkčená, ale nie natoľko,   aby teraz v hneve nebola žiadala trest na Horymíra pre jeho, ako   hovorila, nerozvážnu prenáhlenosť. Pokuta prišla skorej a tvrdšia,   než akú by si bola žiadala. Už o niekoľko dní neskoršie sa ozvaly   pred hradnou bránou trúby a vrátny vpustil na rytierov rozkaz do   dvora dvoch pánov s hojným sprievodom. Na dvore zasa zatrúbili a   žatým jeden z pánov, oblečený v belasom plášti s krásnym prámom a s   čiapkou so sokolím perom na hlave, zavolal jasným hlasom: — Rytier   Horymír, v mene Jeho Milosti kniežaťa Kresomysla ťa vyzývam, aby si   prišiel za štyri dni na Vyšehrad pred jeho najvyšší súd pre zničenie   baní a pobitie ľudí. Horymír vyšiel i so ženou a s deťmi a privítal   prišlých pánov. — Vítam vás, hoci ste prišli i s nemilou zvesťou.   Klaniam sa pred vôľou kniežaťa a na súd prídem. Páni hľadeli s   obdivom na zblednutú, ale krásnu Svatavu, pri mužovi stojacu, ktorej   tvár bola strnulá ani z kameňa. Prešiel ňou teraz strašný cit viny,   že v hneve žiadala od Boha trest pre Horymíra, a hľa, On jej prosbu   vyslyšal, a teraz ho svojou vinou stratí. 10 Z dávnych časov. 145
    </tei:p>
    <tei:p>
     ﻿— Otec, pôjdem s tebou ku kniežaťu na súd. A čo je súd? Je to   pekné? — zvolal Vladko, chytiac otca za ruku. Danuša, veselo   vyskakujúc, tiež chcela ísť na súd. Čo si myslela Svatava, keď,   vezmúc deti za rúčky, viedla ich do hradu? Horymír pozval pánov na   občerstvenie a rozkázal, aby mu osedlali kone a aby šli s ním   niektorí z jeho ľudí. Šli Avar, Ľubor, Oleša a niektorí zbrojnoši. 0   niekoľko hodín neskoršie vyšiel Horymír so svojou rodinou na dvor,   kde ho čakala družina. Avar držal za uzdu stále tancujúceho Šemíka,   ktorý všetkých upútal svojou krásou a pohybmi. Vladko pristúpil k   Avarovi a potiahol ho za zelený plášť. — Keď prídeš nazpät, budem sa   ja nosiť na Šemíkovi. Danuša tiež pristúpila k nemu a hľadela svojimi   belasými očami na zamračenú tvár Avarovu. — I ja sa budem na ňom   nosiť, však? — i chytila svojou ručičkou Avarovu strašnú, kostnatú   ruku. Avar svoju ruku odtrhol, ani keby ho niečo bolo popálilo;   pocítil akýsi podivný cit, i zazrel na dieťa tak, že sa rozplakalo.   Horymír sa odobral od rodiny veselo, ani keby šiel na svadbu.   Neukazoval, ako mu bolo v srdci, lebo keď sa mu krásna Svatava hodila   plačúc na prsia, bola by iste zúfala, keby bola videla, čo sa v ňom   deje. Chcel vysadnúť na Šemíka, ale Avar mu predviedol iného koňa.   146
    </tei:p>
    <tei:p>
     ﻿— Šemíka treba šetriť, — zamrmlal, a Horymír poslúchol. Napokon   vysadli na kone a celá čata vyhrmela zo zámku. Ozýval sa dupot na   dubových brvnách mosta a chvíľu bolo počuť cvakot konských kopýt, a   zakrátko nastalo ticho v zámku a v jeho okolí, ako keby sa bol   vzdialil pohrebný sprievod. Svatava išla hľadať útechu, kde bola   zvyknutá ju hľadávať. Prešla chladnou chodbou a otvorila nízke,   široké dvere medzi hrubými kamennými stĺpmi a sišla dvoma stupňami do   hradskej kaplice. Do nízkeho, širokého, oblúkovité sklepeného   priestoru sa tislo drobnými oblôčkami čosi svetla a slabo ožarovalo   pestré fresky na stenách, predstavujúce martýrium sv. Bartolomeja. Na   nízkom kamennom oltári, pred ktorým kmitala večná lampa, bol obraz   Krista Pána, ktorého strnulá, bledá tvár nič nevyrážajúcimi očami   hľadela zo zlatého úzadia obrazu. Svatava dobre poznala ten obraz, že   Spasiteľ nič neprezradí, a jednako mala k nemu neobmedzenú dôveru. V   kaplici bol okrem nej i starý, belobradý mních. Keď vošla, poklonil   sa pred oltárom, a vyjdúc ticho von, zavrel za sebou bezzvučne ťažké   dvere. Svatava zostala sama v priestore, naplnenom jemnou vôňou   kadidla. Sama so svojimi myšlienkami a so záhadným Spasiteľom. Ako sa   vysporiadala s ním? A ako sa vysporiadame s najvyššou mierou   spravodlivosti a dobroty, keď príde i náš čas vysporiadania? 10*   147
    </tei:p>
   </tei:div>
   <tei:div type="chapter">
    <tei:head>
     ﻿VI.
    </tei:head>
    <tei:p>
     Medzitým svietilo vonku slnce a jesenné kvety maľovaly pestré   obrazy na zeleni lúk. Bolo veselo, i vošla útecha a nádej do sŕdc   Horymíra a jeho sprievodcov. Krajina bola taká krásna farbami a   životom ľudí a prírody, blyskotom vôd a spevom žnúcich, že nebolo   možno myslieť na vraždy a na smrť. Ale jas slnca zachádzal,   nechávajúc za sebou chladné šero, sháňaly sa tmavé oblaky, medzi   ktorými brodil zarudnutý mesiac, a Horymírovi sa zdalo, že je tá   červeň na mesiaci krvavá a že neuvidí viac svoju rodinu. Neovinie   viac rameno okolo drieku krásnej Svatavy a nepocíti bozky drobných   ústok svojich detí. Hlava mu skleslá hlboko na prsia. Vtom mu   prebleskol pred očami biely pruh. Pozrel za ním a uvidel ho miznúť   ani vtáka už skoro na samom okraji obzoru, kde po jednom zablysnutí   zmizol. Celá čata, dvíhajúc sa v strmeňoch, s údivom hľadela za   bielym úkazom. — To je zázrak, ako ten kôň zaskakuje! — zvolal mladší   z pánov. — Nemožná vec, že by kôň vedel tak letieť; to bol nejaký   prízrak, — riekol druhý z pánov. Horymír zadivené hľadel okolo seba.   — Čo to bolo vlastne, čo sa to stalo? — pýtal sa za ním jazdiaceho   Ľubora. — Avar popustil trochu nepokojného Šemíka. Zdá sa, že   niekoľko sto krokov pred nami je rieč- 148
    </tei:p>
    <tei:p>
     ﻿ka, lebo zachádzajúce slnce pred chvíľou ešte blyslo sa v nej. 0   chvíľu prišli k riečke, širokej asi dvadsať lakťov, a zastali na jej   brehu, vyzerajúc na druhý za Šemíkom a Avarom. Nebolo po nich znaku,   ani keby boli so zeme zmizli. Prešli cez riečku, a keď za hodný čas   prišli k malému lesíku, našli tam Avara so Šemíkom. Nikto nezbadal,   že sa s Avarom stala akási premena, lebo všetci obzerali len koňa,   nevšímajúc si človeka. Avarovi to bolo milé, lebo bojoval taký boj so   sebou, pri ktorom potreboval pokoj. Hrubého, takrečeno len zverský   život medzi zvermi živšieho človeka dojal pohľad a dotknutie   Danušino. Dojatiu ešte pripravil pôdu osud Horymírov, ktorý s ním   zachádzal vždy po ľudsky a umožnil mu život medzi jeho milými zvermi.   Keď prišiel do lesíka, sňal sedlo s koňa a dal mu úplnú voľnosť,   nehojac sa, že ujde, lebo bol istý, že na jeho zahvizdnutie pribehne   k nemu. Pustil ho a potom stál na jednom mieste a hlavou sa mu motaly   neobyčajné myšlienky. Cítil na ruke, ktorej sa mu bolo dotklo dieťa,   stále tú mäkkú rúčku a videl tie nevinné oči. Možno, že sa vzbudil v   ňom všetok cit, ktorý prechovávame za rodinu, a nepovedomý cit, ktorý   skrsne v nás pri pohľade na dieťa, na jeho nevinnosť, milotu, na   neschopnosť pomôcť si alebo škodiť druhému. Sišlo mu na um, že ho v   jeho živote nikto nemal rád a nikto nikdy nebol poláskal, a to dieťa   sa ho dotklo s milou dôverou. Pri odchode z hradu nepomyslel na nič   iné, iba aby svojho žrebca čím najviac šetril, ale cestou a tu v lese   prepadly ho divné myšlienky: 149
    </tei:p>
    <tei:p>
     ﻿možno, že by žrebec mobol zachrániť Horymíra! Je to zázračný kôň,   skok má neslýchaný. Možno, že sa Horymír môže zachrániť v prípade   nebezpečenstva. Ale možno, že kôň pri tom zahynie. Avar potriasol   hlavou a obidvoma rukami si chytil a trhal dlhé fúzy. — Nie, nedám   koňa! Vychoval a vyučil som ho, nemám radosti, len z neho. Ako ide ku   mne, ako ma rozumie a poslúcha! Aký je krásny a ako uteká! Nebolo   takého zvieraťa a ani nebude. Čo by bol môj život bez neho? Zasa mu   siilo na um dieťa. — Aké belasé oči má! A ako divne-divne pozrelo na   mňa! Pozrel si na ruku a šúchal si ju. — Tu sa ma dotklo. Avar nespal   celú noc; ležiac pri koňovi, shováral sa s ním. Ktovie, čo a akou   rečou? Prenocovali v háji a na druhý deň hneď popoludní sa im ukázaly   na obzore hradby a veže Vyšehradu. Pri tom pohľade sa všetkým   naplnilo srdce hrdosťou: Hľa, aký veľkolepý je hrad nášho kniežaťa,   pána českej zeme! Len Horymírovi ihneď stislo srdce, ako sa v tých   ozubených múroch rozhodne jeho osud. Slnce bolo ešte vysoko na   obzore, keď ich kone dupotaly po hrubej dlažbe jedného z dvorov   hradu. Obstali ich ozbrojenci v drôtených košeliach, s hrotnatými   prilbami na hlavách, a rozličné pobehajúce služobníctvo, ako i   niektorí páni od dvora, ktorí oslovili rytierov, vedúcich Horymíra. V   povstavšom shluku pošeptal Ľubor Horymírovi: — Avar ti odkazuje, že   keby bolo zle s tebou, 150
    </tei:p>
    <tei:p>
     ﻿pýtaj si milosť ešte raz si môcť pojazdiť na Šemíkovi. Ten vyletí   s tebou i zo zámku a nikto ťa nedobehne. Horymír obzrel silné brány,   veže, vysoké, ozubené múry hradu a pokrútil smutne hlavou: — Niet   takého koňa, ktorý by ma z takého, nad riekou, na vysokej skale   postaveného hradu mohol zachrániť! Daromné nádeje! Páni, ktorí   doviedli Horymíra, odišli, ale onedlho sa jeden z nich vrátil a   vyzval ho, aby šiel s ním ku kniežaťu, ktoré si žiada hovoriť s ním   hneď. Knieža Kresomysl, ešte mladý, úhľadný muž, sedel na plošine   ozubeným múrom obkolesenej, nevysokej, ale širokej, okrúhlej veže, na   ktorú slnko hádzalo svoje hrejúce lúče. Bol tak zabalený do plášťov a   prikrývok, že mu len tvár vyzerala z nich. Triasol sa na celom tele a   klepal zubmi; jeho tvár bola temer zelená od bledosti. Mal záchvat   zimnice, na ktorú i on i mnohí z jeho dvoranov vše trpievali. Okolo   neho bolo viac pánov, mladších, starších, hľadiacich naň či   ustarostené, či nádejne, či ľahostajne. Všetci mysleli na to, že raz   záchvat zimnice môže i ukončiť jeho život a tým alebo pohoršiť alebo   polepšiť ich postavenie. Jeden bradatý, starší, silný muž v čiernom   rúchu oznámil kniežaťu, že doviedli Horymíra, na čo Kresomysl   hnevlive odvetil: —-Zavrite ho do temnice! Nie, doveďte ho, chcem ho   vidieť. 0 chvíľku sa ozvaly kroky na úzkych schodoch veže a Horymír   vystúpil pred knieža, hľadiace naň 151
    </tei:p>
    <tei:p>
     ﻿úkosom. Knieža bolo vo svojej chorobe netrpezlivé a hnevalo sa na   všetkom. Vážna, vysoká postava Horymírova s tvárou obrúbenou už   prešedivejúcimi vlasmi a bradou urobila na prítomných pánov dobrý   dojem. Horymír sa uklonil a všetci okrem kniežaťa mu kývli na pozdrav   hlavou alebo rukou. Hrkajúc zubmi, Kresomysl zvolal naň hnevlive: —   Tvoji ľudia ťa obžalovali, že si pobil hodne ľudí, aby si mohol   zasypať strieborné bane, z ktorých sme i my mali dôchodok. Je to   pravda ľ Horymír pokročil pred Kresomysla a riekol: — Milostivé   knieža, pred tým, ako by som odpovedal na tvoju otázku, prosím ťa,   aby som mohol vidieť svojich obžalovateľov. Knieža kývlo hlavou. —   Doveďte ich! O chvíľu sa Horymír díval na ohavné postavy Mardocha,   Vyruša, Kláča a Radúra. I zvolal: — Tí ma obžalovali, najhorší a   najpodlejší, — i hodil opovržlivé rukou. — Akí sú to ľudia? — ozval   sa jeden z mladších pánov, červenolíci, vysoký Targoš. Horymír pozrel   naň a povedal: — To sú ľudia, ktorí štvali k odporu, ktorí vždy pri   každej príležitosti vyvolávali vzbury. Čo žalujú na mňa? Zloduchovia,   prekričiavajúc jeden druhého, zvolali: — Horymír priviedol hlad.   Prenasledoval nás. Zabíjal nás. Zničil bane a pripravil nás o chlieb   a milostivé knieža o dôchodok. On sám žil hojne, my sme mreli hladom.   Najprv hnal ľudí do baní, potom ich preto zabíjal, že tam pracovali.   Zaslúži 152
    </tei:p>
    <tei:p>
     ﻿mnohonásobne smrť, lebo mnohých pripravil o život. Žiadame jeho   hlavu! Targoš zvolal: — Ticho, beštie! Kresomysl pozrel naň a potom   na zloduchov: — Nech hovorí Horymír. Horymír vyrozprával hrozné   utrpenie hladom a ako jednako nechceli ísť ľudia obrábať polia.   Nezostalo mu nič iného, ako zasypať bane, aby si zachránili život.   Keď ho naštvaní ľudia prepadli, musel sa brániť a jeho ľudia   niekoľkých zabili. Bane zasypal. Kresomysl bolestne zívol a riekol   trasľavým hlasom: — Nech vyrečie Gorazd súd. Predstúpil silný muž v   čiernom rúchu a hovoril hlbokým hlasom: — Rytier Horymír, sám si sa   priznal, že si zasypal bane a pobil i ľudí, brániacich kniežací   majetok. Za tvoje prečiny patrí podľa starodávneho zákona a zvyku   trest smrti odťatím hlavy. Zloduchovia sa začali rehotať a kričali   kniežaťu na slávu. Kresomysl pozrel na nich a zvolal hnevlive: —   Mlčte! vypoviem výrok. Horymír zasluhuje trest smrti: nech mu kat   sotne hlavu v Premyslovom dvore, hneď teraz, aby sme sa mohli   odtiaľto na vykonanie výroku dívať. Zloduchovia sa radostne smiali a   oblápali jeden druhého. Horymír kľakol na koleno pred kniežaťom: —   Milostivé knieža, tvoj výrok je prísny, ale ho 153
    </tei:p>
    <tei:p>
     ﻿možno zasluhujem i pre svoje iné hriechy. Nech sa stane vôľa   božia. Tu predstúpil pred knieža Targoš a s ním niekoľko pánov. —   Milostivé knieža! Dobre, keď si výrok vypovedalo, vypovedaný je. Ale   jednako je Horymír pán z dobrého rodu. Jeho žena je Svatava z rodu   Svaticov a nemožno ho odpraviť tak, aby predstúpil pred Krista s   dušou nečistou. Patrí mu svätá spoveď a prijímanie. Preto žiadame,   aby si vykonanie trestu preložil na zajtrajší deň, aby mal čas   pripraviť sa na predstúpenie pred najvyššieho Pána. Kresomysi,   podráždený odporom, zvolal, vytiahnuc ruku zpod plášťa a hroziac ňou:   — Chcem, aby bol popravený hneď. Či som ja knieža, či ty tu   rozkazuješ? Poznám ťa, a ak budeš odporovať, pôjdeš s ním i ty!   Targoš sa zapálil a buchol širokým, rovným mečom o dlažbu veže: —   Milostivé knieža, ty máš právo pripraviť svojich poddaných o tento   život, ale právo pripraviť nás o večný život nemáš! Viacerí páni   zvolali: — Pravdu má Targoš. Patrí mu spoveď! Kresomysl sa díval   zamračene na pánov; cítil, že má Targoš pravdu, ale jednako nechcel   ustúpiť. I pristúpil k nemu Gorazd a riekol tlmeným, vľúdnym hlasom:   — Milostivé knieža, vidno na tebe, že si veľmi choré, bolí ťa hlava.   Nehnevaj sa. Choroba ťa robí netrpezlivým. Povoľ žiadosti pánov, ona   je spravodlivá. 154
    </tei:p>
    <tei:p>
     ﻿Kresomysl sa opustil celkom, hlava mu klesla na prsia. — Odveďte   ma do ložnice; som chorý, — zamrmlal ledva slyšateFným hlasom. Páni,   priskočiac k nemu, chytili ho pod pazuchami a odviedli do hradu.   Zloduchovia skuhrali sťa do kúta vohnatí psi. Targoš im zahrozil   rukami: — Ticho, šelmy! Ešte ste nepočuli ostatných slov! Pre takých   lotrov, ako ste vy, páni sa nebudú zabíjať. Mardoch so svojimi   spoločníkmi sa odplazil, hádžuc na Targoša pohľady, podobné tým, s   ktorými Judáš odchádzal po zrade svojho Pána. Horymíra odviedli do   väzenia. Na druhý deň, keď slnce bolo na pol ceste medzi východom a   poludním, vyšiel Kresomysl so svojím sprievodom na veľký dvor   Premyslov, kde bol postavený klát červeným súknom prikrytý a pri ňom   stál kat, silný, svalnatý muž, surovej tváre, s obnaženými ramenami,   s veľkým toporom v rukách. Kresomysl sa v ten deň cítil zdravým,   zimnica ho popustila, i zdal sa celkom iným človekom, ako bol minulý   deň. Horymír stál pred ním s obnaženým krkom; bol bledý, ale nebolo   na ňom vidieť strach pred smrťou. — Kniežacia Milosť, nežiadam od   teba, aby si mi daroval život, ale jednu milosť som zaslúžil svojou a   svojich predkov vernou službou tvojmu rodu. Prosím ťa, aby si mi ju   povolil. Kresomysl bol v nálade úplne premenenej. — Horymír, ľutujem,   že taký šľachetný muž, ako si ty, sa dopustil takého prečinu. Ľutujem   i to, 155
    </tei:p>
    <tei:p>
     ﻿že som včera vyriekol taký tvrdý výrok na teba, ale vyrieknutý   nemôžem už meniť. Targoš zvolal: •—- Prečo nie, keď je nie   spravodlivý? Pre takých naničhodných ľudí nehodno pána obetovať.   Knieža pozrelo prísne na mladého muža. —-Výrok je spravodlivý. Predo   mnou niet pána alebo poddaného; musím byť spravodlivý ku každému.   Gorazd poznamenal: — Výrok zodpovedá zákonom. Na to rieklo knieža: —   Keď zodpovedá zákonom, treba bo vykonať. Milosť ti povoľujem každú, s   výnimkou života. Hovor, čo si žiadaš. Horymír kľakol na koleno a   povedal: — Mám koňa, ktorému niet rovného v českej zemi. Prijmi ho   odo mňa do daru, ale mi dovoľ, aby som sa pred smrťou ešte na ňom   ponosil. Kresomysl rozkázal doviesť koňa pred seba. O chvíľku prišiel   Avar s krásnym osedlaným zverom; všetky žilky hraly v ňom, keď   harcoval na tenkých nohách pred panstvom. Kresomysl, obdivujúc   žrebca, riekol: — Tak hore sa, rytier! Pojazdi si na krásnom koni. Je   to kráľovský dar, ktorý mi dávaš. Horymír sa vyšvihol na nepokojného   koňa, od ktorého Avar zmizol; pretisol sa medzi pánmi a behom ušiel   zo zámku. Horymír na tancujúcom koni dosť dlhú chvíľu poskakoval po   dvore. Zrazu ho vzopäl a potom pustil, a všetkým vlasy dubkom vstaly   a všetci skríkli nad nevídaným zázrakom: Šemík, vznáša- 156
    </tei:p>
    <tei:p>
     ﻿júc sa ani vták, preskočil kruh obdivujúcich ho ľudí, dvoma   ohromnými skokmi preletel dvorom, prešvihol sa jediným dupotom   širokou bránou, a už sa zjavil na vysokej hradbe nad Vltavou; tu   postál na chvíľku a neslýchaným skokom zmizol sťa biely blesk v   hlbokej priepasti. Všetci — najprvší sekeru zahodivší kat —- utekali   na hradby, aby videli, čo sa stalo s jazdcom a koňom. Horymír bol   dolu vprostred Vltavy — a sedel na koni, pohybujúcom sa pomaly a   namáhavé; okolo neho a za ním bol vo vode široký červený pruh —   krvavý. Na náprotivnom brehu rieky stáli dvaja mužovia s koňmi a   vodou sa brodil so zúfalým úsilím tmavý Avar s dlhými, bielymi fúzmi.   Horymír chytro zbadal, že kôň pod ním slabne, i skočil s neho do vody   a vyviedol ho s pomocou Avarovou na breh. Šemíkovi sa valila z pŕs   širokým prúdom krv dolu prednými nohami. Mužovia na brehu boli Ľubor   a Oleša, čakajúci svojho pána s koňmi, prichystaní na útek. Ale ani   Horymír, ani Avar nechceli opustiť poraneného žrebca, ktorý bol padol   v rieke na veľký, ostrý kameň a rozrazil si na ňom svoju hruď. Všetci   štyria mužovia všelijako probovali zastaviť koňovi krv, stískajúc mu   ranu prstami a hľadajúc pomoc, hoci videli, že jej vôbec niet. Krásne   zviera sa striaslo na celom tele a začalo sa klátiť. Mužovia ho   podopierali, ale márne; koňovi sa podlomily nohy i spadol na zem.   Avar si trhal zúfale vlasy a vše zasa, chytiac uzdu, chcel postaviť   koňa na nohy. Keď videl, že je kôň stratený, vytrhol z pása ostrú   dýku a kľakol ku koňovej hlave, pritúliac svoju k nej. Horymír, Ľu-   157
    </tei:p>
    <tei:p>
     ﻿bor a Oleša mysleli chvíľu, že mu azda chce nejako pomáhať; len   keď sa zrazu zakolísal a zvalil na koňov krk, skočili k nemu a   zdvihli ho. Obrátiac ho na chrbát, videli, že si dýku vrazil do   srdca: oči mu stípkom stály a hlava mu klesala nazad. Bolo po ňom.   Všetci traja stáli, ľútostivé dojatí, nad mŕtvolami, keď začuli za   sebou protivný chechot a výkriky. —■ Tu sú! Už nám neujdú! Obrátiac   sa, zazreli Kláča s jeho kamarátmi a celú hromadu ozbrojencov   vychádzať z vrbín, rúbiacich brehy rieky. — Chyťte ich, lapte ich! —   kričali zloduchovia, neopovážiac sa pristúpiť k Horymírovi a jeho   druhom. Zbrojnoši pristúpili k nim a vložili na nich ruky. — Dajte   nám pokoj, pôjdeme sami s vami, — riekol Horymír, odtisnúc od seba   dvoch mužov. O chvíľku boli všetci zasa v hrade na Premyslovom dvore.   Kresomysl s pánmi ich obstali a nechýbal ani kat so svojím toporom.   Kresomysl hľadel s obdivom na Horymíra. — Rytier, ty si nám ukázal   skok, ktorý zasluhuje inú odmenu, ako je smrť. — Takého skoku nikto   nevidel, čo svet svetom stojí! — zvolal Targoš. Gorazd prisvedčil. —   Milostivý kňaz, bol by hriech popraviť muža, ktorý preukázal taký   čin, o ktorom budú i budúce veky rozprávať. A myslím, že sa jeho   previnenie dá i lepšie odčiniť ako jeho smrťou. Nech dá zasa 158
    </tei:p>
    <tei:p>
     ﻿bane doviesť do poriadku a nech zaplatí náhradu vdovám po pobitých   mužoch. Kresomysi riekol: — Omilosťujem ťa, rytier Horymír. Musíš   však urobiť, čo povedal Gorazd. Zloduchovia začali kričať: — Krivda   sa nám deje! Neslobodno vraha omilostiť! Niet spravodlivosti na   Vyšehrade! Keď to počul Horymír, postavil sa pred knieža a zvolal: —   Milostivé knieža, neprijmem od teba milosti života, ak tých zlých   ľudí nepotresceš. Všetkému nešťastiu sú len oni príčinou. Oni vždy   štvali. Oni i najlepšie moje úmysly prekrižovali. Oni sú príčinou, že   pri zasypávaní baní zahynuli i ľudia. Musia byť posadnutí diablom a   musia byť na ich tele toho znamenia. Kresomysl riekol: — Uvidíme.   Kat, prezri tých chlapov. Zloduchovia zbledli, začali sa triasť, a   zakvíliac, hodili sa kniežaťu k nohám, prosiac o milosť. — Čože   prosíte o milosť, veď sa vám ešte nič nestalo! — riekol Targoš. Kat s   holomkami ich sobliekli a na ich tele našli dosť kadejakých znamení,   o ktorých boli knieža a páni presvedčení, že sú pôvodu diabolského.   Okrem toho našli pri nich i rúčky z drobných detí a iné čary, čo   všetkých naplnilo hrôzou a odporom, pretože to bol jasný dôkaz, že sa   zaoberali i strigônstvom a hroznými čarami. Kresomysl potom riekol: —   Gorazd, vypovedz nad nimi súd! Ale páni zvolali: 159
    </tei:p>
    <tei:p>
     ﻿—- Čo tam mnoho súdiť? Sú to čarovníci, spáľte ich! I knieža i   Gorazd pristali na výrok pánov. Nešťastníci sa hádzali o zem, kričali   a plakali, ale im to všetko nič nepomohlo, holomci ich odviedli.   Ľuborovi a Olešovi prechádzal mráz po chrbte pri ich strašnom kriku a   jediný Horymír ľutoval, že ich doniesol do takého nešťastia. Mardoch   so svojimi druhmi ležal ťažko okutý v tmavej temnici na holých   kameňoch. Vše zamíkli a vše zaklínali svoj osud a ľudí, ktorí im ho   ustrojili. Nebolo nešťastia, ktoré by neboli žiadali na hlavu   Horymíra, kniežaťa a Targoša. Potom zamíkli. Zrazu skričal Mardoch   hrozným hlasom: —- Jest Boh! •—-Máme nesmrteľné duše, čo bude s nami?   •— zareval v šialenom zúfalstve Kláč. — Mardoch, ty si príčinou, že   prídeme do večného zatratenia! — kričali zloduchovia, hodili sa na   nešťastníka a utíkli ho ťažkými okovami.
    </tei:p>
   </tei:div>
   <tei:div type="chapter">
    <tei:head>
     VII.
    </tei:head>
    <tei:p>
     Horymír so svojimi zbrojnošmi vykopal hrob na brehu Vltavy a   uložili doň Šemíka s Avarom. Zasypúc ich, poskladali naň veľkú   kamennú mohylu. Horymír potom išiel ku kniežaťu poďakovať sa za jeho   milosť. Kresomysl mu povedal: — Choď domov s Bohom; zostaň mi verným   160
    </tei:p>
    <tei:p>
     ﻿i naďalej. Viem, ťahá ťa ku tvojej krásnej žene a k milým deťom,   ktoré sa boja o teba. V budúcnosti daj pozor, lebo i dobrým úmyslom   vedený môžeš hrešiť. Neprestupuj istú hranicu. S Bobom! Horymír   kľakol pred kniežaťom a bozkal mu ruku. Zobral svoju družinu a šiel   domov. Bol krásny jesenný deň, slnce osvetľovalo ešte vždy zelenajúce   sa lúky a pestrolisté záhrady a lesy. Potôčiky veselo žblnkotaly a   vtáctvo veselo poletúvalo. Polia sa ozývaly spevom a výskotom žencov   a Horymírovi a jeho sprievodcom sa nikdy nezdal svet takým krásnym,   ako bol vtedy. Tešili sa, aká požehnaná, aká bohatá je ich otčina a   aký milý, robotný svet ju obýva. Celou cestou im všade veselo   privolávali a častovali ich, ako mohli, takže len podvečer na druhý   deň prišli pred svoj zámok. I tu počuli veselé výkriky a spev detí,   hrajúcich sa pri potôčiku pod hradom. Vladko s Danušou boli medzi   nimi. Keď zazreli otca, utekali k nemu, a on, skočiac s koňa,   obidvoch vzal do náručia. Pred hradom ho čakala jeho Svatava, a keď   sa mu hodila do náručia a on pozrel do jej očú, videl v nich taký   žiar dôvery a oddanosti, aký ešte nikdy nebol v nich svietil. 11 Z   dávnych časov. 161
    </tei:p>
   </tei:div>
  </tei:body>
 </tei:text>
</tei:TEI>