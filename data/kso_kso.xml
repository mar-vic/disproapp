<tei:TEI xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0" xml:id="slk1949472" xml:lang="slk">
 <tei:teiHeader>
  <tei:fileDesc>
   <tei:titleStmt>
    <tei:title>
     ﻿Kšo, Kšo! : ELTeC edícia
    </tei:title>
    <tei:author ref="viaf:34587416">
     Tajovský, Jozef-Gregor (1874 - 1940)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     1124
    </tei:measure>
   </tei:extent>
   <tei:publicationStmt>
    <tei:p/>
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Tajovský, Jozef-Gregor
     </tei:author>
     <tei:title>
      ﻿Kšo, Kšo!
     </tei:title>
     <tei:pubPlace>
      Turčiansky Sv. Martin
     </tei:pubPlace>
     <tei:publisher>
      J. Gašparík
     </tei:publisher>
     <tei:date>
      1949
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p/>
  </tei:encodingDesc>
  <tei:profileDesc>
   <tei:langUsage>
    <tei:language ident="slk"/>
   </tei:langUsage>
   <tei:textDesc>
    <eltec:authorGender key="M"/>
    <eltec:size key="short"/>
    <eltec:canonicity key="unspecified"/>
    <eltec:timeSlot key="T6"/>
   </tei:textDesc>
  </tei:profileDesc>
  <tei:revisionDesc>
   <tei:change when="2025-08-27">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     Kšo, Kšo!
    </tei:head>
    <tei:head>
     alebo „Kto má škodu, má i posmech.“
    </tei:head>
   </tei:div>
  </tei:front>
  <tei:body>
   <tei:p>
    V Hladoviciach ochorel obecný kanec. Čo sa mu prihodilo na zdraví,   dosiaľ nevedno, hoci je už sedem rokov, ako ho obec zjedla, vlastne   len pol obce, lebo druhá polovička nechcela k mäsu ani privoňať.
   </tei:p>
   <tei:p>
    Maško prechorel. Hlava obce — richtár dal povolať slávny obecný   výbor a sviniar vyviedol kanca, aby sa presvedčili na vlastné oči, či   je s ním ozaj tak zle. Boli by zavolali i zverolekára, ale to by   stálo peniaze, a ak sa mu už nedá pomôcť — načo teda dvojaké výdavky?   Čo by dali zverolekárovi, to môžu obrátiť i na inšie, ak slávny výbor   odhlasuje, že maško už nemôže vyzdravieť.
   </tei:p>
   <tei:p>
    Boli by sa ešte poradili i s lekárom, čo ľudí lieči, lebo pán   notár tvrdil, že brav má veľmi podobné vnútornosti človeku; ale   lekára už na jedenásty rok nieto v obci, a to z tej jednoduchej   príčiny, že keď starý umrel, učil sa na doktora jeden z ich synkov už   štvrtý rok, a oni si umienili, že radšej počkajú na toho svojho synka   ešte rok-dva, ako by mali cudzieho pripustiť do obce. Miešal sa už do   toho i slúžny, i viceišpán, ale obec odkázala, že radšej vymrie na   choleru, ako by sa dala liečiť cudziemu človeku! Oni majú všetko   svojich: od farára, rechtora až po toho svi-
   </tei:p>
   <tei:p>
    30
   </tei:p>
   <tei:p>
    ﻿niara. A oni by uvideli, kto by im rozkázal pustiť cudzinca k   chorej žene!
   </tei:p>
   <tei:p>
    Maškovi pohodili kukurice a obzerali ho. Sišla sa celá dedina.   Maško ovesil hlavu, prižmúril oči, ako opitý, a ani tá kukurica mu   nechutila tak, ako kedysi. Po chvíli si kľakol a potom i ľahol, a   viac nežral.
   </tei:p>
   <tei:p>
    „Sviniar, hádam je tvrdá tá kukurica,“ poznamenal jeden z pánov   výborníkov.
   </tei:p>
   <tei:p>
    „A či mu ju ja mám prežúvať?“ zlostne odvrkol sviniar.
   </tei:p>
   <tei:p>
    Maška začalo triasť a hlavou mu mykať. Jedni mienili, že má   lámku.
   </tei:p>
   <tei:p>
    „Je prestydnutý, neprirovnávajúc, ako keď sa i ty prechladíš,“   obrátil sa druhý výborník k tretiemu.
   </tei:p>
   <tei:p>
    ,,A ja si ho nebudem na noc do postele brávať,“ začal reč sviniar   a veľmi sa zlostil. Lebo to ako keby prstom boli naň ukazovali, že je   on vinný maškovej lámke a prestydnutiu.
   </tei:p>
   <tei:p>
    Pán rechtor bol kdesi-čosi čítal o novej chorobe a furtácky   prehovoril, že maško má influenzu, keď je taký dolomený, na nohy   vstať nevládze a slzy mu tečú, a ktovie, či ho i hlava nebolí.   Niektorí sa zasmiali, ostatní tomu nerozumeli, ale zasmiali sa   tiež.
   </tei:p>
   <tei:p>
    Notár prehodil zase, že či maško nemá migrénu, čo je vraj dosť   možné, lebo že býval veľmi kúsavý, zlostný.
   </tei:p>
   <tei:p>
    Občania medzitým obzerali, obťapkávali maska, prihovárali sa mu,   ale maško nič, len bol zarmútený, očká mal prižmúrené a ako by slzy v   nich. Ešte sviniarovi ohlásil sa koľko-toľko, ale na ostatné   obecenstvo, ba ani len na slávny výbor sa ani neobzrel. Ako by bol   cítil, že v hlavách výboru rodí sa ukrutná myšlienka — sniesť ho s   tohto sveta.
   </tei:p>
   <tei:p>
    A skutočne: richtár, notár, rechtor a úradskí si čosi
   </tei:p>
   <tei:p>
    31
   </tei:p>
   <tei:p>
    ﻿pošuškali, potom to povedali nahlas, a tak čochvíľa pol obce s   úradom bolo za to, aby sa maško odpravil.
   </tei:p>
   <tei:p>
    „Ale neberte mu ten biedny život, nuž nech zdochne,“ zamiešala sa   akási ľútostivá stará ženička. Povedala to takým hlasom, že sa to   mnohých dotklo a títo jej dali za pravdu: „Áno, nech radšej zdochne,   ako ho máme zabiť.“
   </tei:p>
   <tei:p>
    Obec sa roztrhla. Jedni kričali: zaklať ho a užiť, kým je ešte   niečo z neho, druhí volali, že treba ho nechať, či zdochne, alebo   nie.
   </tei:p>
   <tei:p>
    ,,Próbujme mu ešte mlieka a horkej soli
   </tei:p>
   <tei:p>
    „A studený obkladok na jazyk,“ ozval sa posmešne richtár.
   </tei:p>
   <tei:p>
    „Ten by sa zišiel vám, aby ste sa nelakomili na obecný majetok,“   ohlásil sa ktosi zo zástupu. Richtárovi len tak trhlo bradou i   palicou, vyvalil oči, kto sa to opovážil, ale notár ho zadržal.
   </tei:p>
   <tei:p>
    „Poďte, páni, my sme hlava,“ volali úradskí okolo richtára a   notára, „a urobíme, ako sa nám páči.“ Šli na obecný dom. Tam sa   uradili, že maška zakolú.
   </tei:p>
   <tei:p>
    Druhá strana rozišla sa však s hlasným protestom a s hrozbou   žaloby.
   </tei:p>
   <tei:p>
    Uzavreté!
   </tei:p>
   <tei:p>
    Do večera maška pred obecným domom zaklali a obriadili. Sviniar   dostal všetky vnútornosti a bol im rád ako Cigán dieťaťu. Slaniny   súcej na odobratie nemal maško na svojich starých rebrách. Mäso z   neho rozsekali, vykúrili obecnú pec a na ťapšách dali sa piecť   neboráka maška, dorezaného na nepoznanie.
   </tei:p>
   <tei:p>
    Notár napísal kartičku, pán richtár udrel na ňu obecnú pečať, a   dalo sa od Žida doniesť niekoľko litrov vína i špiritusu. Prišli i   dedinskí traja Cigáni, ktorí okrem kradnúť, klince kuvať, vedeli i   hrať, a začalo sa dýnom-dánom. Mäsko v peci škvrčal ako Cigán na base   a obecný sluha prikladal zánet a svietil do pece, skúmajúc, ktorý   kúštik je
   </tei:p>
   <tei:p>
    32
   </tei:p>
   <tei:p>
    ﻿už upečený. Vytiahli dve ťapše, zaniesli do izby a veselo začali   si ujedať, keď si už vínka pro apetitórium boli povypíjali. Pán notár   povedal pekný prípitok na nebohého maška a Cigáni spustili tuš.
   </tei:p>
   <tei:p>
    Druhá strana chodila hore-dolu dedinou, vykrikovala, búrila   kde-koho, a čo zvedavejší nazerali do okien a postávali na dvore   obecného domu.
   </tei:p>
   <tei:p>
    Kým obecný sluha s ťapšou meškal v izbe, potom rozrábal špiritus,   chodil pre vodu, ktosi otvoril dvere na pitvore, šibol zánet do pece   — a bík, bík! chytilo sa v nej biedne mäso maškovo. Ešte sa mu i to   muselo stať!
   </tei:p>
   <tei:p>
    Že to už bolo večer, chcel si obecný hlásnik čím včaššie odspievať   deviatu, aby tiež mohol medzi hodujúcich, a keďže bol na veži a   schválne tvárou obrátený k obecnému domu, zazrel hneď vybúšiť plameň   z komína, i začal kričať: „Horí, horí!“ a pár ráz udrel na hranu   zvona.
   </tei:p>
   <tei:p>
    Šťastie, že i tak bola celá dedina na nohách, voda tiež naporúdzi,   nuž nestalo sa nič horšieho, ako že maško v peci zhorel, tí v izbe   poprevŕhali si víno i pálenku a Cigáni sa rozleteli.
   </tei:p>
   <tei:p>
    „Ci zhorel, či nie, dosť na tom, že ho o život pripravili,“   hovorili nespokojne a na druhý deň šli k slúžnemu žalovať obecný úrad   pre kanca i pre neopatrnosť.
   </tei:p>
   <tei:p>
    Slúžny došiel, vyšetroval a posúdil žalobníkov — čertvie, na akom   základe a paragrafe — na dvadsať zlatých pokuty. Posúdení apelovali   na vicišpána, ale vicišpán bez všetkých dôvodov potvrdil výrok   slúžneho. Apelovali na stolicu. Stolica vyslala toho istého slúžneho   ešte raz vyšetrovať a potom — potvrdila prvý výrok. Na toto vzbúrila   sa celá dedina, a že si ona musí pravdu nájsť: apelovala rovno na   ministra. Minister apelátu vrátil, že neprišla k nemu riadnou cestou.   Vyššej apeláty nebolo, iba ak ešte interpelácia na sneme, ale o tom   obec nevedela.
   </tei:p>
   <tei:p>
    3 Žliebky.
   </tei:p>
   <tei:p>
    33
   </tei:p>
   <tei:p>
    ﻿„Pomstíme sa sami na úrade, keďže vrana vrane oka nevykole!“
   </tei:p>
   <tei:p>
    A od tých čias na tých, čo sa na maškovom kare zúčastnili, začali   vykrikovať: „Kšo, kšo!“ a tí sa na to veľmi hnevali. Okolití však   nevedeli, kto drel kanca, kto nie, preto začali volať na každého   Hladovčana: „Kšo, kšo!“ a dnes, ak si kto chce dať chrbát namastiť,   nech len ide do Hladovíc a zavolá v dedine: „Kšo, kšo!“
   </tei:p>
   <tei:p>
    (Besednice, II. vyd., 1928.)
   </tei:p>
  </tei:body>
 </tei:text>
</tei:TEI>