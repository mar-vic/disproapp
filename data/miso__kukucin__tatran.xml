<?xml version="1.0" encoding="utf-8"?>
<tei:TEI xml:id="slk1980458" xml:lang="slk" xmlns="http://www.tei-c.org/ns/1.0" xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0">
 <tei:teiHeader>
  <tei:fileDesc>
   <tei:titleStmt>
    <tei:title>
     Mišo : ELTeC edícia
    </tei:title>
    <tei:author ref="viaf:19713382">
     Kukučín, Martin (1860 - 1928)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     12561
    </tei:measure>
   </tei:extent>
   <tei:publicationStmt>
    <tei:p/>
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Kukučín, Martin
     </tei:author>
     <tei:title>
      Mišo
     </tei:title>
     <tei:pubPlace>
      Bratislava
     </tei:pubPlace>
     <tei:publisher>
      Slovenský Tatran
     </tei:publisher>
     <tei:date>
      1980
     </tei:date>
    </tei:bibl>
    <tei:bibl type="firstEdition">
     <tei:author>
      Kukučín, Martin
     </tei:author>
     <tei:title>
     </tei:title>
     <tei:pubPlace>
     </tei:pubPlace>
     <tei:publisher>
     </tei:publisher>
     <tei:date>
      1892
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p/>
  </tei:encodingDesc>
  <tei:profileDesc xmlns:eltec="http://distantreading.net/eltec/ns">
   <tei:langUsage>
    <tei:language ident="slk"/>
   </tei:langUsage>
   <tei:textDesc>
    <eltec:authorGender key="M"/>
    <eltec:size key="short"/>
    <eltec:canonicity key="unspecified"/>
    <eltec:timeSlot key="T3"/>
   </tei:textDesc>
  </tei:profileDesc>
  <tei:revisionDesc>
   <tei:change when="2025-02-06">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     Mišo
    </tei:head>
    <tei:head/>
   </tei:div>
  </tei:front>
  <tei:body>
   <tei:div type="chapter">
    <tei:head>
     1. „Pijem, pil som a piť budem!“
    </tei:head>
    <tei:p>
     Veru Mišo. Priezviska mu nepoviem. Tí, čo ho znajú, znajú ho len   pod týmto menom. Ba ja myslím, že Mišo môže byť len jediný na svete —   totiž on. Tí, čo nosia toto meno, pripadajú mi ako uzurpátori, ktorí   by sa mali potrestať, že sa opovážili privlastniť si ho. Tých, čo ho   znajú, bude zaujímať i bez priezviska. Tí, čo ho neznajú, nectili by   ho ani potom, keby mu priezvisko zvedeli. Veď Mišo nenie človek   svetodejný, ani znamenitý. Sluha jablonického pána farára, Drozdíka!   Ba odhodia snáď knihu, keď zvedia, že Mišo bol kedysi drotárom a   neskoršie valachom u Drozdíkovho pána otca. No keby boli v   Jabloniciach, iste by tak nízko necenili Miša. Videli by, ako je tam   vážený, ba skoro za írečitého považovaný, čo v Jabloniciach pre   vsťahovalca znamená veľmi mnoho.
    </tei:p>
    <tei:p>
     Je muž dosť vysoký, plecitý. Tvár má širokú; širšou sa zdá preto,   že boky si neholí, ale zapúšťa bradou veľmi hustou. Sivé oči, často   sa zužujúce, dodávali by snáď výraz falše a úskočnosti, keby ho mocné   obočia a marciálne búzy, vymastené do klinca, dokonale nemiernili.   Nos je trochu na spôsob sedla vprostriedku prehnutý, medzi očami   úzky, v nozdrách značne široký. Tieto nozdry sú najhybnejšou čiastkou   tváre. Nech Mišo hovorí alebo smeje sa, tie večne hrajú. Tu sa šíria   alebo spľasnú ani vetrilá na plachtovej lodi.
    </tei:p>
    <tei:p>
     Ide z Blatoviec, okresného mestečka, ktoré statočne zasluhuje toto   význačné meno. Oplýva blatom. No dnes je sucho, lebo dávno nepršalo;   preto náš hrdina nejde hradskou. Vybral si kratšiu cestu, vinicami.   Sú rozložené na kopcoch, deliacich chotáre blatovský od jablonického.   Chodník je veľmi príjemný pre pešieho, menovite v jar a v lete, po   viniciach a medziach, po kríkoch a stromoch ozýva sa večný spev   vtáctva. A i preto je dobre ísť, že zblíži cestu do Jabloníc o dobrú   tretinu. My by sme ho nemohli upotrebiť; vpravo, vľavo vysiela   odbočky pomedzi vinice, po všakových medziach a múroch, ktorými   vinice sú podmurované, takže sa terasovite dvíhajú. Popri chyžkách,   ktoré vyzerajú ako kŕdeľ roztratených oviec, niektorá v stromoví   učupená, druhá na úslní sa vypeká a bielotou stien slepí ti očí.
    </tei:p>
    <tei:p>
     Došiel na rázcestie. Vpravo chodník sa nedelí, ide chrastinou a   poľom do Jabloníc, akoby šnúru vystrel. Vľavo pomedzi vinice a chyžky   sa prepletá a vypúšťa ozajstnú sieť bočných chodníkov a cestičiek.   Neznámy by ľahko poblúdil v takom labyrinte i omrkol pod daktorou   chyžkou a musel sa dakde do sena utiahnuť. No Mišo zná polohu viníc,   ani čo by ju mal na dlani. Preto sa pustil po krátkom okúňaní   vľavo.
    </tei:p>
    <tei:p>
     Nešiel ani sto krokov, keď spred jednej chyžky začul: „Kde ste   boli, Miško?“
    </tei:p>
    <tei:p>
     „V Blatovciach,“ odpovedá, vľúdne sa usmejúc. „A vy čo robíte,   Teliar?“
    </tei:p>
    <tei:p>
     „Nuž len tak.“ S tým vysvetlením pripojil sa k nemu. „Idete do   chyžky?“ Tým narážal Teliar na to, že Mišo sa neodrazil hneď vpravo,   ale si vybral tento chodník.
    </tei:p>
    <tei:p>
     „Nie do chyžky, nemám kľúč. Ale popri vinici. Pozriem, či vtáčence   nesadajú na hrozno. Lebo ich je veľa a oborili sa mi na vinicu.“ Mišo   hovorí pomaly a nie jablonickým prízvukom. Bárs je tu roky, nevedel   si ho osvojiť. No to už napadne len cudziemu. Jabloničan je na to   privyknutý u Miša.
    </tei:p>
    <tei:p>
     Z odpovede by ste súdili, že Mišo je majiteľom viníc v   Jabloniciach. Daktorý hostinský by snáď i víno chcel objednať u neho.   To je mýlka. Mišo svojou nazýva pána farárovu vinicu. Vôbec všetko,   čo je pánovo, považuje za svoje.
    </tei:p>
    <tei:p>
     „A čo neoberajú?“ pýta sa Teliar, mysliac pána farára. „Ľudia už   skoro pooberali…“
    </tei:p>
    <tei:p>
     „Ja ešte nedám,“ odpovedá Mišo. „časy sú pekné, teplo — nech ešte   dôjde.“
    </tei:p>
    <tei:p>
     „A čo ste robili v Blatovciach?“
    </tei:p>
    <tei:p>
     „Nuž všakovô kupoval. Najviac u pána Nitkaya, lebo majú dobrý   tovar; i človek sú hodný. Čo takto treba do domu, i cigarky pánu   faráru.“
    </tei:p>
    <tei:p>
     „Pán farár boli tiež?“
    </tei:p>
    <tei:p>
     „Nie, tí sú doma. Šiel som sám,“ odpovedá hrdo. „Tí sa spustia na   mňa vo všetkom.“
    </tei:p>
    <tei:p>
     „Nuž môžu sa, môžu,“ lichotí Teliar.
    </tei:p>
    <tei:p>
     „Dosť sa ver’ nakonám — dosť! Minulý týždeň mali sme pak na pošte.   Vydali mi ho a recept nebol podpísaný. Len tak na moje slovo a na   podpis pána Nitkaya. Inému by ho nevydali. I dnes máme list,   rekomando — a dali ho bez podpisu!“
    </tei:p>
    <tei:p>
     Teliar počúva úctivo. Mnoho nerozumie z tých fajnovostí; no vie,   že je to čosi neslýchaného. Závidí mu. ,Aký pán! Robí si, čo chce, a   všade má poctivosť.’
    </tei:p>
    <tei:p>
     „Vy ste túto cestu premerali neraz!“
    </tei:p>
    <tei:p>
     „To už pravdu vravíte!“ prisviedča Mišo. „To hej! Znám každú   chyžku i každú skalku tuná. Chodil som vo dne i v noci, v čase i   daždi, i v chujave. Všakovak! A nikdy som nezblúdil. I zajtra pôjdem.   Pošikujem ošípanú do jarmoku.“
    </tei:p>
    <tei:p>
     „Idú vari predávať?“ mienil zas pána farára.
    </tei:p>
    <tei:p>
     „Musím. Vykŕmená je dosť a mám ešte dve. Jedna sa zapichne v   advente, druhá dakedy o fašiangoch. Tých nám bude dosť i na omastu i   na mäso. Túto predáme. I peniaze sa zídu; treba ich drahne,“ doložil   ustaraný.
    </tei:p>
    <tei:p>
     „A pôjdete sami?“
    </tei:p>
    <tei:p>
     „No a s kým by mal?“
    </tei:p>
    <tei:p>
     „Nuž pán farár!“
    </tei:p>
    <tei:p>
     Mišo sa rozosmial. „Čo by tam hľadali pán farár, keď som tam   ja!
    </tei:p>
    <tei:p>
     Ja ich neoklamem — a pán farár ani nemôžu ísť medzi ošípané.“
    </tei:p>
    <tei:p>
     ,Ah, či mu je tri svety!’ závidí mu Teliar.
    </tei:p>
    <tei:p>
     „Máte dobrého pána, Miško!“
    </tei:p>
    <tei:p>
     „Ale i oni majú dobrého mňa!“
    </tei:p>
    <tei:p>
     „Takého kraj sveta nenájdete.“
    </tei:p>
    <tei:p>
     „Aie oni tiež veru nie.“
    </tei:p>
    <tei:p>
     „Vidíte, Miško: ja som zakazáč#POZ#1;#I#zakazáč#-I# - obecný   sluha#-POZ#, ale ja sa s vami hoďaskedy čarám…“
    </tei:p>
    <tei:p>
     „A ja ani s richtárom!“ smeje sa Mišo. „Lebo richtár musí každého   mamľasa slúchať a ja iba seba…“
    </tei:p>
    <tei:p>
     „Bohuprisám, svätú pravdu vravíte!“
    </tei:p>
    <tei:p>
     Do takých rečí zabratí prišli k chyžke, ktorá nič nebola odchodná   od iných. To je chyžka kurátora Korbeľu. Kurátor väčšinu dňa v nej   trávi. Ráno príde jarý, veselý — večer sa vracia smutný; akýsi veľmi,   veľmi ustatý. Na nej nič zvláštneho, iba ak to, že sa opiera o strmú   úbočinu. Front je vysoký, že zostávajú v ňom i dvere do pivnice,   zadná časť je akoby vrazená do sluje. Pivnica je otvorená, znak, že   Korbeľa je v chyžke. Mišo nad čímsi húta.
    </tei:p>
    <tei:p>
     „Ja že je kurátor tu,“ ukazuje do pivnice, „a ono nebude tam. Bude   v chyžke. Musím sa uňho ohlásiť.“
    </tei:p>
    <tei:p>
     „Ja by sa tiež mal,“ škrabe sa Teliar za uchom, akoby ho čakala   dáka nemilá úloha.
    </tei:p>
    <tei:p>
     „Ja mám ozajst robotu u Korbeľu,“ vyhovára sa Mišo.
    </tei:p>
    <tei:p>
     „Ja tiež, ja tiež!“
    </tei:p>
    <tei:p>
     „Ja mu chcem rozkázať válov. Ošípané ho pokálali. Ak nerozkážem,   on sa nedomyslí. Ani v nedeľu sa nehlásil vo fare. A kurátor by sa   mal! Tak musím ísť k nemu.“
    </tei:p>
    <tei:p>
     „A ja mu idem povedať, aby slamu odpratal od pajty. Richtár ho   chcú poštrôfať#POZ#2;#I#poštrôfať#-I# - potrestať, pokutovať#-POZ#.   Lebo na oheň sa musí merkovať, keď je jeseň.“
    </tei:p>
    <tei:p>
     Vedeli teda, prečo sa unúvajú do chyžky. Ale každý si myslel   všakovak.
    </tei:p>
    <tei:p>
     Mišo: ,Akoby mu to nemohol v dedine povedať! Viem ja, čo ho   ťahá…’
    </tei:p>
    <tei:p>
     Teliar: ,Dobrá výhovorka — válov! Viem ja, za akým ty ideš   válovom…’
    </tei:p>
    <tei:p>
     Vstúpili do chyžky. Je pekne vybielená, nado dvermi polička s   krčiažkom a pohármi. V kúte veľká hlinená pec. Na štíte stôl, popri   stenách lavice. Povala vonkoncom ovešaná hroznom; neďaleko pece visí   celý pník i s koreňmi. Na ňom toľko strapcov, že sa ledva pracú.
    </tei:p>
    <tei:p>
     Gazda ležal na lavici pri stole. Steperil sa, ako čul, že ktosi   ide. Korbeľa nie je vysoký, gate má za sárami obrovských čižiem   zatisnuté a naduté, akoby v nich bolo dve mece bôbu.
    </tei:p>
    <tei:p>
     Hlava trochu nachýlená napred; vlasy vo dvoch pradenách padajú na   plecia a prsia. Oči sivé sú krotké, tiché, vľúdne. Na ústach večný   úsmev, ale akýsi trúchlivý. Tvár je chudorľavá, rozrytá vráskami; ale   až veľmi rozčervenená. Snáď od toho spania.
    </tei:p>
    <tei:p>
     „Sadnite si!“ núka hostí, usmievajúc sa. Vstáva, chytajúc sa   stola. Kročí, ale akoby mal údy roztrasené. Nohy akosi nechcú slúžiť.   Natiahol sa nado dvere, sňal krčah a vymotlal sa z chyžky.
    </tei:p>
    <tei:p>
     „Už je poriadne chytený,“ vraví Mišo, oči sa mu úžia a nozdry   pohrávajú.
    </tei:p>
    <tei:p>
     „Má z čoho!“ odpovedá Teliar. „Lanská úroda skoro celá v   ľochu#POZ#3;#I#ľoch#-I# - (z nem.) pivnica#-POZ#.“
    </tei:p>
    <tei:p>
     Korbeľa sa vrátil, krčah postavil na stôl.
    </tei:p>
    <tei:p>
     „Počkajte, ja som mladší,“ núka sa Mišo. „Opláknem pohár.“
    </tei:p>
    <tei:p>
     „Poslúžte len, poslúžte,“ zvoľuje Korbela, sadnúc za stôl a oprúc   sa oň lakťom. „A nalejte — ah, ja som už starý!“ hodil ťažkou rukou.   „I vypite, Mišo, vypite.“
    </tei:p>
    <tei:p>
     „Nie — tuto zakazáč.“
    </tei:p>
    <tei:p>
     „Eh — v rukách je dobrých. Vypite!“ núti ho zakazáč.
    </tei:p>
    <tei:p>
     Mišo nenie obyčajný pijak: prevrátiť pohár a vydúchnuť! On požíva   víno všetkými zmyslami. Uchom čuje, ako bublinky naskakujú a šuštia,   sťa keby štebotali prastarú báj o večnom šťastí. Okom sa pasie na   jeho zlatožltej farbe; na tom ohni, ktorým ihrá; na tých iskrách, aké   sype. Rukou cíti chlad. Nosom čuje tú vôňu, ktorú nenahradí žiadna   špécia a apatieky. No a jazyk — ten postaví na všetko korunu.
    </tei:p>
    <tei:p>
     „Ah!“ vydýchol, vykrúcajúc si fúzy, keď dopil. „Kurátor, takého   vína ani barón v Behuniciach nepije. Mŕtvy by ožil od neho!“
    </tei:p>
    <tei:p>
     „Nuž chvalabohu,“ usmieva sa Korbeľa, pokyvujúc ovesenou hlavou.   „Pán boh požehnal!“
    </tei:p>
    <tei:p>
     Mišovi oči svietia, celá tvár preniknutá je akýmsi zbožným citom.   Nalial Teliarovi.
    </tei:p>
    <tei:p>
     Tak šiel pohár za pohárom, až krčah zostal prázdny.
    </tei:p>
    <tei:p>
     „Eh, viete: ja mám štvrtku,“ hlási sa Mišo.
    </tei:p>
    <tei:p>
     „Ba kýho!“ diví sa Teliar. „Čože ju nedáte?“
    </tei:p>
    <tei:p>
     „Zabudol som na ňu. Iba teraz mi prišla na um. V Blatovciach som   ju kúpil.“
    </tei:p>
    <tei:p>
     „No — tam sú dobré štvrtky,“ chváli Korbeľa, nakloniac hlavu.
    </tei:p>
    <tei:p>
     Mišo vyňal z koša, ktorý bol na chrbte niesol, štvrtku, zabalenú v   zamastenom papieri. Rozbalil ju a ono nebola to štvrtka, bola to   úplná polovica husi.
    </tei:p>
    <tei:p>
     „Bohuprisám dobrá!“ pochvaľuje Teliar, driapuc mäso zo stehna.   „Ej, dobrá!“
    </tei:p>
    <tei:p>
     „Nate, kurátor, veď jej je dosť.“ Mišo odtrhol celú pazuchu s   bielym mäsom a položil pred neho.
    </tei:p>
    <tei:p>
     Štvrtka sa minula, neostali iba kôstky. Tie šli do papiera a s   papierom pod pec.
    </tei:p>
    <tei:p>
     „Doneste ešte za krčah,“ vraví Korbeľa, utierajúc ústa rukávom.   „Štvrtku treba zapiť. A ja som ustatý…“
    </tei:p>
    <tei:p>
     Mišo vzal krčah.
    </tei:p>
    <tei:p>
     „Ten prvý od kraja!“ volá za ním kurátor. „Tekvička je pri ňom. A   zabite ho špuntom!“
    </tei:p>
    <tei:p>
     Mišo vošiel do pivnice, vlastne do ľochu, ako to tam volajú.   Naľakal by si sa, že chodíš v katakombách. Nič ako chodba, ktorá sa   níži a níži. Na jednom mieste je priestranná — to je nádržka na vodu,   ktorá tvorí malé jazierko. Pritom je tu chladno. Mišo našiel sud, pri   ňom tekvičku. Zanoril jej dlhú rúrku do útrob suda. Ťahá — ťahá…   Tekvička je malá, prsia mocné, zvyknuté vťahovať víno do tekvičiek   väčších: nie div, že moc glgov mu vbehlo, kým sa krčah naplnil.
    </tei:p>
    <tei:p>
     Keď vyšiel pred chyžku, celý svet sa mu smial. ,Eh, či sú pekné   tie Blatovce — ej, pekné!’ A ozaj vyzerajú stadiaľto utešene.   Evanjelický chrám sťa dáka bazilika stráži nad nimi. Škoda, že niet   ešte veže. ,I všetko je to pekné,’ dumá, hľadiac na kraj, zvlnený   drobnými kopcami; kraj oplývajúci pšenicou, vínom a ovocím. ,A zajtra   zas pôjdem na jarmok!’ Ako si to pomyslel, vybehol do chyžky, lebo   nohy mu dáko šli do skoku.
    </tei:p>
    <tei:p>
     „Mišo, povedzte mi, ale tak — viete, sťa vlastnému bratovi,“ začal   Teliar, položiac mu dlaň na ruku, žmurkajúc i oblizujúc sa „Povedzte   mi na svoju spasenú dušu, viete: kde ste vzali tú štvrtku?“
    </tei:p>
    <tei:p>
     Miša čosi núti, aby mu povedal takú vec, nad ktorou by Teliar ústa   otvoril. No rozum ináče káže.
    </tei:p>
    <tei:p>
     „Nuž kúpil som. Veď viete, Fiťka ich na rínku predáva…“
    </tei:p>
    <tei:p>
     „Veď už — to ja viem! Hm,“ zašermoval rukou a pustil ju na stôl.   „Ale peniaze!“
    </tei:p>
    <tei:p>
     „Mal som.“
    </tei:p>
    <tei:p>
     „Ale kde ste vzali!“
    </tei:p>
    <tei:p>
     Zas by čosi povedal, ale rozum ináč rozkazuje.
    </tei:p>
    <tei:p>
     „Povedám — mal som.“
    </tei:p>
    <tei:p>
     Teliar mu hrozí rukou. „Mišo — vy ste politika!“ A žmurká naň. „Vy   máte frajerku tam kdesi.“
    </tei:p>
    <tei:p>
     „To už nie. Bohuprisám nie!“ kladie si dlaň na prsia. „Preto sa ja   nedurím — oj, nie. Ja nemám… A čože by povedali pán farár!“
    </tei:p>
    <tei:p>
     „Vy ste pes!“ hrozí mu Teliar a žmurká.
    </tei:p>
    <tei:p>
     „Čo nás doň,“ ozval sa kurátor. „Ale keď je dobré, nuž pite. Pán   boh požehnal…“
    </tei:p>
    <tei:p>
     Pilo sa, zhováralo sa, krčah sa prázdnil, do chyžky sa vkrádala   tma a rozkladala sa najprv po kútoch. Korbeľa sedí, vlastne už len   visí na rohu stola, hlava sa mu kníše ani zrelá hruška. Teliar žmurká   čím ďalej, to väčšmi. Mišovi už oči málo vidno a nos ustavične hrá.   Nadišla ho už i zdieľnosť.
    </tei:p>
    <tei:p>
     „Poviem vám, kde som vzal tie peniaze,“ vraví nachýlený k   Teliarovi.
    </tei:p>
    <tei:p>
     „Óh — či som ustal,“ vzdychá Korbeľa.
    </tei:p>
    <tei:p>
     „No,“ posmeľuje Miša Teliar. „Povedzte.“
    </tei:p>
    <tei:p>
     „Hm — a keď vyzradíte!“
    </tei:p>
    <tei:p>
     „No — veď som tu. U mňa ako v hrobe…“
    </tei:p>
    <tei:p>
     Mišo siahol do pazuchy a vyňal z nej lístok. „Čítajte, komu   je.“
    </tei:p>
    <tei:p>
     „Veď — veď… Ale čerta prečítaš!“ Teliar všelijak obracia písmo k   svetlu, ale litery tancujú ako besné.
    </tei:p>
    <tei:p>
     „Pánu faráru,“ vraví Mišo. „A poviem, od koho. Od jednej z   Blatoviec…“
    </tei:p>
    <tei:p>
     „Ba kýho! Nože, nože!“ drží prst na nose a žmurká veľmi bystro.   „Od ktorej?“
    </tei:p>
    <tei:p>
     „Od Ninky z Fúrie.“
    </tei:p>
    <tei:p>
     „Ľaľa — ľaľa! Vari toto — dačo čujete!“
    </tei:p>
    <tei:p>
     Mišo urobil tvár hrozne vážnu. Nedá sa z nej nič vybrať.
    </tei:p>
    <tei:p>
     „Nuž — čože!“ dobýja Teliar.
    </tei:p>
    <tei:p>
     „Nič. Pechorí sa všakovak, ale my sa neženíme. To mi verte. My ju   nechceme… Ale pst!“ A tu sa Mišo veľmi rozchichotal pre čosi. „A ona   ma volá, keď som tam. I vínom častuje. Teraz mi dala štyridsať   grajciarov. To už ako závdavok na pána farára.“
    </tei:p>
    <tei:p>
     Teliar sa rozosmial. Korbeľa pokyvuje hlavou.
    </tei:p>
    <tei:p>
     „Keď je dobré, pite; mám ho dosť. Pán boh požehnal…“
    </tei:p>
    <tei:p>
     „Dosť ver’!“ prisviedča Mišo. „Len aby ho bola stiha vypiť!“
    </tei:p>
    <tei:p>
     „Ach, či som ustatý!“
    </tei:p>
    <tei:p>
     Keď bol krčah vyprázdnený, pobrali sa domov. Korbeľu ustatého   vzali medzi seba. Dohora šlo ťažko, nohy boli ťažké. Keď sa prevalili   na druhú stranu, nadol šlo až priľahko. Ale i nabok ich socalo. No   šťastie, že chodník vedie cez hustú dubinu. Keď padneš, padneš na ňu;   tá ťa drží sťa dáky vankúš.
    </tei:p>
    <tei:p>
     Ozaj múdro, že na tej Vinckej rastie dubina! Jabloničania by sa   ináč krbáľali až do Behuníc, barónovi do parku.
    </tei:p>
   </tei:div>
   <tei:div type="chapter">
    <tei:head>
     2. „My sme, čo sme!“
    </tei:head>
    <tei:p>
     Pán farár Drozdík sedí za stolom, pohrúžený v práci. Do izby vošla   žena už stará, v jablonickom kroji, s tvárou vo vrásky sfercovanou.   Chôdza nemotorná, akási kolísavá. Utrela prach na jednom kraji stola.   Vidno, nie preto prišla; je v rozpakoch. Konečne obrátila tvár k   pánovi, otvorila ústa a pošúchala nos. Čosi dôležitého chce   povedať.
    </tei:p>
    <tei:p>
     „Pán farár — a čo budú večerať?“ riekla po toľkom okúňaní.
    </tei:p>
    <tei:p>
     — V izbe ticho, pán farár akoby nečul. — „Lebo neviem, čo sa im   bude páčiť.“
    </tei:p>
    <tei:p>
     „Ale už máte vedieť!“ ozval sa prísne, nepozrúc na ňu.
    </tei:p>
    <tei:p>
     Podvihla oči nad pult, nad ním visí obraz „Morgengebet“. Tirolka   sedí na skale, drží ruky zložené. Pred ňou sedí dunčo a hľadí na   ňu.
    </tei:p>
    <tei:p>
     „Zostalo čosi bôbu, ale to neradi. Krumple pečené s maslom — ale   toho roku sú nie sypké.“
    </tei:p>
    <tei:p>
     Pán sa hniezdi na stoličke. Nebavia ho vývody gazdinej.
    </tei:p>
    <tei:p>
     „I mlieko jest sadnuté — ale na mlieko je zima…“
    </tei:p>
    <tei:p>
     Obrátil sa k nej a riekol: „Už som vám povedal: dajte mi pokoj! Či   sa nemôžte už raz odučiť?“ Obrátil sa zas k stolu a pohrúžil do   čítania.
    </tei:p>
    <tei:p>
     Gazdiná poodstúpila na krok, zaknísala sa na nohách, zadívala sa   na stenu nad diván. Tam visí obraz   „Abendgebet“#POZ#4;#I#„Morgengebet“...„Abendgebet“#-I# - „Ranná   modlitba“...„Večerná modlitba“, voľakedy populárny farbotlačový   obraz#-POZ#. Pánik s rohom pri boku. Iste ide z poľovačky. Pošúchala   sa po nose a riekla: „Tak im uvarím halušiek s bryndzou.“
    </tei:p>
    <tei:p>
     „Ako chcete,“ znie dlho čakaná odpoveď.
    </tei:p>
    <tei:p>
     Na gazdinú pôsobí zázračne. Rozpaky zmizli, radosť naskočila na   ich miesto.
    </tei:p>
    <tei:p>
     „A ten zázrak nechodí z tých Blatoviec,“ vraví, utierajúc dlane o   zásteru. „A povedala som mu, aby sa poberal. Dakde sedí v chyžke.   Príde zas ako rúra…“
    </tei:p>
    <tei:p>
     Čaká, čo pán na to. No ten ani slova. Pozrela na jeden obraz,   pozrela na druhý, napravila si na hlave šatku a vykývala sa, sťa   cestujúci perpendikel, do pitvora.
    </tei:p>
    <tei:p>
     „Ani prísnosti v dome. Môže robiť, čo chce,“ šomre, chodiac po   kuchyni. „To je nie dobre!“
    </tei:p>
    <tei:p>
     Kata Ločmanka slúži tu, čo Drozdík prišiel za farára. Slúži verne,   berie nielen plácu, ale chcela by ujať trochu komanda. Menovite Miša   by vzala nakrátko a dokonale by ho   pokunírovala#POZ#5;#I#pokunírovať#-I# - šikanovať,   prenasledovať#-POZ#. Lebo Mišo je ľahkomyseľný a pán mu prepáči   mnoho, že slúžil u ich pána otca. Čo sú tu spolu, vedú boj, tu   otvorený, tu skrytý. A Mišo je obyčajne víťaz, čo hneď len morálne.   Zadrží chladnosť a veselosť. Ločmanku hneď schytí hnev a zvedie k   rečiam, ktoré pána iba rozhnevajú.
    </tei:p>
    <tei:p>
     Je medzi nimi skoro vo všetkom rozdiel. Ona je katolíčka, Mišo   pravoslávny. Ona je z Oravy, Mišo zo Spiša. On je sveta skúsený, ako   drotár mnoho videl a skúsil. Ona od malička tu v okolí slúži. On je   vľúdny k občanom a priateľský. Ona uzavretá, lebo sa bojí, že ju   obkradnú alebo ocigánia. On sa s chlapmi kamaráti, tí ho skoro za   občana považujú: ona sa uťahuje od žien a nerada klebety. Nie div, že   sympatie ľudí sú na Mišovej strane. Ločmanka je rozkričaná ako veľká   zlostnica.
    </tei:p>
    <tei:p>
     A pán čo? Vydáva rozkazy, sedí doma alebo odchádza po povinnosti.   Netuší, čo za kruté, tvrdošijné boje sa mu odohrávajú za chrbtom. A   možno tuší. Ale prižmúri oko a dakedy oboje. Nerád si kazí pohodlie   diplomatickým zakročením. Iba keď vojna sa udá v otvorenom poli, keď   príliš bije do očí i uší: tu zakročí menom pokoja. Ale vždy tak, aby   i jedna, i druhá strana odniesla i dačo víťazstva, ale i z porážky.   To znamená toľko, že vojna sa nikdy nerozhodne — nastane isté dočasné   prímerie. Tento ozbrojený mier trvá kratší, dlhší čas, kým sa   nenakopí hŕba horľaviny, ktorá zaraz blčí plameňom, akonáhle iskra do   nej padne.
    </tei:p>
    <tei:p>
     Bárs pán to opatrne tají, myslím, že tajne viac sympatizuje s   Mišom než s Ločmankou. Mišo je elegantný. Hrešenie berie s pokorou, a   keď nad Katou zvíťazí, vie byť veľkodušný. Z víťazstva nekoristí   nikdy do ostatných krajností. Ločmanka tiež vypočuje hrešenie, no   nemôže v sebe ututlať hnev. Keď sa vráti do kuchyne, tu hundre veľmi   dlho a hnev vyleje na prvom človeku, ktorý jej príde do cesty.
    </tei:p>
    <tei:p>
     Už sa skoro zmrklo, keď Mišo vstúpil do priestranného dvora.   Ločmanka práve kŕmila ošípané. Že dlho čakali, veľmi sa dobýjali k   válovu. To ju nahnevalo. Traktuje ich nasucho, papekom po   rypákoch.
    </tei:p>
    <tei:p>
     „No, čo ich bijete?“ napomína ju Mišo, rozkročiac sa a usmievajúc.   „Veď vám nič nerobia!“
    </tei:p>
    <tei:p>
     „Môžu čakať! Zázraky!“
    </tei:p>
    <tei:p>
     „Ale tie nebudú čakať, lebo nemajú rozumu. Tak ich darmo   bijete.“
    </tei:p>
    <tei:p>
     „Ale choďte mi ho! Čo sa tu postavil ako stĺp!“
    </tei:p>
    <tei:p>
     „Lebo ich bijete — a to nemáte. Ošípaná nemá rozumu…“
    </tei:p>
    <tei:p>
     „Radšej spravte válov!“ zahriakla ho ona.
    </tei:p>
    <tei:p>
     Mišovi sa marí, že zas bol u Korbeľu pre ten válov. Zas zabudol ho   pripomenúť!
    </tei:p>
    <tei:p>
     „To nemôž’ len tak sfúknuť,“ bráni sa. „Kurátor sa neukáže, a ja   čo som bez kurátora? Ja som nič tuná. Ale keď sa dočká, i kurátor   bude môcť. Ja — to nie len tak.“
    </tei:p>
    <tei:p>
     „Vari nechodíte popri ňom. Ja vari neviem!“
    </tei:p>
    <tei:p>
     „No chodím — čo by nechodil! Ale teraz nemôž’. Viete, čo je, i že   sú oberačky!“
    </tei:p>
    <tei:p>
     „Oberačky — oberačky!“ zlostí sa Kata.
    </tei:p>
    <tei:p>
     ,Zas ju čerti podsadli!’ myslí si Mišo a ide do kuchyne.
    </tei:p>
    <tei:p>
     Vošla i ona a pozrúc naňho prenikavým okom, usúdila: ,Zas je ako   rúra! Ako sa kníše!’ Bolo v tom mnoho škodoradosti. Keby mu to riekla   do očí, Mišo by sa nahneval, to je pravda. Ale predsa by uznal, že   takto je nesúci pred pána. No ju práve teší, že i tamdnu raz uvidia,   čo majú za sluhu.
    </tei:p>
    <tei:p>
     Mišo zavrel pekne dvere, nezostal pri nich. Vyhliadol si čiaru   medzi dvoma forštami a podľa nej kladie nohu popri nohe. Iba dva razy   sa ukázala noha neposlušnou. Tak došiel k stolu a položil naň, čo   mal.
    </tei:p>
    <tei:p>
     „Proskám pekne, dvojctihodná milosť pán farár — ja som už tu,“   vraví neobyčajne zdvorilo, stavajúc sa do najkrajšej pozitúry.
    </tei:p>
    <tei:p>
     Pán farár vstal od stolíka a prehrebá sa v donesenom. Sú tu noviny   i listy. Jeden z nich rekomandovaný.
    </tei:p>
    <tei:p>
     „Nechceli ho vydať, že musia recept podpísať. Tak som šiel k pánu   rechtoru blatovskému a tí ho podpísali. Na počte povedali, že druhý   raz tak už nedajú, kým oni neráčia podpísať. Ale oni dajú — to len   tak hovoria pán počtár.“
    </tei:p>
    <tei:p>
     Nozdry mu nesmierne ihrali. Bol taký blažený, že si chcel i búzy   pošúchať. No tá ruka mala len držať ten stôl! Že na to zabudla, Mišo   sa potočil. A to bolo jeho nešťastie. Pán pozrel mu ostro do tváre.   Mišo akoby cítil, že ide byť zle.
    </tei:p>
    <tei:p>
     „Vy ste sa zas doriadili!“ vraví mu prísne.
    </tei:p>
    <tei:p>
     „Ale, proskám pekne, ja sa necítim.“ Mišo je naozaj hotový umrieť,   že je triezvy.
    </tei:p>
    <tei:p>
     „A či nevidím!“ kreše ho pán. „Veď ste obelasený. Celá tvár vám je   belasá.“
    </tei:p>
    <tei:p>
     „Ja nie, proskám pekne. Iba ak som zafúľaný.“ I šuchol sa po tvári   a obzrel dlaň, či na nej dačo nezostalo. „Ja sa nikdy neopijem; lebo   viem, že nemám piť v ceste.“
    </tei:p>
    <tei:p>
     „A kde ste sa stavili?“
    </tei:p>
    <tei:p>
     „Nuž bol som u pána rechtora ten recept podpísať a z počty rovno   domov. V Blatovciach som sa ja nestavil. Ani na minútu.“
    </tei:p>
    <tei:p>
     „A v chyžkách?“
    </tei:p>
    <tei:p>
     Mišo mlčí, no konečne rozviazal sa mu jazyk. „Ja som musel ísť cez   vinice. Lebo vtáčence mi sadajú na hrozno. I strieľam na ne, i uletia   a zas priletia. Tak sa oborili, lebo okolité nemajú sa ako obživiť,   čo už ľudia pooberali. Šiel som ich splašiť.“
    </tei:p>
    <tei:p>
     „Povedal som vám sto ráz, že máte ísť rovno domov. A vy taký   korheľ!“
    </tei:p>
    <tei:p>
     „Ja som hoden prijať všetko od nich, lebo som sluha. Ale korheľ   som nie, proskám pekne.“
    </tei:p>
    <tei:p>
     „Ba ste korheľ, iba piť!“
    </tei:p>
    <tei:p>
     To bolo trochu hlasnejšie povedané. Pri tých slovách otvorili sa   dvere a Ločmanka zhrkala riadom. Ide prikrývať, a len teraz, čo   postavila vodu na halušky. No ťahá ju sem. Chce počuť, čo sa s Mišom   robí.
    </tei:p>
    <tei:p>
     „Ja som len šiel popri Korbeľovej chyžke, tak som mu chcel   rozkázať ten válov spraviť. Lebo ja bez válova byť nemôžem.“
    </tei:p>
    <tei:p>
     „To už nie! Máte pravdu!“ prisviedča mu pán, ani v zlosti nemohúc   utajiť úsmev. „Vás ozaj iba k válovu!“
    </tei:p>
    <tei:p>
     „Nuž lebo ošípaným i na tri razy sa musí lievať. Do válova sa   všetko neprace. I rozlieva sa moc.“
    </tei:p>
    <tei:p>
     „Chichichi!“ vypukla Ločmanka v búrlivý smiech. Pán na ňu pozrel   prísne, čo sa smeje. „Veru k válovu!“ hovorí, naznačujúc, na čom sa   musela zasmiať. Pánov vtip až teraz ju došiel.
    </tei:p>
    <tei:p>
     „No, povedzte, gazdiná, či je ten válov dobrý. I teraz ste sa   hnevali, že je nie dobrý.“
    </tei:p>
    <tei:p>
     „Čušte mi!“ zahriakol ho pán. „Ja takého korheľa trpieť nebudem.   Sto ráz som vám povedal, aby ste mi nešli na oči takýto. Pakujte!“   Prudkým pohybom ruky ukázal mu dvere.
    </tei:p>
    <tei:p>
     „Veď ak ma nechcú, nech len povedia. Veď bude Všechsvätých! Ja si   službu nájdem.#POZ#6;#I#bude Všechsvätých! Ja si službu nájdem.#-I# -   sluhovia sa zmluvne prijímali na rok vždy od 1. novembra#-POZ# Ale ja   som nie opitý. Iba u Korbeľu čo som sa stavil.“
    </tei:p>
    <tei:p>
     „Nájdite si službu, nájdite. Ja budem rád.“
    </tei:p>
    <tei:p>
     „Veď i ja tak: keď sa nepáčim, nuž darmo je. Ale ja som v krčme   nebol, iba čo som sa u Korbeľu po ten válov…“
    </tei:p>
    <tei:p>
     „Nejdete už raz?“
    </tei:p>
    <tei:p>
     Mišo dosť šikovne sa zvrtol. No sotva urobil dva kroky, ešte sa   obrátil.
    </tei:p>
    <tei:p>
     „Ešte mám lístok tuto. Dali mi ho Ninka z Fúrie.“
    </tei:p>
    <tei:p>
     „Čo ste hľadali na Fúrii?“ rozhneval sa pán nanovo.
    </tei:p>
    <tei:p>
     „Vybehli za mnou kišasonka. Akosi ma videli. ,Nate, Miško, toto   pánu faráru. A pozdravte ich. Že ich dávam pekne pozdraviť.’ Hej, tak   mi povedali — rúče! Tak som ho vzal. Ale na Fúrii som ja nebol.“
    </tei:p>
    <tei:p>
     Pán odhodil lístok na pult. „I vtedy ste museli byť opitý!“ „Ja   som nie opitý — veď sa nekrbáľam!“ S tým vybral sa von. Pri dverách   sa potočil; bol by iste padol, nech sa nechytí pece. „Lebo človek si   musí merkovať, keď je v ceste.“ Konečne zavreli sa za ním dvere.
    </tei:p>
    <tei:p>
     Pán prechodí rozčúlený po izbe. I jeduje sa, i smiešne mu je, že   Mišo iba vtedy je opitý, keď sa krbáľa. Ločmanka urobila polosmutnú,   polohnevlivú tvár a stala si k stolu.
    </tei:p>
    <tei:p>
     „Zázrak! Vždy musí prísť takýto. Chodí, hľadá po tých chyžkách,   kým neustrnie v daktorej.“ „Ak sa nepopraví, musí ísť preč!“
    </tei:p>
    <tei:p>
     „Ten sa nepopraví. Bude prosiť.“ Chce kuť železo, kým je horúce.   Výhľady sú, že Mišo konečne vyfrkne.
    </tei:p>
    <tei:p>
     „A vám som tiež povedal, nepúšťajte mi ho sem takého!“ zaťal ju   pán, keď sa najmenej nazdala.
    </tei:p>
    <tei:p>
     „A ja ho môžem, pán farár?“ ozvala sa nosovým hlasom. Ľúto jej   prišlo, že i ona vyhorí. „Mne už koľko ráz povedal, že mňa nemusí   slúchať. Ja mu nemôžem rozkázať.“
    </tei:p>
    <tei:p>
     Čaká, čo pán na to. Či nevydá rozkaz, že Mišo ju má slúchať. No   pán mlčí a chodí po izbe.
    </tei:p>
    <tei:p>
     Mišo sedí pri večeri, Ločmanka sa nemôže zdržať, aby ho   nepotrápila.
    </tei:p>
    <tei:p>
     „Už pôjdete. Pán farár povedali naisto, že vás nebudú trpieť.   Takto ustavične!“
    </tei:p>
    <tei:p>
     „Ako chce. Ja si službu ešte nájdem. Však je teraz tomu čas.   Hoďaskto ma vezme. Pôjdem raz do Mečeníc, pán farár mi dajú závdavok.   I radili sa ma, či neviem o dakom. Všade len hľadajú. O sluhov je   veľký stisk. Toho sa ja nedurím…“
    </tei:p>
    <tei:p>
     „Ale tam majú pole. Musíte v poli hlušiť! Tam je nie z pleca na   plece.“
    </tei:p>
    <tei:p>
     „I pán Heidenfrost ma prijmú. Minulý týždeň boli na poľovačke pod   vinicami. Hneď ma poznali. ,Ďurko, nemáte ohňa?’ ,Ba mám, pán   veľkomožný, ale ja som nie Ďuro, ja som Mišo.’ ,No veď Miško. Veď vás   znám. Vy slúžite vo fare.’ ,Hej,’ reku. A keď som im dal ohňa,   povedali: ,Ďakujem vám, Miško,’ i cigarku mi dali. Taká veľmi dlhá   bola. ,A pozdravte pána farára.’ Bohuprisám, i to mi povedali. ,Nuž,   reku, vďačne poslúžim hoďaskedy, pán veľkomožný.’ A cigarku som dal   richtárovi. Nevedel sa jej prenachváliť, čo bola veľmi chutná. Čida   že taký pán fajčia i cigarky inakšie. Keď ma raz vidia, poviem, že   idem — hneď ma vezmú.“
    </tei:p>
    <tei:p>
     „I tam sa musí robiť. Nie piť.“
    </tei:p>
    <tei:p>
     „A tu nerobím? Statok riadim. I v poli všetko len ja!“
    </tei:p>
    <tei:p>
     „A občania nič?“
    </tei:p>
    <tei:p>
     „Držte sa len na občanov! Kto vám pôjde, keby nemal kto richtára   duriť. A ako by robili! Len tak v rukavičkách. ,Však je to faráru!’   Hej, tak povedia. Ale ja im dostúpam na päty: ,Takto robte a takto   robte,’ a musia! I do Blatoviec sa nedurím, i všetko vykonám. Lebo   mňa zná každý. I pán Nitkay volajú: ,Miško, kde idete? Príďte nás   navštíviť!’ I pán rechtor: ,Miško, ako sa majú pán farár?’ I na   počte: ,Miško, nikto nenosí toľko listov ako vy.’ I pán slúžny,   bohuprisám, tí tiež: ,Miško, a ste zase tu? Kedy prídu pán farár!’ I   Ninka z Fúrie vybehnú za mnou: ,Miško, poďte sem, odveziete sa.   Jabloničania sú tu. I nalejú mi vína takého — no! A pláce neprijmú.   Len pozdravte pekne pána farára!’ Bohuprisám tak!“
    </tei:p>
    <tei:p>
     „Tá viem, že tá hej. I na hostinu sa dovalila do kostola. Myslela,   že pán boh vie čo, keď ju pán farár vidia. Trlica taká! A viete, že   vám zakázali na Fúriu chodiť?“
    </tei:p>
    <tei:p>
     „Ja nechodím, ale keď ma volajú!“
    </tei:p>
    <tei:p>
     Ločmanka vyšla von. Mišo ledva čaká, kedy sa vráti. Má jej ešte   moc čo povedať.
    </tei:p>
    <tei:p>
     „To sa nebojím,“ začal znovu, keď sa vrátila. „I v izbe poriadim,   i kočišov obslúžim, keď hostia prídu.“
    </tei:p>
    <tei:p>
     „To už hej. Lebo vy najviac užijete. I na hostinu ste boli ako   rúra…“
    </tei:p>
    <tei:p>
     „Darmo je. Každý ma núkal! Ja tiež nezdržím viac, iba koľko   vládzem. I vôl keď moc na rohy vezme, zlomia sa mu. Ale každý kočiš   rád si u nás posedí. Nepočujete ani jedného: kedyže už pôjdu tí páni!   To nie len tak, ako si myslíte! I cirkvi poslúžim. Ktože zvoní, čo   nemáme mendíka; kto ťahá mechy pánu rechtoru, kto zakladá pesničky na   tabuľku! To by hockto nevedel. I pán rechtor povedali: ,Miško, z vás   všetko vystane.’ Pravdaže vystane, ale to každý neuzná. Len si   pozrite, aký je starý Barborčík, čo slúži vo Vrženiciach u pána   farára! Ten nevie nič, iba v kuchyni sa vypekať a vypiť gazdinej   všetku pálenku, keď ju pozabudne na obloku. I pán farár ma na hostinu   potľapkali a povedali: ,Miško, Miško, keby ste vy prišli medzi   sprostejších ľudí, vy by ste boli samý prvý medzi nimi.’ A pán farár   z Vrženíc nepovedia márneho slova, lebo ja viem, aký sú! Čože vy   viete, ako je medzi svetom! Vy iba v kuchyni. I pán notár poľovali   pod Vinckou a netrafili zajaca. Šiel som stade a spýtali sa: ,Miško,   či ste nevideli tam dakde zajaca?’ ,No,’ myslím sebe, ,ten je už   Adamčíkov, ak bežal pod cmiter.’ Lebo Adamčík ho hneď má, ten veru   trafí doň. Ale ja som im povedal: ,Ba ver’ videl, tam sedí pri   obecnej pajte.’ ,A čo ste ho nelapili?’ ,A načo mi je, pán notár?’   povedám ja. ,Nech len idú, azda ich dočká.’ A šli, a tam našli   starého Zajaca, čo ošípané pasie. ,No, Miško, vy ste pes,’ povedajú   pán notár.“
    </tei:p>
    <tei:p>
     Ločmanka je ohlušená Mišovými úspechmi.
    </tei:p>
    <tei:p>
     „Veď hej, ale nepamätáte na staré dni! Všetko potrovíte. I   vydrôtujete hodný groš, i diškrécií vám nadávajú hostia: čo   nešporujete? Všetko ide tomu Dornu!“
    </tei:p>
    <tei:p>
     „Dorn sú tiež dobrý človek. I žiť musia. Keď šli pán farár na   konvent, potreboval som vozík, lebo náš je trochu mrcha do cesty.   Šiel som k Dornu. ,Miško, pánu faráru by požičal nie vozík, ale koč.   Ale zajtra i moja ide do Blatoviec. Tak nemôžem. Ale kedykoľvek i o   polnoci.’ Vidíte, druhý žid by nepožičal. A čože ja strovím? Iba čo   kmotra počastujem dakedy. A toho musím, lebo i mňa zavolajú neraz do   chyžky…“
    </tei:p>
    <tei:p>
     „Výhovorka sa vždy nájde!“
    </tei:p>
    <tei:p>
     „No a pozrite: vari sa musím hanbiť? Pozrite, ako sa nosím. Mám   dvoje čižiem. Sviatočné celkom nové! Zajtra si kúpim kožuch, ak mi   dajú pán farár. I šubu by si kúpil, ale sa mi nepáči taká bez   rukávov; lebo kurátor v nej vyzerá ako kopa sena. Ja veru šporovať   nebudem, lebo nemám na koho. Ženy nemám, detí nemám…“
    </tei:p>
    <tei:p>
     „Keby ste boli iný, mohli ste mať i ženu!“
    </tei:p>
    <tei:p>
     „Keby chcel, i dnes. I desať! Ale ja nechcem. Vy ste mi nie ani   žena, a čo sa mám! Takú svorku si ja nezaložím.“
    </tei:p>
    <tei:p>
     „Vari sa vám núkam!“
    </tei:p>
    <tei:p>
     „Božechráň! To ste už preskočili! Vás si pojme už iba smrť. I tá   bude banovať, že sa opletala s vami. Len mi recte, čo vy máte z tých   peňazí! Ja užijem — nuž to mám. Ale vy! Šporujete, šporujete a čerti   vedia, kto sa raduje. Sperú sa na vašich peniazoch. A   turáky#POZ#7;#I#turák#-I# - drobná minca, starý medený peniaz, 1 1/2   grajciara#-POZ# pôjdu kotúľ… Mňa aspoň ľudia zaspomenú: veru bol   hodný človek!“
    </tei:p>
    <tei:p>
     Ločmanka alebo už nemá čo povedať, alebo sa jej chce spať. Chytila   sa odprávať posteľ. „Veď vy zajtra budete inakší!“ doložila prorockým   hlasom.
    </tei:p>
    <tei:p>
     „Ja som vždy jednaký!“ odpovedal a vytratil sa do dvora. Chvíľku   pozeral na hviezdy a vošiel do stajne, kde je jeho posteľ.
    </tei:p>
    <tei:p>
     Nad jablonickou farou rozložila sa posvätná tichosť.
    </tei:p>
   </tei:div>
   <tei:div type="chapter">
    <tei:head>
     3. „Či je ten svet zmotaný!“
    </tei:head>
    <tei:p>
     #POZ#8;#I#„Či je ten svet zmotaný!“#-I# - parafráza zľudovenej   piesne ,Bože môj, otče môj’ (P. Dobšinský: Sborník slovenských   národných piesní, povestí, prísloví, hádok, hier, obyčajov a povier   I., Martin 1873, 8 (3))#-POZ#Oženiť sa musí byť vec dobrá, lebo,   treba uznať, moc rozumných a opatrných ľudí ju vykonalo a — ako tí   sami ubezpečujú — neobanovali. Dá sa myslieť, že rozšafná žena mnoho   blaha i radosti, áno, i pohodlia spôsobí mužovi. A že je ten život i   plný poézie o tom svedčí utešená Schillerova Pieseň o   zvone#POZ#9;#I#Schillerova „Pieseň o zvone“#-I# - hymnus tvorivej   práce, ktorý napísal veľký nemecký básnik Friedrich Schiller   (1759-1805) roku 1800#-POZ# a mnoho iných plodov básnických.
    </tei:p>
    <tei:p>
     No i vy ženáči, mali by ste pripustiť, že mládenčenie nenie taká   otupná pustyňa bez krásy a poézie, za akú ste ho rozkričali. Je moc   umných ľudí, ktorí v tom stave považujú sa za šťastných. Príklad: náš   Mišo. Moc ďalej takých, čo sú považovaní všeobecne za šťastných. Pán   farár jablonický, Drozdík. Nestará sa oň nežná rúčka krásnej žienky —   zato s veľkou opatrnosťou vedie kuchyňu spomenutá Kata Ločmanka.   Ministrom dvora, stajne a trochu i vnútorných vecí je sám Mišo.   Ostatok obstaráva si on sám. No kto vyráta veľký počet tých, ktorí   skryte, alebo anonymne starajú sa oňho? Koľko zvedavých i   starostlivých očí sprevádza každý jeho krok a čin; koľko dychtivých   uší chytá každé slovíčko! To už príroda dala ten súcit do ľudského   srdca: staraj sa o vdovy a siroty a okrem toho o mládencov! Áno, moc   je takých, čo na vdovy a siroty zabudnú: všetku starosť venujú   mládencom. Lebo mládenecký stav každému je čosi záhadného,   tajomného…
    </tei:p>
    <tei:p>
     To vám je, ako keď sa dom stavia. Pozeráme, skúmame, hádame,   premýšľame, aký bude krásny, i aký by mohol byť krásny. Ten ornament   tam, tento zas tam; tamto balkón a všade dačo pekného. Keď sa nám po   vôli stalo, očakávanie splnilo, pozrieme naň a povieme: „No — dom   šumný!“ A to je všetko! Dom je už hotový — nemá čo budiť náš záujem.   I mládenec je čosi takého necelého, nehotového — každý by naň ovesil   ten ornament, či v podobe Tinky, či Linky, či Fánky, či Nánky… A čo   potom, keď dom nevypadol podľa nášho vkusu! „Fuj, ako ho zbabrili! Ja   by bol dal toto tam a toto tam: celkom ináč by vyzeral!“ No, pridá   sa, že o vás ženáčoch i takto hovoria. Ó bože, keby ste vy všetko   počuli, čo sa o vás hovorí. Ale verejne nie, len po kútoch. O   mládencovi len slovo povedz: už všetci načúvajú. Každý chce vedieť,   kde bol, s kým hovoril, ako hovoril, s kým dopisuje, čo má za   lubom.
    </tei:p>
    <tei:p>
     Ó — neviete, aký šťastný je mládenec!
    </tei:p>
    <tei:p>
     No nie každý má zmysel pre to šťastie. Daktorého omrzí dosť skoro.   Zatúži za premenou. Tak i jablonický pán farár necíti sa šťastným.   Lebo i mládenčenie má líce i opak. Líce ste videli; opak, ten   uvidíte. Dá sa povedať nakrátko: starosť o všetko leží na jednej   hlave. Starosti domáce sú často malé, drobné: ale verte, muža, ako   Drozdík, unavia väčšmi ako Herkulove#POZ#10;#I#Herkules#-I# - v   gréckej mytológii silák, ktorý vykonal sedem ťažkých robôt; podľa   neho sa veľké skutky prirovnávajú k Herkulovým robotám#-POZ#   roboty.
    </tei:p>
    <tei:p>
     I dnes, keď sa prebudil vo svojej izbičke, do ktorej sa vchodí   dvermi, kde načim byť veľmi pokorným, to jest, zohnúť sa čím   najhlbšie — ako sa prebudil, jeho stav predstúpil mu pred oči v   najčiernejších farbách.
    </tei:p>
    <tei:p>
     „Ó — ó — ó!“ zazíval, hľadiac na hodinky. „Sedem — treba vstávať!“   A medzitým si myslí: ,Zas budem mať s tým Mišom pátáliu — i Ločmanka   mi bude húsť poza uši…’ Takéto výhľady pohli ho, aby sa neobliekal   prichytro. Ostatne nebola rýchlosť jeho náturou.
    </tei:p>
    <tei:p>
     Ako Ločmanka zbadala, že pán sa už obliekli, ako ranná víla   doniesla na tácni raňajky. Tie varí najradšej: nemusí sa chodiť k   pánovi radiť, čo rozkážu. Káva býva každý deň. I pánovi sú raňajky   najmilšie. Ločmanka sa neradí o ne a po káve chutí fajčivo! I sotva   vychlipol ostatnú kvapku, už berie cigarku. Kúri si a díva sa do   novín.
    </tei:p>
    <tei:p>
     Medzitým, čo pán takto požíva, jeho sluha trudí sa vo dvore.
    </tei:p>
    <tei:p>
     „Veď vy budete zajtra inakší!“ prorokovala mu Kata. A ako sa jej   splnilo! „Či je to ten istý Mišo?“ pýtali by ste sa užasnutí, že   človek sa môže takto premeniť cez jednu jedinú noc.
    </tei:p>
    <tei:p>
     Ale známe, že tažké okolnosti skrušia i najsilnejších duchov. A to   sú okolnosti kruté. Keď vstal, ešte nevedel nič určite, iba sa mu   marilo, že si včera prelial. No ako sa obliekol, všakové podrobnosti   hupkajú mu jedna po druhej do pamäti. ,Nebudem trpieť korheľa.’   ,Vezmite si závdavok…’ To sú výpovede také, ktoré sa nedajú len tak   preskočiť. Keď dával za drabinu, zdalo sa mu, že Ruža ľútostivo   pozerá naň. Akoby mu vravela: ,Nebudeš mňa ty dlho kŕmiť!’
    </tei:p>
    <tei:p>
     ,Čo si to zas urobil, čo si urobil!’ vytýka mu akýsi vnútorný   hlas. ,Nevedel si, že sa na to hnevajú, že si taký prišiel!’
    </tei:p>
    <tei:p>
     ,Veď ja som nechcel, ale keď ma Korbeľa núkali!’ vyhovára sa.
    </tei:p>
    <tei:p>
     ,Žaba mláku nájde!’ karhá ho ten istý hlas. ,Čo si myslíš, že takú   službu nájdeš? Kraj sveta jej nenájdeš. Kto ťa tu poháňa? A že ťa   mečenický pán plebán vezmú! Opýtajú sa pána farára, prečo ťa   prepustili. A keď tí rozpovedia? A pán Heidenfrost! Tí majú sluhov   navyberaných. Tí nevezmú, kto sa im ponúkne. A ak ťa vezmú: myslíš,   že budeš do Blatoviec chodiť s ošípanou? Tam majú na to úradníkov.   Tam budeš v stajni, okolo statku: do ničoho, ničoho sa nemiešať! A že   ťa budú ľudia ctiť? Kto sa prihovorí Heidenfrostovmu paholkovi?   Jablonický richtár nepozrie na teba. I Teliar sa ti skryje dakde za   uhol, keď ťa uvidí v Blatovciach. A ako sa budú občania diviť,   vypytovať, domýšľať, ľutovať i smiať nad tebou! Čo im povieš, ako im   pozrieš do očí?…’
    </tei:p>
    <tei:p>
     Mišova ubolená duša zvíja sa v trapiech pod týmito výčitkami sťa   červiačik, keď stúpiš naň. To nemožno zniesť; aspoň zabudnúť,   zabudnúť dáko! Pri chlievoch vidí pohodený brúsik. Stojak i kľučka   dávno sa skazili, zostal z neho iba kameň, ktorý sa tam povaľuje nič   po nič. Ten brúsik je kotva, ktorej sa chytil v zúfalstve. Vyniesol   si hianec i oberučný nôž#POZ#11;#I#hianec i oberučný nôž#-I# -   nástroj na pridržiavanie dreva a stolársky nôž#-POZ#. ,Brúsik sa vždy   zíde v dome!’ húta, zhľadávajúc súce drevo. ,A pán farár po fruštiku   vyjdú, nájdu ma v robote…’ Nedomyslel, no tvár ukazuje, že nestratil   všetku nádej.
    </tei:p>
    <tei:p>
     Teraz len vidno, aký je Mišo zručný robotník! Narába drotárskymi   klieštikami a práve tak zručne i oberučnym nožom, pílkou a dlátom.   Ani tešlice a kopačky sa nezľakne: myslel by si, že to nie náš Mišo,   ale ozajstný korytár. V pilnosti ide až priďaleko. Neobzerá sa o   nikoho, bárs každú chvíľu prichádzajú tu chlapi, tu ženy, tu nevesty   alebo dievky ťahať vodu z hlbokánskej farskej studne. Chodí sem celý   horný koniec po vodu, čo sa hriadeľ na obecnej studni pred školou   polámal.
    </tei:p>
    <tei:p>
     „Čo robíte?“ pýta sa ho každý a každá.
    </tei:p>
    <tei:p>
     „Brúsik potrebujem,“ odpovedá celkom sucho.
    </tei:p>
    <tei:p>
     Každá ide sklamaná z dvora. Aký je indy! Urobí žart, povie pekné   slovo, i pošušká do ucha figliarstvo, že nevesta ho udrie dlaňou po   klobúku. Daktorým i vody naťahá, lebo reťaz je nesmierne dlhá.   Ženičky si povrávajú: „No, aspoň pre toho Miša hodno chodiť na farskú   studňu, keď už nie pre vodu…“ A dnes!
    </tei:p>
    <tei:p>
     A ako na posmech krochká i tá ošípaná, ktorú mal viesť na   jarmok!
    </tei:p>
    <tei:p>
     „Či nejdete do jarmoku?“ pýta sa suseda Adamčíčka. V otázke je   trochu vypočítavosti. Prihovára sa mu, aby jej naťahal vody, lebo   Adamčíčka je dýchavičná.
    </tei:p>
    <tei:p>
     „Neviem — ale sotva!“ odpovedá a myslí si: ,Mám ja inakší jarmok!’   Ani sa nedomyslel ísť pomôcť susede Adamčíčke.
    </tei:p>
    <tei:p>
     ,Miškovi je čosi — taký je akýsi!’ húta suseda, ťahajúc   horko-ťažko vodu.
    </tei:p>
    <tei:p>
     „Poďte už jesť!“ čuje známy hlas za sebou. Ločmanka! I hlasom mu   dáva znať, že jeho postavenie drží za otrasené. Ináč by neznel tak   drsne sťa rozkaz. A on by inokedy nešiel na také volanie, alebo aspoň   nie zaraz. Dnes bezodkladne odložil kopačku a ide do kuchyne.
    </tei:p>
    <tei:p>
     Jesť sa mu vôbec dnes nechce. Krumpľovú polievku vôbec nerád.   Inokedy by mu ju sotva predložila. Ach, dnes by si chlipol dačo   poriadneho, dokonale kyslého, čo gágor sťahuje. No mlčí, silí sa   jesť, len aby Ločmanku nenahneval. Vie dobre, ako ho môže popodtínať   u pána.
    </tei:p>
    <tei:p>
     „Prečo nejete?“ vyčituje mu, keď lyžicu skladal.
    </tei:p>
    <tei:p>
     „Veď som jedol!“
    </tei:p>
    <tei:p>
     „Čo je to chlapovi! To je dieťaťu málo. Ale tak je to: žalúdok je   preplakaný…“
    </tei:p>
    <tei:p>
     Čuší na túto zrejmú narážku.
    </tei:p>
    <tei:p>
     „Či vám treba tak robiť? O službu sa pripraviť. Toľké roky tu byť   a o službu sa doniesť!“
    </tei:p>
    <tei:p>
     „Ani mi nespomínajte, prosím vás!“ vraví skoro s plačom.
    </tei:p>
    <tei:p>
     Chce ju pohnúť k veľkodušnosti. Ale ona nevie, čo je to. Je   ukrutná. Rada sa pasie na jeho mukách.
    </tei:p>
    <tei:p>
     „Veď dostanete závdavkov, koľko chcete. Čože sa opúšťate?“   posmieva sa mu.
    </tei:p>
    <tei:p>
     Hodil smutne rukou.
    </tei:p>
    <tei:p>
     „A čo sa nedržíte, čo neslúchate múdrych ľudí!“ Pod múdrymi myslí   seba.
    </tei:p>
    <tei:p>
     „Veď by sa ja už držal!“
    </tei:p>
    <tei:p>
     „Takýto sebevoľník!“
    </tei:p>
    <tei:p>
     Vyšiel k robote. Stav jeho ukázal sa mu ešte horším. Ločmanka mu   podťala všetky nádeje. Ani pán farár nevyšli z izby. ,Hnevajú sa, ani   vidieť ma nechcú…’
    </tei:p>
    <tei:p>
     Nadišiel Miša akýsi strach a nekonečná túžba za pokáním. Chce   počuť prísny hlas svojho pána, jeho hnevlivé slová. Chce pozrieť do   jeho rozhnevanej tváre. Ach, keby chcel chytiť palicu a dobre, dobre   ho ubiť! Tak by mu dokonale odľahlo. Zabral sa do izby a v pitvore   dlho, dlho prihládzal si vlasy.
    </tei:p>
    <tei:p>
     „Dobré ráno vinšujem…“
    </tei:p>
    <tei:p>
     Pán čosi odpovedal, no nezdvihol oči z novín. Pristúpil k stolu a   zastal, držiac oboma rukami klobúk. Už neopieral sa o stôl.
    </tei:p>
    <tei:p>
     „Pán farár — akože: ísť k tomu richtáru, aby vypravil zorať pod tú   oziminu? Na dážď sa darmo držíme. V Blatovciach rad-radom orú.“ Čaká   na odpoveď, krídla nosové sa ani nehýbajú.
    </tei:p>
    <tei:p>
     „Treba dočkať. Nemám času. Na druhý týždeň.“
    </tei:p>
    <tei:p>
     ,Ani nepozrú — ani „vy“ mi nerečú!’ zúfa Mišo. Vidí, že pán nechce   sa s ním ani pustiť do reči.
    </tei:p>
    <tei:p>
     „Ale ak sprší, potom nebudú chcieť ísť. Pôjdu sebe. A teraz by   šli. Ľudia všetko orú, všade…“
    </tei:p>
    <tei:p>
     Žiadna odpoveď.
    </tei:p>
    <tei:p>
     Stojí pri stole vo veľkých rozpakoch. Chcel by dačo povedať, ale   chuť prešla, i smelosti niet. Kdeže, keď sú tu pán!
    </tei:p>
    <tei:p>
     Naraz pán sa vychytil a pozrel naňho. „Chcete ísť do jarmoku!“   vraví chladno.
    </tei:p>
    <tei:p>
     „Chcel by, proskám…“
    </tei:p>
    <tei:p>
     „Tak čo nepoviete!“ okríkol ho. Vytiahol podstolie, vylovil   spomedzi všakových papierov knižočku v modrej väzbe. Mišo ju zná. V   nej stojí, koľko kedy dostal zo svojej   konvencie#POZ#12;#I#konvencia#-I# - (z lat.) dohoda, zmluva o plate v   peniazoch i naturáliách#-POZ#. „Máte u mňa ešte štrnásť zlatých!“   vraví pán. „Či tak?“
    </tei:p>
    <tei:p>
     „Nuž ako oni ráčia, proskám pekne! Ja sa už na nich dám…“
    </tei:p>
    <tei:p>
     „To sa má vedieť!“ učí ho pán. Vytiahol tobolku a vyložil z nej   desiatku i štyri zlatky. „Tu máte!“
    </tei:p>
    <tei:p>
     „Ale to nebude toľko, proskám pekne. Príde strhnúť z konvencie za   fľašu s petriolom, čo som zabil.“
    </tei:p>
    <tei:p>
     „Ja nestrhúvam. Berte si!“ I kladie mu na koniec stola   peniaze.
    </tei:p>
    <tei:p>
     Mišo ich zberá trasúcou rukou. Vyplatený je do babky, nemá tu čo   pohľadávať — koniec!
    </tei:p>
    <tei:p>
     „Chcel by si kúpiť kožuch — ale toto mi je veľa. Ja nepotrebujem   toľko,“ prihovára sa.
    </tei:p>
    <tei:p>
     „Peniaze sú vaše; kúpte si, čo chcete,“ odpovedá pán veľmi   chladno.
    </tei:p>
    <tei:p>
     Mišo je už pri dverách. Ale vložiac ruku na kľučku, zastavil sa.   ,Ak odídem, už som vyfrknutý zo služby.’ to mu napadlo. ,Už ťa tu   nebude, možno nikdy sem už neprídeš, ani pána neuvidíš, ani   Ločmanku…’ Áno, i Ločmanka mu prišla na um. A prišlo mu za tým   všetkým ľúto. ,Vyháňajú ťa ako psa. Chcú už druhého…’ Ako pomyslel,   že druhý tu bude chodiť, bol by sa pánovi hodil k nohám.
    </tei:p>
    <tei:p>
     „Pán farár — akože: proskám pekne…“ Tu sa zasekol, nemôže ani   slova vypovedať.
    </tei:p>
    <tei:p>
     „Čo máte ešte?“ pýta sa pán, nepozrúc naňho.
    </tei:p>
    <tei:p>
     ,Keby aspoň pozreli!’ vzdychá Mišo a krúti klobúk medzi rukami,   „Akože ráčia… Čo včera povedali?“
    </tei:p>
    <tei:p>
     „Viete, čo som povedal. Keď ste nie ako treba, bude najlepšie, keď   si službu nájdete dakde inde.“
    </tei:p>
    <tei:p>
     Po týchto slovách vošla Kata do izby a šla k stolu zberať riad.   Mišo by ju najradšej vysotiť; vie, že pri dverách počúvala a vošla   zúmyselne teraz. Hnevá sa, že vošla; lebo keď pozrie na jej tvár, tu   všetky pekné slová a myšlienky i úmysly akosi sa zháknu a nechcú ísť   na jazyk. Akoby sa ostýchali jej úsmevu, ktorý hlása: ,Neverím vám.   Bárs ste vy pekné — ale predsa ste iba slová!’
    </tei:p>
    <tei:p>
     „Ja by sa ešte zdržal, proskám pekne: ale keď dakde prídem, tak ma   núkajú. A keď dačo vypijem — ani veľa nezdržím…“
    </tei:p>
    <tei:p>
     Pán, nerečúc nič, ide k obloku a hľadí na ulicu.
    </tei:p>
    <tei:p>
     „Keď ste preplákaný trúnkom,“ vraví gazdiná, vidiac, že pán mlčí.   „Žmýkať ho môže z vás! Ani jesť, len piť aby bolo!“
    </tei:p>
    <tei:p>
     „Čože vy viete!“ bráni sa Mišo. „Ja viem, že vám zavadziam!“ A z   Mišovho oka, pokorného od pokánia, šľahol pohľad plný zloby na   Katu.
    </tei:p>
    <tei:p>
     „Ba viem,“ odporuje ona. „Vy idete za trúnkom ako osa za ovocím.   Ja to celkom viem…“
    </tei:p>
    <tei:p>
     „Čo by to tak hovoril!“ vyčíta jej. „Ja si spravím každú robotu.   Pán farár pre mňa neplatia šichníkov#POZ#13;#I#šichník#-I# - (z nem.)   nádenník, robotník za dennú mzdu#-POZ#. Ale vy máte každý týždeň i   dve šichty. A čo máte za robotu? Jedna si s ňou poradí.“ Kata   opustila gambu a mlčí, knísajúc sa okolo stola. Mišo obrátil sa k   pánovi. „Včera som prišiel do viníc celkom triezvy. Ale som šiel ku   Korbeľu pre ten válov. Keby nebol šiel, bol by prišiel natriezvo. Ale   válov ja potrebujem. Ošípané nemôžu byť bez válova. A Korbeľa veľmi   núkal; bol tam zakazáč, i ten núkal. Ja neviem, že to tak chytro   potom prišlo. Bol som až do fary pri dobrom rozume. A tu som už   zostal celkom pri mrcha poriadku!“
    </tei:p>
    <tei:p>
     „Keby to bolo raz — to by sa prehliadlo!“ vraví pán veľmi trpko.   „Ale to je zakaždým, keď k vínu prídete. Všetky rady nemáte za nič.   Ani hostí nešetríte. Na hostinu, hľa, ako ste sa spili. Fukanský   kočiš vás bezmála zapučil. Ja som čakal, že sa popravíte. Ale už   nemám úfnosti. Preto som vám povedal: keď sa vám inde triafa, vezmite   si závdavok. Inde, možno, sa popravíte.“
    </tei:p>
    <tei:p>
     Už nehovorí prísne, ani chladno. Skôr s výčitkou. Mišovi sa zdá,   akoby počul radu od najlepšieho priateľa. I vidí, že pán mu hľadí   rovno do tváre, no nemôže vydržať pohľad. Klopí oči k zemi.
    </tei:p>
    <tei:p>
     „Ale, pán farár, ja som bol vždy verný. Nikdy v ničom ma   nechytili. Iba ten trúnok, že tak…“
    </tei:p>
    <tei:p>
     „To vám uznávam. Inej ponosy ani nemám na vás.“
    </tei:p>
    <tei:p>
     Pán sa zas odvrátil k obloku a pozerajúc na ulicu, premýšľa nad   Mišom. Sú zákony pre sluhov a pánov. Zákonodarca sa usiloval, aby čím   najúplnejšie bol riešený pomer medzi sluhom a pánom. A predsa: môžeš   všetky paragrafy dodržať a budeš mrcha pánom i mrcha sluhom. Jest   čosi, čo sa neprace do paragrafu; kde zákon tratí svoju vládu; na čo   nenachodí formulu, pod ktorou by to vriadil do paragrafov. Ostatne   nie iba tento, všetky zákony za istou medzou sú bezvládne. Dakto   zachováva zákon; nemôžeš mu pristúpiť — je bezúhonný občan. A predsa   vidíš, cítiš, že je mrcha občan. Tá bezúhonnosť je pasívna, to jest,   chráni sa priestupku.
    </tei:p>
    <tei:p>
     ,Čo je to, v čom to pozostáva?’ húta pán. ,Mišo je podľa zákona   mrcha sluha, mám ho právo odohnať. A predsa cítim, že by to bola   krivda; lebo je sluha dobrý… A tak i občania daktorí sú dobrí a podľa   zákona predsa sú odsúdení. Čo je to?’
    </tei:p>
    <tei:p>
     „A ja som si hútal,“ pokračuje Mišo, znížiac hlas, „že im budem   slúžiť až do smrti. Že už len u nich zomriem.“ Odmlčal sa, utrel   slzy, ktoré mu vypadli. „Lebo, pán farár, ja ich rád!“
    </tei:p>
    <tei:p>
     ,To je to, čo som nevedel!’ myslí si farár. ,Láska! To neprišlo do   zákona! A ako môže i prísť do zákona, keď v ňom nemá miesta. Zákon   hľadí na pomer sluhu a pána ako na obchod. Berieš prácu — dávaš   plácu. Zákon sa plní a aké žaloby idú na sluhov! I časopisy zahryzli   do otázky. Sluhovia sú nanič, nedbalí, neochotní. Robia iba, čo   musia. Pánov zamieňajú nie ročne, ale každý mesiac. Aby sluha vydržal   dakde dvadsať rokov, to je už zázrak, a indy predsa akí boli   sluhovia! Akoby patrili k rodine. Pánov záujem urobili svojím   záujmom. Dnešní — naopak… A predsa nehnú otázkou, čo sa spriahnu   všetky časopisy na svete. Nehnú dotiaľ, kým spoločnosť nepostaví sa   na zásady kresťanskej náuky. Veď dnešná spoločnosť ich neuznáva, je   nekresťanská, ba rovno protikresťanská, bárs väčšina nás je, čo sme a   chceme byť kresťanmi. No kde ukazujeme, že sme kresťania? Či vo   verejnom živote, či v domácnosti? Či to ukazujeme s takou   otvorenosťou, ako ukazujú židia, že sú židmi, a mohamedáni, že sú   mohamedánmi! Nie! My držíme za smiešne vnášať kresťanské zásady do   života. Dostačí, keď ich vraj v srdci, akoby tajne uznávam. Tak ich   mám utajovať ako kedysi prví kresťania, ak nechceli padnúť do rúk   prenasledovníkom. A kto to zaviedol? Tie isté časopisy, ktoré žasnú   nad poklesnutím mravnosti medzi sluhami. Veď posmeškujú si z   kresťanstva, kde môžu; cynicky sa smejú jeho zásadám. Priložili   sekeru na samé korene, aby ho vyvrátili do základov. Aká zmútenosť   logická: volajú, hromžia, že spoločnosť je nemravná. Tú nezreformuješ   prv, kým neskloníš šije pred veľkosťou kresťanskej pravdy. Do tých   čias darmo túžiš, aby pomer medzi sluhom a pánom zostal taký, aký   bol, kým kresťanstvo vývodilo i v rodine, i v spoločností, ba i v   štáte.’
    </tei:p>
    <tei:p>
     Takéto myšlienky zaujali pána farára a osvetlili jasno pomer medzi   ním a Mišom. To je už nie sluha, ale čosi viac: núka pánovi okrem   práce i srdce. To je viac, než čo on môže zaplatiť. Musí mu byť teda   nie iba pánom — musí mu byť vodcom, čeľadným otcom… Má povinnosť   pracovať na jeho polepšení, a to najlepšie tým, že ho neodoženie.
    </tei:p>
    <tei:p>
     „A si trúfate, že budete inakší?“ Povedal to v bývalom tóne; ale   Mišo cíti, že v pánovi sa čosi pohlo, čo prevrátilo v ňom všetky   zámery.
    </tei:p>
    <tei:p>
     Ločmanka tiež cíti obrat. Ona vie iba to, že Mišo je zachránený.   „Ani nesľubujte!“ vraví mu. „I sľúbite a nesplníte.“
    </tei:p>
    <tei:p>
     „A vy teraz čušte!“ zahriakol ju pán. Ovesila gambu, zobrala riad   a vykývala sa do kuchyne.
    </tei:p>
    <tei:p>
     „Ja som to už veľa ráz sľúbil, ale keď sa len bojím. Ja by, pán   farár, chcel; ale keď ma ponúknu…“ Stál v nesmiernych rozpakoch, bárs   vidí, že ľad je prelomený. No hovorí mu čosi, že teraz je chvíľa   vážna, aby odpovedal vážne. Preto i nesľubuje…
    </tei:p>
    <tei:p>
     „Treba chcieť, ale naozaj; tak budete i môcť.“
    </tei:p>
    <tei:p>
     Mišo bol prepustený, ale nie zo služby, lež na jarmok. Keď   odchádzal, chcel ruku bozkať pánovi, no ten mu ju utiahol. Vrátil sa   s vyjasnenou tvárou a obľahčeným srdcom do čeľadnej.
    </tei:p>
    <tei:p>
     „No už je dobre, už som rád!“ chváli sa Kate.
    </tei:p>
    <tei:p>
     „Zas sa dali oklamať!“ odpovedá ona. Nemôže sa prevládať, že sa   vec takto obrátila. Vyvŕšila sa už na Cigánke; nedala jej nič, iba   jej nadala do zázrakov. Teraz chodí po kuchyni, utierajúc slzy.
    </tei:p>
    <tei:p>
     „Pán farár mi veria. A uvidíte,“ to Mišo vraví už slávnostným   hlasom, „uvidíte, že prídem triezvy. A pozrite,“ roztvoril dlaň, „mám   tu štrnásť zlatých. Ani za ten petriol nechceli strhnúť!“
    </tei:p>
    <tei:p>
     „Nech si robia, ako chcú,“ vetí Kata rozplakaná.
    </tei:p>
    <tei:p>
     Mišovi jej prišlo ľúto; hľadí na ňu, no nevraví jej nič.
    </tei:p>
    <tei:p>
     Farár chodí zamyslený po izbe. ,Zákon ma vysmeje, ľudia ma   vysmejú, že som slabý, je koniec rozmýšľania.’ Ale to ho netrápi.   Čosi mu povedá: ,Dobre si vykonal…’
    </tei:p>
   </tei:div>
   <tei:div type="chapter">
    <tei:head>
     4. „Ó, milá střízlivosti…“
    </tei:head>
    <tei:p>
     #POZ#14;#I#Ó, milá střízlivosti…#-I# - evanjelická nábožná pieseň   od Štefana Lešku (Zpěvník evanjelický č. 512)#-POZ#
    </tei:p>
    <tei:p>
     ,Nebudem piť, nebudem. Bohuprisám nebudem!’ To je sľub, ktorý si   opakuje Mišo, idúc do Blatoviec. ,Nebudem, ja už vidím, že vonkoncom   nebudem. Poznajú ma, čo smrknem iba z nápršteka. A to by bolo mrzko!   Čo som už mal opletačiek. Ako mi začalo byť dobre. Hneď mi prestalo,   keď som začal piť. A či musím piť? Nie ver’! I v dedine veľa chlapov   nepije — prečo by ja musel? Nie — ja už nebudem!’
    </tei:p>
    <tei:p>
     ,Ba dokedy!’ vysmieva ho kýsi hlas. Sťa keby to Ločmanka   vravela.
    </tei:p>
    <tei:p>
     ,Hm — dokedy,’ odpovedá mu, ,ja ti to nepoviem…’
    </tei:p>
    <tei:p>
     Už-už mu bolo na jazyku: ,Nikdy!, Eh — nezariekajme sa. Nevieš, čo   sa stane. Ale dobre — do tých čias nie, kým pán farár nedovolia…’ S   tou podmienkou bol celkom spokojný.
    </tei:p>
    <tei:p>
     ,A možno nebude to veľmi dlho. Pritrafí sa kadečo. Pán farár sa   zaradujú na dačom; zavolajú: »Mišo, doneste vína!« A ja donesiem a tí   mi povedia: »Mišo, držíte sa dobre: vypite si!« A ja vypijem. A keby   sa zariekol, už by nemohol piť. Alebo sa pritrafí, že sa budú ženiť.   Pani matka si pomyslia: »Aby Mišo na mňa privykol!« Dajú mi vína,   možno plnú fľašu. Keby sa zariekol, nemohol by ani od pani matky   prijať. Alebo hostia poodchádzajú. Pán farár budú v dobrej vôli.   Vezmú fľašu, čo je v nej vyše poly vína. »Nate, Mišo — dopite!« A ja   vypijem, lebo som nie zarečený.’
    </tei:p>
    <tei:p>
     Tak, hľa, húta Mišo, a dobre má. Všakové veci sa stávajú v   domácnosti. Sluha nevystihne nikdy vrtochy pánove. Pán pozrie na   sluhu a pomyslí si: ,Eh — keď je mne dobre, pamätaj i ty!’ A urobí mu   dačo veľmi príjemného. Sluha nevie, skadiaľ to padlo, no prijme. A   druhý raz príde pán zdakadiaľ. Nevodilo sa mu dobre. Vidí sluhu;   nakričí naň, čo nedaj pane bože! Sluha zas nevie, prečo, začo. Pán   možno tiež nevie, no myslí si: ,Eh, trpím ja — trp, čerte, aj   ty!’
    </tei:p>
    <tei:p>
     Hej veru, raz tak a raz naopak. A rozumný človek hľadí, aby žil,   ako vedel. A keď žiješ, ako môžeš, nesmieš sa ničoho zariecť.
    </tei:p>
    <tei:p>
     Ani Popper sa nemôže zariecť, že nebude už handry vláčiť.
    </tei:p>
    <tei:p>
     ,Ale dnes nebudem — ej, ver’ nebudem,’ tuží sa Mišo. ,A čo by   fľaša bola zo zlata a víno v nej od Korbeľu — nebudem! Iba ak by ma   pán farár ponúkli. Ale viem, dnes ma už neponúknu. Čo by prišiel sám   vicišpán — nebudem. Slovo je slovo!’
    </tei:p>
    <tei:p>
     Pôvodca mohol by zložiť pero a pomyslieť si: ,Dosť. Písať nebudem.   Daktorých čitateľov si už dosť ponudil. Okrem toho tvoj hrdina   vykročil na vrcholec slávy. Vyššie mu už stúpať nemožno. A ak ho   budeš ďalej sprevádzať — hm, ktovie, či nepadne ta, kde včera bol.’   Sú to reči rozumné. No pisateľ ich neslúcha — píše ďalej. Zná svojho   hrdinu, ba miluje ho, bárs je to iba sluha jablonického farára a bol   kedysi drotárom a potom valachom. Ľúbi ho, i bojí sa oňho. Nie,   samotného nesmie ho pustiť na veľmi klzkú pôdu blatovskú. Mišovi sa   ľahko môže krpec ušmyknúť, ak nebude pri ňom ruka priateľská, ktorá   ho podchytí. Preto ho už len doprevadí do Blatoviec. Kto už ustal,   môže sa vrátiť. Lebo v Blatovciach nenájdeš nič zvláštneho, hoc na   rínku kypí jarmočný život. Ani príjemne je tam nie. Celé mesto leží   akoby v hmle. Ale to nie je hmla, to je prach, ktorý odpočíval na   rínku, kým ho jarmočníci nepohýbali čižmami.
    </tei:p>
    <tei:p>
     Bolo by zbytočné opisovať, ako Mišo kúpil kožuch. Práve tak ho   probúval, ohováral, chyby na ňom nachádzal; práve tak sa jednal o   každý šesták a pozdejšie grajciar, ako to už u nás býva a musí byť.   Ľudia nemajú roboty, myslia, že pracujú, keď trúsia mnoho zbytočných   rečí. Mišo naozaj nemal inej roboty, iba kožuch kúpiť. Previedol ju   svedomite.
    </tei:p>
    <tei:p>
     Má ho prevesený cez plece; červený, čiernou brčkavou barančinou   prámovaný. Chodí pomedzi šiatre a pozoruje ľudí. Zvýšilo mu šesť   zlatých; láme si hlavu, čo s nimi: ,Prepiť ich neprepijem — čo   urobím? Dačo poriadneho, to ich je málo. Keby to bola stovka, dal by   ju Červenákovi na interes. I tak behá za peniazmi. Keby bol šesták,   dal by ho dakomu len tak. Nech by si vypil, aspoň raz za života. Ale   toto nevieš, čo s nimi urobiť. Na interes ich je málo — rozdať ich je   veľa.’
    </tei:p>
    <tei:p>
     „Kde ste boli, Miško?“ začul za sebou hlas. To je Grnáčova dcéra,   mladá Hanusovie. Ani ju nezbadal. Ostatne je tenká, nie ťažko sa jej   skryť za dakoho.
    </tei:p>
    <tei:p>
     „Ľaľa — toto som kupoval.“ Nadstrčil plece s preveseným na ňom   kožuchom.
    </tei:p>
    <tei:p>
     Taká mladá ženská je veľmi zvedavá. Šuchá kožuch, pohládza ho po   práme, i ruku dáva do rukáva.
    </tei:p>
    <tei:p>
     „Bude teplý — dokonalý kožuch! Pekný, môžte sa ženiť.“
    </tei:p>
    <tei:p>
     „Keď ste sa vy, čo krajšie, povydávali,“ spláca jej kompliment. „A   tie ohryzky — tie sa nechce brať.“
    </tei:p>
    <tei:p>
     „No — no!“ smeje sa nevesta.
    </tei:p>
    <tei:p>
     Mišo veľmi podlieha ženském vplyvu. Menovite mladá nevesta mu   pomúti hlavu. I teraz mu napadlo sa jej opýtať: „A si tu len   sama?“
    </tei:p>
    <tei:p>
     „Ah — mať šli do sklepa, sú tiež tuná.“
    </tei:p>
    <tei:p>
     „A neboja sa, že sa im dakde zatáraš?“
    </tei:p>
    <tei:p>
     „A kde by sa mala?“
    </tei:p>
    <tei:p>
     „Nuž len. človek poblúdi, ani sa nenazdá, a ešte, keď je takýto,   takýto — nuž pekný!“ Tu mu nos veľmi zaihral.
    </tei:p>
    <tei:p>
     „Ej, Mišo, vy ste akýsi. Nebola by sa ver nazdala!“
    </tei:p>
    <tei:p>
     Stáli pri šiatri s kadejakými maličkosťami z lacných kovov. Mišo   si umienil, že jej kúpi čo len gombíky na vizitku.
    </tei:p>
    <tei:p>
     „A za čo mi to kúpite?“ pýta sa ho prekvapená.
    </tei:p>
    <tei:p>
     „Za peniaze. Keď sme sa takto sňali, aby si nepovedala…“
    </tei:p>
    <tei:p>
     Neveste sa oči smejú. Mišo vybral pekné gombíky.
    </tei:p>
    <tei:p>
     „Čože to kupuješ?“ ozvala, sa stará Grnáčka.
    </tei:p>
    <tei:p>
     „To ja,“ odpovedá Mišo. „Sňali sme sa, nuž reku, aspoň gombíky jej   kúpim.“
    </tei:p>
    <tei:p>
     „No — aký ste vy!“ smeje sa Grnáčka.
    </tei:p>
    <tei:p>
     Zhovárali sa ešte žartovne i vážne. Naraz povie Grnáčka: „No a   teraz poďme. Keď ste sa vy preukázali, musíme sa i my.“
    </tei:p>
    <tei:p>
     „A kdeže?“
    </tei:p>
    <tei:p>
     „Nuž do hostinca. I my vám kúpime dačo.“
    </tei:p>
    <tei:p>
     Chudák Mišo zostal, akoby ho podťal. Ťažko mu je Grnáčke odoprieť.   On nemôže, nemá kedy, indy — však dosť sa nachodí do Grnáčov i   Hanusov. Všakovak sa vypletá — no Grnáčka len krúti hlavou.
    </tei:p>
    <tei:p>
     „A kedy ste tak spyšneli?“ pýta sa ho s výčitkou.
    </tei:p>
    <tei:p>
     „Keby mohol, ja by šiel.“
    </tei:p>
    <tei:p>
     „Už vidím, že nechcete. Veď nevypijete okov!“
    </tei:p>
    <tei:p>
     „No už teraz nijakovsky nemôžem.“
    </tei:p>
    <tei:p>
     Grnáčka odišla i s dcérou. Je veľmi urazená, že ju ohrdil.
    </tei:p>
    <tei:p>
     ,A mohol som vari len ísť. Ešte je predpoludním. Do večera by   vyvetrelo…’ Cíti na sebe ako ťažké putá. ,Ej, ťažko je to, ťažko —   sám som nemyslel. Ale slovo je slovo…’
    </tei:p>
    <tei:p>
     Idúc popri sklepe pána Nitkaya, vidí Cigánov. Pijú pálenku a   zajedajú akýmsi pečivom. Sú tam i starí, i mladí, i ženy, i dievky.   Zhovárajú sa živo, hádžu rukami, sťa keby sa vadili.
    </tei:p>
    <tei:p>
     ,Čo to len trepe, keby ja vedel! Čo to len rozpráva?’ dumá Mišo.   ,Ale nezvieš, lebo nerozumieš po cigánsky. Ani do školy nechodili a   naučili sa inú reč, aby sme nevedeli, čo si budú vravieť. Ale Grnáč   by vedel. Ten vie po cigánsky ani Cigán…’
    </tei:p>
    <tei:p>
     Stojí obďaleč a díva sa na nich. Nič to nie zvláštneho. Cigánov   všade dosť, i v Jabloniciach. Tí tiež takto pijú a vadia sa. Ale bárs   ich vidíš na každom kroku, predsa ťa akosi vábia. Darmo je, usadlý   človek obdivuje v nich kus tej starej Ázie.
    </tei:p>
    <tei:p>
     ,Keby mali moje peniaze! Eh, bola by to pijatika! Bolo by sa na čo   dívať. I mlatkami by sa prali po hlavách. Lebo Cigán iba do hlavy! No   — dostali by dosť pálenky za ne. Ale ako im ich dám? Keď sú to moje   peniaze! Ach, pane bože, ako to ustavične pije. Len za čo, keby ja   vedel. Nemá poľa, ani remesla; vylihuje, nič nerobí — a na každom   jarmoku pije. Len za čo to pije! A ako môže toľko piť? Veď musí byť   celý prepláknutý tým trúnkom… A just mne povedala gazdiná, že som   preplákaný…’
    </tei:p>
    <tei:p>
     „Ej, máš pekný kožuch!“ volá naň cigánska dievčica, sotva   dvadsaťročná. Sedí pri mladom Cigánovi; vidno, že si rozumejú.
    </tei:p>
    <tei:p>
     ,Bolo by ho ukrasť!’ odpovedá jej Mišo, ale len v myšlienkach.   Nechce sa s ňou pustiť do reči, znajúc porekadlo: medzi židov a   Cigánov sa nemiešaj. Hľadí iba na ňu a myslí si: ,Že sa to neogabe!   Dievčica ešte rúča — a ako lipa otrhaná. A nehanbí sa nič!’
    </tei:p>
    <tei:p>
     Cigánka vstala a ide rovno k nemu.
    </tei:p>
    <tei:p>
     „I fúzy máš pekné, ako vajda.“ Usmieva sa, až krásne zuby sa jej   ligotajú. „Ako si ich vymastil.“
    </tei:p>
    <tei:p>
     Šuchol si ich rukou.
    </tei:p>
    <tei:p>
     „I chlap si hodný, hocktorá by ťa chcela.“
    </tei:p>
    <tei:p>
     „Choď mi, ty ohava!“ riekol jej Mišo a bral sa preč. Ľudia sa už   začali obzerať, kto sa to zhovára s Cigánkou.
    </tei:p>
    <tei:p>
     „A čože si ty,“ kričí Cigánka za ním. „Vari sa nazdáš, že ťa   chcem? Škamravec! I nos máš rozčľapnutý…“
    </tei:p>
    <tei:p>
     Mišo zamiešal sa chytro medzi ľudí a dosiaľ čuje, ako mu Cigánka   nadáva.
    </tei:p>
    <tei:p>
     ,Ako prídeš do opletačky — sám nevieš, ako! Iba čo na ňu pozrieš.   Veď keby si bol lebo pán — to by už mohla všakovak stúpiť do   poctivosti. Ale ani s Cigánmi nedržíš, ani sa im do rodiny nedávaš: a   takto ťa zneváži pred svetom!’
    </tei:p>
    <tei:p>
     Podobnými myšlienkami zaujatý ani nezbadal, že dosť ďaleko odbehol   od Cigánov. Len sa pretieral pomedzi ľudí; lebo sa bál, že ho daktorý   Jabloničan pozoroval a vysmeje, keď sa domov vráti. V tej náhlosti   búšil sa do akéhosi chlapa, že mu klobúk odfrkol. ,Ešte toto ťa   postretne!’ šomre, bežiac za klobúkom.
    </tei:p>
    <tei:p>
     „Ale ste to vy! Človek sa ani nenazdá — kdeže idete?“ Mišo pozrie   — Teliar, zakazáč! Usmieva sa veľmi figliarsky i žmurká veľmi   usilovne. Musel už navštíviť hostinec. „Či ste už predali tú   ošípanú?“
    </tei:p>
    <tei:p>
     „Tá je doma. Nepojal som ju do jarmoku,“ odpovedá veľmi sucho.   Neteší ho veľmi, že sa zišiel s ním. Jemu privlastňuje včerajší   poklesok: on aspoň by nebol toľko vypil, keby nie zakazáč. A potom   nepríjemné mu je, že sa musí pre ošípanú vyhovárať. Pravdu povedať mu   nemôže, lebo zakazáč by ju po dedine rozhlásil. To už ho zná.
    </tei:p>
    <tei:p>
     „Veď ste včera spomínali!“ chytá ho zakazáč.
    </tei:p>
    <tei:p>
     „Nuž, viete, v noci som si porozkladal. Viete, kŕmené nie sú v   cene. Iba abys’ ju darmo ta dal. Kým je takto teplo, do ceny tie   neprídu. A peňazí — tie nepotrebujem. Ošípaná ešte žerie, no a   kukurica — tá je ešte lacná. Tak som si porozkladal…“
    </tei:p>
    <tei:p>
     „Hej — hej!“ prisviedča zakazáč, žmurkajúc. „Ono i to je pravda. A   keď peňazí netreba… Pekný kožuch, veľmi pekný! I ja som si už   povykonával. Čo by sme vari sem dolu šli pozrieť, aký je jarmok. I   richtára mám pohľadať.“
    </tei:p>
    <tei:p>
     Prišli k najvyššiemu stavisku v Blatovciach. Je na poschodie,   stojí vprostred rínku, vidno ho zo všetkých strán. V bráne sa   premieľajú ľudia, strkajú sem i tam, hovoria i vadia sa. Iba vtedy to   utíchne, keď bránou vchádza alebo vychádza vozík, brička alebo   kočiar. To je tá Fúria, blatovský traktír#POZ#15;#I#traktír#-I# - (z   lat.) hostinec#-POZ#. Blatovce sú naň pyšné, že takého traktíra málo   nájdeš. Nuž, v každom ohľade Blatovce vynikajú — áno, v každom.
    </tei:p>
    <tei:p>
     „Čo by sme vari vošli,“ navrhuje Teliar.
    </tei:p>
    <tei:p>
     „Po čo?“ odpovedá mu chladne.
    </tei:p>
    <tei:p>
     „Vypijeme po pollitri a pôjdeme. I toho richtára musím   pohľadať.“
    </tei:p>
    <tei:p>
     „Ja nie,“ vraví Mišo celkom rozhodne.
    </tei:p>
    <tei:p>
     „Ako?“ diví sa Teliar. „Tu skapem, že nejdete! A čo by ste nešli?   Vypiť si môžeš, keď si v jarmoku!“
    </tei:p>
    <tei:p>
     „Ako kto. Ja nie.“
    </tei:p>
    <tei:p>
     „Hm,“ krúti Teliar hlavou. „Čože vás preletelo? Vám je čosi.   Zakázali vám pán farár.“ Žmurká veľmi falošne a usmieva sa. Mišovi je   to odporné. Musí klopiť oči. „No už vidím, že vám zakázali. Ale vy   urobte takto: týmto uchom dnu a týmto von! Viete, pánovi sa to povie:   Mišo, nepi, ja tiež nepijem! Pán je pán a ty si ty. Pán chodí po   hostinách, po báloch, po kasínach: ľahko tomu nepiť. Ale ty čo máš,   keď si nevypiješ? Bohuprisám nič — nič, ani toľko!“ ukazuje za necht   veľmi obdratý. „Ani toľko! A už keď si ja vinicu obrobím, bol by to   čert, aby z nej neužil! Ono i ja spievam na tej večierni: ,Ó, milá   střízlivosti…’, hej, spievam. Ale po večierni idem do chyžky, lebo   kdeže mám ísť? Nemám bálu, ani kasína!“ Vidno, že nad tým Teliar   dávno rozmýšľal a je presvedčený o pravde všetkého, čo vraví. „Keď   zakázali, nech zakázali! Kým vy prídete domov, do tých čias vám sto   ráz vyvetrie. Beztoho pri jarmoku a svadbe to víno krstia!“
    </tei:p>
    <tei:p>
     Mišovi sa zdá, že Teliar predsa len čosi hovorí, Teliar vôbec nie   je človek mechom udretý. Má skoro vždy pravdu. No kde by bola Mišova   vážnosť, keby dopustil na seba, že mu zakázali dačo urobiť?
    </tei:p>
    <tei:p>
     „Mne nezakázali. Náš pán farár nie sú taký. Môžem bárs celého… Nuž   môžem robiť, čo chcem.“
    </tei:p>
    <tei:p>
     „No vidíte — a nešli by ste! Poďte — veď len pollitra!“
    </tei:p>
    <tei:p>
     „Viete, akú mám náturu. Alebo nič, alebo veľa. Keď ja raz sedím a   pri mne fľaša — ja už nerátam, či pollitra, či celý.“ To zas bola   taká pravda, že sám Teliar musel prikývnuť.
    </tei:p>
    <tei:p>
     „Nech ho čert vezme — opijeme sa! Aspoň raz do roka. Ktovie, kedy   budeme takto spolu. A keď budeme opití, veď nás nenechajú. Richtár sú   na koňoch. Odvezú nás až k fare. Vyspíme sa, ani čert vás   nepozná.“
    </tei:p>
    <tei:p>
     ,Ak čert nie, ale pán farár hej. A Ločmanka!’ Ako si toto   pomyslel, váby Teliarove stratili svoju moc nad ním.
    </tei:p>
    <tei:p>
     „Nie, naozaj nemôžem. Keby mohol, už by len šiel.“
    </tei:p>
    <tei:p>
     „Veď mi už aspoň povedzte, prečo, prečo! Lebo keď nezakázali — ja   neviem už, prečo!“
    </tei:p>
    <tei:p>
     „Viete, zakazáč, ja som preplákaný trúnkom.“ Bolo mu i smiešno, že   musí užiť Ločmankino slovo. „Ani jesť už nemôžem. Vidíte, včera som   bol celý večer nanič. I teraz mi je ťažoba taká akási.“ Mišo už vidí,   že sa mu nevypletie, ak takto nie.
    </tei:p>
    <tei:p>
     „To je najlepšie znova sa napiť. Bohuprisám, to! Ja som sa bol tak   na svadbe skazil. Nič nebolo zo mňa. A ako som vypil pollitra —   človek ako druhý. Ani čo by bol sňal zo mňa! Uvidíte, i vás napraví.   Budete spomínať. Ani neviete, ako to napraví.“
    </tei:p>
    <tei:p>
     „Veď ja viem — viem,“ prisviedča Mišo. „Ale človek by sa opil. A   ja sa nemôžem. Viete — nechcel som vám povedať, ale teraz už poviem:   ja ponesiem veľké peniaze. Tak sa bojím, že mi vypadnú, alebo   čo.“
    </tei:p>
    <tei:p>
     Táto výhovorka pohla Teliara do rozmýšľania. „Hm,“ žmurká, a naraz   akási nová myšlienka šľahne mu v hlave. „Čo vás čert vezme — vy   cigánite! Ja už vidím — haha… Nemyslite, že ja… No ukážte, ukážte mi   ich. No ukážte, kde ich máte!“
    </tei:p>
    <tei:p>
     ,Už sa ho nestrasiem!’ zúfa Mišo. ,Ten vie všakové spády!’ Ale v   tej úzkosti prišiel na novú výhovorku.
    </tei:p>
    <tei:p>
     „Viete, ja ich u seba nemám, lebo mi ich ešte nedali. Keby ich   mal, vari by sa túlal tu pomedzi svet! Ale čakám na ne. Popoludní   idem k pánu notáru blatovskému. Kázali mi popoludní prísť. Viete,   dlžný sú pánu faráru — ale nerecte ani slova. Veď viete, ako medzi   pány — tým ľahko požičiavať! Tak mám ísť na mestský dom za pánom   notárom…“
    </tei:p>
    <tei:p>
     Teliar tuho žmurká, všelijako hľadí na Miša, ale ten sa už drží.   „Vidím už, že nechcete. Dneska ste akýsi… Nuž ja idem.“
    </tei:p>
    <tei:p>
     Keď Teliar zapadol v hostinci, na Miša prišiel veľký žiaľ. Bolo mu   clivo, ako koho vysotia z teplej izby von do chujavice. Ozaj, ozaj,   čo má človek za potechu na tom svete! Mám vari ženu alebo deti! Načo   som ja na svete — i ten červiak je dačo, iba ja neviem, načo som tu.   A či ja ozaj nikdy nebudem v tom hostinci? Len ako to môže byť?’   Život sa mu zdá nesmierne pustým — nikde stromka, nikde studničky,   nikde odpočinku. Púšť a púšť… ,Eh, slovo je slovo…’ teší sa. No i to   už pobledlo v jeho očiach. ,Len prečo mi zakazujú? Veď by ja len   trochu — iba čo by sedel a na druhých pozeral. Ozaj!’ zarazil sa   veľmi nad svojou myšlienkou. ,Ako by to bolo! Keď už toľko   povymýšľali, prečo nevymyslia vytriezvieť! Tak by sa už nebál. Pán   Nitkay by nevyzradili, kto kupoval u nich špéciu. A ja by ju vždy   sebou nosil! Šiel by z Korbeľovej chyžky a kým by prišiel k svojej,   bol by triezvy. Pán farár by ani nevedeli, kde som bol. Alebo i tak   by sa mohlo: ja by ju rovno sypal do vína. Víno by už nebolo ani ako   víno, iba taká, taká vodička, ale dobrá… Pane na nebi! Čo by sa mohlo   vymyslieť! Ako by to bolo! Opitých by nebolo na svete — samí triezvi   iba…’
    </tei:p>
    <tei:p>
     Mišo sa zaľúbil do svojej myšlienky. Bol by ju rozpriadal   donekonečna, keby ho nebol pomýlil veľmi hlasný vrzgot topánok. Ide k   nemu veľmi, ale veľmi dlhý kabát. No a v tom kabáte trochu vidno, hej   veru, to sú vrženický pán farár. Oni ver’, druhý nikto nechodí v   takom dlhočiznom kabáte. Okrem neho majú i klobúk dosť vysoký a na   nose belasý škripec — to proti tomu prachu. Na malikých, nežných,   veľmi krásnych rúčkach, ktoré im ktorákoľvek dáma môže závidieť, sú   tesné, čierne rukavice. Tie rúčku robia ešte menšou, ešte tlstejšou.   V pravej nesú čierny dáždnik, lebo vždy chodia s dáždnikom. Mišo sa   im zďaleka usmieva. Veď i do Jabloníc sa vždy takto oblečú. Lenže v   Jabloniciach i do izby vojdú. No a to vstúpenie do izby — ešte len to   je neobyčajné! Otvoria sa dvere, najprv vojde klobúk s pravou rukou,   potom dáždnik s ľavou rukou, konečne skočí škripec z nosa a len potom   — nie, už prvej skočia jablonický pán tatík a kričia: „Servus,   Šándor, vitaj!“
    </tei:p>
    <tei:p>
     No tu nemožno vám vidieť, ako pán tatík vchádzajú do izby. Len   preto, že izby niet. To je iba trotoár a na ňom stojí Mišo, vlastne   kráča oproti pánu tatíkovi, usmievajúc sa. Áno, vždy som žiarlil na   pána tatíka. Videl som, že je on Mišovou láskou.
    </tei:p>
    <tei:p>
     „I vy ste tu, Miško?“ A pán farár podáva mu svoju malú ruku. „Kde   sú pán farár?“
    </tei:p>
    <tei:p>
     „Neprišli ver’. Majú…“
    </tei:p>
    <tei:p>
     „Škodu. Pozdravte ich. A ako sa máte?“
    </tei:p>
    <tei:p>
     „Dobre, pán farár, dobre,“ i kladie im na rameno ruku a hladí ich.   Nuž má ich rád — a ako! Ale kdeby nie. Osoba posvätená, a keď prídu   do Jabloníc, obzrú i ošípané i kravičky: všetko pochvália i na všetko   sa povypytujú a Mišo o všetkom dáva vývod. A potom ide pravý opak   všetkého. Mišo sa vypýta ich na ošípané, na kravičky, na úrodu i na   starého Barborčíka.
    </tei:p>
    <tei:p>
     „Vy sa už na zimu zaodievate, ako vidím!“
    </tei:p>
    <tei:p>
     „No tak, proskám pekne, dvojctihodná milosť…“
    </tei:p>
    <tei:p>
     „Vy ste už človek! A môj Barborčík všetko prepije. I v krčme   urobil mi dlh; vybral, čo mal u mňa — i žida musím vyplácať. Prišiel   mi i sem, a Pažitka mi vraví, že už o svete nevie. Leží vraj kdesi vo   vozíku. Takú ja mám s ním biedu. Keby i vypil, ale aspoň toto   nerobil!“
    </tei:p>
    <tei:p>
     „Tak, tak,“ prisviedča Mišo. „Človek si má merkovať, keď je v   ceste…“
    </tei:p>
    <tei:p>
     „Ale ja musím ísť. Tak pozdravte pána farára, že tento týždeň   prídem. Zajtra mám zlievku v Lemberovciach. Budem mať málo vína:   ľudia nechcú priliať. Vody by priliali!“
    </tei:p>
    <tei:p>
     „To i nám tak, proskám pekne, pán farár! I nám. Ale my už máme na   to takú správu. Tadnu sa zamočí, a keď je moc vody, tak neukazuje   grády. Ľudí veľmi zháklo! Jedného tak dolapili pán farár, tak ten   behal po chyžkách: ,Ľudia, nelievajte vodu! Pán farár zvedia, lebo   majú čerta…’ Hej, tak bolo veru!“ A Mišo sa rozosmial srdečne.
    </tei:p>
    <tei:p>
     Pán farár už urobili krok a obrátili sa. „A vy si nevypijete?   Vypite si, keď je jarmok!“ S vrzgotom tajdú dolu rínkom, pozdravujúc   ľudí na všetky strany i ďakujúc za pozdravy.
    </tei:p>
    <tei:p>
     ,Slovo je slovo… Ale ľaľa!’ udrel sa Mišo do čela. ,Veď som si tak   dal slovo, že keď pán farár dovolia! A teraz mi dovolili, ešte sami   zaspomneli: ani som nič nepovedal. No — čo preto, že sú nie náš! Sú   oni z Vrženíc, to je pravda, ale posvätený sú just ako náš… Ja   myslím, čo povie jeden, to uzná i druhý; lebo oni sú rovnakí. Ba nie   — pán vrženický sú väčší — ľaľa, i na exámenty chodia, sú pán   dekan#POZ#16;#I#na exámenty chodia, sú pán dekan#-I# - predstavený   niekoľkých fár (dekan) chodieval na záverečné skúšky na konci roku   („exámeny“)#-POZ#. Už by ich nezvolili na takú službu, keby neboli   súci…’
    </tei:p>
    <tei:p>
     Ako videl, že pán farár zašiel, šibol do brány. Je veselý, že si i   vypije, i zákaz neprestúpi, ani svedomie si nepoškvrní. Ponáhľa sa,   len aby čím skôr tam bol, žiada sa mu zasadnúť si k Teliarovi a   richtárovi a pozhovárať sa už raz i srdečnejšie. I takto sa necíti   akosi, čo dnes ešte nič neužil. ,Darmo je — fundament je, keď si   vypiješ,’ hovorí si.
    </tei:p>
    <tei:p>
     Vystúpil na schôdky, ktoré sa mu zdajú, že vedú do raja. Obzrel sa   ešte raz do brány, akoby chcel vidieť to dnešné utrpenie, ktoré v nej   prestal. Pozrie do dvora, kde je mnoho, mnoho vozíkov. V jednom stojí   vrženický kostolník Pažitka a kýva naň.
    </tei:p>
    <tei:p>
     „Ja?“ ukazuje Mišo na seba. Pažitka prikyvuje hlavou a kýva ho k   sebe. „Čože je?“
    </tei:p>
    <tei:p>
     „Pomocte mi tohto starigáňa!“ ukazuje na chlapa, ktorý leží na dne   vozíka ako snop, dolu bruchom. „Pomocte — lebo sa zadusí — ja neviem,   ako ľahol!“ A bolo šťastie, že ho prevrátili horeznačky. Bol by sa   vari zadusil, lebo mal hlavu zahrabanú v sene, i celá tvár obelasela.   Ale tvár ako tvár! Ale nos, ohromný, nabubrený, ten je modrý ani   šata. „Korheľ!“ odpľul si Pažitka.
    </tei:p>
    <tei:p>
     „No už je,“ vraví Mišo, vracajúc sa pod bránu. ,A mňa by tiež   takého doviezli do Jabloníc,’ myslí ďalej pre seba. ,A keď by ma   zložili vo dvore, pán farár by vyšli, videli… A Ločmanka!’ Osud sa mu   predstavil v takých hrozných farbách, že mu vlasy dupkom vstávali. ,A   ja by bol šiel, ja blázon! Zajtra by ma boli odpravili, ale celkom   naisto…’
    </tei:p>
    <tei:p>
     „Nejdete dnu?“ volá ho Pažitka.
    </tei:p>
    <tei:p>
     „Ja som už bol, nemám kedy.“ Prace sa pomedzi ľudí, akoby mu pod   nohami horelo.
    </tei:p>
    <tei:p>
     „Miško — Miško! Vráťte mi tamtoho — toho!“
    </tei:p>
    <tei:p>
     To kričí z tých istých schodkov, na ktorých už Mišo dneska stál,   dievča nie celkom mladé, ale ani nie také staré. Bola možno kedysi   pekná; no že je teraz už nie, musí to i sama cítiť. Preto tak   zasypala si tvár tuším škrobom a líce natrela akousi farbou; možno   cviklou. Ináč je veľmi pekne oblečená, má napred seba bielu zásterku,   z ktorej strapce visia po čiernej sukni.
    </tei:p>
    <tei:p>
     „Ešte ťa i tá pokúša!“ šomre si Mišo, stúpajúc hore schody nie   veľmi ochotne.
    </tei:p>
    <tei:p>
     „Oddali ste lístok?“ pýta sa ho, položiac mu malú, chudorľavú   rúčku na plece.
    </tei:p>
    <tei:p>
     „Oddal ver’ — hneď včera.“
    </tei:p>
    <tei:p>
     „Čo povedali?“
    </tei:p>
    <tei:p>
     ,Čo povedali,’ durdí sa Mišo. ,čože jej už povieš!’
    </tei:p>
    <tei:p>
     Celá táto vec zdá sa mu akási nedobrá. Má jej vôľu rozpovedať, čo   pán farár už sto ráz prezradili. ,Ale ako jej povieš — ako!’ zúfa si.   Vidí ju, ako číha na jeho slovo, ako sa jej tá ruka trasie na jeho   pleci. Vidí zhon všakových pocitov, ktoré sa prezrádzajú v očiach i   na tvári. ,No, čože jej povieš — vari pravdu?’ A nechcelo mu to slovo   nijako prísť na jazyk. ,Hľa, už je i v rokoch a takto sa blaznie.   Pane bože, keď si to len nerozváži: veď pán farár nikdy neboli u   nich…’
    </tei:p>
    <tei:p>
     „Že dajú pozdravovať,“ riekol po čase. ,Eh, čo — to je nie toľko:   pozdravovať ešte dajú každého. To je nie toľko. I pán farár z Vrženíc   dali nás pozdraviť.’
    </tei:p>
    <tei:p>
     „Naozaj?“ vykríkla krásavica. „A čo povedali ešte? Prídu?“
    </tei:p>
    <tei:p>
     ,Čo sa ťa bude spytovať! Akoby ja vedel, kde oni pôjdu.’ A   skutočne netušil, že jeho pán má dakde ísť. Ani lístok nečítal;   nevie, či bol a kde bol pozvaný.
    </tei:p>
    <tei:p>
     „Apa ich invitovali#POZ#17;#I#invitovať#-I# - (z lat.)   pozvať#-POZ# na mena — bude Vendelína,“ vysvetľuje krásavica. „Tak   som im to odpísala. Čo povedali?“ Zas vidno, ako chtivo čaká na jeho   slovo.
    </tei:p>
    <tei:p>
     „Ja si hútam, že neprídu,“ odpovedá Mišo.
    </tei:p>
    <tei:p>
     „Nuž?“
    </tei:p>
    <tei:p>
     „Teraz sú chorý, ani na jarmok nešli.“
    </tei:p>
    <tei:p>
     „A sú veľmi — veľmi?“ Celá je preľaknutá. „Čo im je? Ležia?“
    </tei:p>
    <tei:p>
     „Nuž, polihujú oni, polihujú.“ A dokladá pre seba: ,V noci každý   polihuje…’
    </tei:p>
    <tei:p>
     „Tak neprídu!“ volá sklamaná. Vidno, že i slzy jej v očiach hrajú.   „A ja som myslela, že prídu!“
    </tei:p>
    <tei:p>
     „Veru ťažko, ťažko! Nech sa ani nedržia na nich…“
    </tei:p>
    <tei:p>
     „Lebo nechcú — preto neprídu. Len pravdu recte: nechcú!“
    </tei:p>
    <tei:p>
     „Ja — ja neviem, ako si rozhútajú. Ale ja hútam, že neprídu!“
    </tei:p>
    <tei:p>
     „No, povedzte im, že sa budem veľmi, veľmi hnevať, ak neprídu. Ale   nezabudnite. Viete? A teraz poďte dnu, nalejú vám do pollitra…“
    </tei:p>
    <tei:p>
     Mišo sa bráni, ako môže; vyhovára sa na všetky strany.
    </tei:p>
    <tei:p>
     „Tak nate, kúpte si indy dačo,“ strká mu čosi do ruky. „No, čo   nechcete?“ vraví už s hnevom. „Vezmite si, zíde sa vám…“
    </tei:p>
    <tei:p>
     „Ja mám peňazí dosť — ja nemôžem.“
    </tei:p>
    <tei:p>
     Hľadí mu do očí a tuší čosi, čoho sama sa bojí. Vidí v tých očiach   veľké rozpaky.
    </tei:p>
    <tei:p>
     „Nechcete?“
    </tei:p>
    <tei:p>
     „Nemôžem,“ odpovedá Mišo. „Pán farár mi zakázali…“
    </tei:p>
    <tei:p>
     Sám sa zľakol, čo to povedal. Ona stojí na tom istom mieste ako   ohlušená.
    </tei:p>
    <tei:p>
     ,Eh, čo sa budem toľko zapodievať,’ myslí si Mišo. ,Teraz mi už   dáš pokoj azda.’
    </tei:p>
    <tei:p>
     Pretrel sa pomedzi ľudí a voľnejšie si vydýchol, keď zazrel pred   sebou zase rínok.
    </tei:p>
   </tei:div>
   <tei:div type="chapter">
    <tei:head>
     5. Koniec, ale bez kyjaka
    </tei:head>
    <tei:p>
     Mišo rozostrel kožuch na stôl. Čaká, čo Ločmanka povie.
    </tei:p>
    <tei:p>
     „To nič nepotrvá — to je veru nanič.“
    </tei:p>
    <tei:p>
     Od rána je ešte nie na mieste. Mišo vidí, že dlho bude takáto   neslaná, nemastná.
    </tei:p>
    <tei:p>
     „Ako chce,“ odpovedá jej celkom neurazene. A medzitým vyťahuje   čosi z vrecka na novom kožuchu. „Toto som vám kúpil. Aby vás v ruky   neoziabalo, keď pôjdete do kostola.“
    </tei:p>
    <tei:p>
     Ležia pred ňou rukavice veľmi pestré. Hrajú vo všetkých farbách,   iba sú bez prstov. Také ich mávajú kofy po trhoch.
    </tei:p>
    <tei:p>
     „Ba čo si nešanujete svoj groš!“ vytýka mu Ločmanka. No v tvári je   vidno, že ťažko premáha v sebe radosť. „Rozdáte si všetko, vám nič   nezostane.“ V tých slovách sa už zračí, že jej osud Mišov zas zaľahol   na duši.
    </tei:p>
    <tei:p>
     „Ojoj — ja mám peňazí dosť,“ búšil sa po vrecku. „Keď budem mať   stovku, dám ich na interes.“
    </tei:p>
    <tei:p>
     „Na interes!“ diví sa, postaviac sa pred neho. Zas pootvorila ústa   a šúcha sa po nose. „Ale Dornu,“ dokladá s úsmevom.
    </tei:p>
    <tei:p>
     „Ja už nebudem piť.“
    </tei:p>
    <tei:p>
     „Nebudete?“ Zaknísala sa na nohách a utiera dlane o zásteru.   „Nebudete, naozaj?“
    </tei:p>
    <tei:p>
     „Naozaj!“ riekol rozhodne.
    </tei:p>
    <tei:p>
     „Dneska!“ doložila s hlasitým smiechom.
    </tei:p>
    <tei:p>
     „Nikdy!“ zdvihol Mišo ruku slávnostne ako k prísahe. „Nikdy, iba   keď mi pán farár dovolia.“
    </tei:p>
    <tei:p>
     Ločmanka sa veľmi rozosmiala.
    </tei:p>
    <tei:p>
     „Joj — choďte! To ste už sto ráz povedali.“
    </tei:p>
    <tei:p>
     „Ale teraz už naozaj,“ riekol Mišo veľmi vážne.
    </tei:p>
    <tei:p>
     Ločmanka otvorila ústa a napráva si šatku na hlave. Hľadí veľmi   posmešne naňho.
    </tei:p>
    <tei:p>
     „Veď sa nahľadíme — nahľadíme.“
    </tei:p>
   </tei:div>
  </tei:body>
 </tei:text>
</tei:TEI>
