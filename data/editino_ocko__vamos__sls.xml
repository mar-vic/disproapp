<?xml version="1.0" encoding="utf-8"?>
<tei:TEI xml:id="slk1925862" xml:lang="slk" xmlns="http://www.tei-c.org/ns/1.0" xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0">
 <tei:teiHeader>
  <tei:fileDesc>
   <tei:titleStmt>
    <tei:title>
     Editino očko : ELTeC edícia
    </tei:title>
    <tei:author ref="viaf:88126800">
     Vámoš, Gejza (1901 - 1956)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     43610
    </tei:measure>
   </tei:extent>
   <tei:publicationStmt>
    <tei:p/>
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Vámoš, Gejza
     </tei:author>
     <tei:title>
      Editino očko
     </tei:title>
     <tei:pubPlace>
      Bratislava
     </tei:pubPlace>
     <tei:publisher>
      Leopold Mazáč, Sväz slovenského študentstva
     </tei:publisher>
     <tei:date>
      1925
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p/>
  </tei:encodingDesc>
  <tei:profileDesc xmlns:eltec="http://distantreading.net/eltec/ns">
   <tei:langUsage>
    <tei:language ident="slk"/>
   </tei:langUsage>
   <tei:textDesc>
    <eltec:authorGender key="M"/>
    <eltec:size key="short"/>
    <eltec:canonicity key="unspecified"/>
    <eltec:timeSlot key="T4"/>
   </tei:textDesc>
  </tei:profileDesc>
  <tei:revisionDesc>
   <tei:change when="2025-02-11">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     Editino očko
    </tei:head>
    <tei:head/>
   </tei:div>
  </tei:front>
  <tei:body>
   <tei:div type="chapter">
    <tei:head>
     EDITINO OČKO
    </tei:head>
    <tei:p>
     Dovoľte mi láskave, aby som vám predstavil Editu, o jejž očku rád   by som, hľa, niečo rozprával.
    </tei:p>
    <tei:p>
     Edita je mojou malou, deväťročnou sestričkou. Sám som ju ešte   donedávna neznal. Ešte pred rokom nezbadal som, že je na svete. Voči   malým deťom som predpojatý. Pokladám ich za nečisté, neslušné, stále   vrieskajúce, neovládateľné, mrzké, malé bytosti, s ktorými najlepšie   nemať nič spoločného. Edita síce nevrieskala nikdy, ani neslušnou   nebola, sošity a knihy mi neroztrhala, ale predsa som si jej   nevšímal. Pred rokom však naraz som ju uvidel. Čistila mi kefou   klobúk, potom prišla ku mne a podala mi ho, lebo som sa chystal práve   odísť.
    </tei:p>
    <tei:p>
     „Kto vám kázal, aby ste mi klobúk okefovali?”
    </tei:p>
    <tei:p>
     „Nikto.”
    </tei:p>
    <tei:p>
     „Ona vám už mnohokrát preukázala podobné služby, len ste si toho   nevšimli”, potvrdila Macka, druhá, štrnásťročná moja sestrička.
    </tei:p>
    <tei:p>
     „Hm…”
    </tei:p>
    <tei:p>
     Zadíval som sa na Editu. Malé, štíhle, filigránske dievčatko. Taká   jemná, porcelánová figúrka. Človek by sa jej bál dotknúť, aby ju   neporušil, nerozbil. Jej modré, veľké očká, z čistej, trochu rumennej   tváričky, vážne sa dívajú na mňa. Pohladím jej plavé, hodvábne   vlásky:
    </tei:p>
    <tei:p>
     „Edita, ďakujem vám za láskavosť. Ste vskutku milá a pozorná.”
    </tei:p>
    <tei:p>
     Neodpovedá, len sa díva na mňa.
    </tei:p>
    <tei:p>
     Rád by som vedel, načo myslí, prečo je tak vážna?
    </tei:p>
    <tei:p>
     Začal som ju pozorovať. – Editu nemôžem pristihnúť, aby niečo   nerobila. Edita vyberie slúžke z ruky prácu a urobí ona sama. Skoro   som sa zasmial, keď som uvidel to malé, filigránske dievčatko   ohromnou metlou riadiť na dvore.
    </tei:p>
    <tei:p>
     „Prečo jej dávate také ťažké práce? Co to robíte s tou   Editou?”
    </tei:p>
    <tei:p>
     „Veď jej nikto nič nekáže. Ona to robí z vlastnej vôle a nedáva sa   odhovárať.”
    </tei:p>
    <tei:p>
     „Edita, aké to máte nápady? Prečo sa tak namáhate? Prečo radšej   niečo nečítate? A či nechcete byť študentkou?”
    </tei:p>
    <tei:p>
     Edita je chviľu v rozpakoch, potom odloží metlu a ide dnu do   domu.
    </tei:p>
    <tei:p>
     „Edita, jestli máte chuť, poďte so mnou na prechádzku.”
    </tei:p>
    <tei:p>
     Musím poznať, čo je s tým deckom? Zdá sa, že je pravým opakom   Mačky, ktorá je viacej teoretikom a o praktický život sa   nezaujíma.
    </tei:p>
    <tei:p>
     Edita vážne kráča vedľa mňa. Chytím ju za ruku; „Edita, povedzte   mi, prečo ste vy taká vážna?”
    </tei:p>
    <tei:p>
     „Ako by som mohla byť veselá, keď mi tá Mariša stále sľubuje, že   ma naučí pančuchy štopovať a potom nikdy nemá času; vždy ma odbýva   tým, že…
    </tei:p>
    <tei:p>
     „No dobre, dobre Editka.”
    </tei:p>
    <tei:p>
     Zbadám, že je Edita hlúpym, hlúpučkým dievčatkom, že po Mackiných   rozumovaniach v nej nieto ani stopy. Edita je, ako malé teliatko,   samostatného názoru na nič nemá, len na prácu a je nekonečne   dobrodušná a pozorná. Edita celý deň mlčí a je vážna, chybujú v nej   alüry duchaplných, zázračných detí, ale má vzácne vyvinutý smysel   spoločenský a za zdvorilé slovo dušu by dala človeku.
    </tei:p>
    <tei:p>
     Začínam mať to dievčatko veľmi rád. Jej úslužnosť a tichá   zdvorilosť nezná hraníc, z každého pohybu toho maličkého,   filigránskeho sťvoreníčka sála toľko šľachetnej harmónie, toľko   prirodzeného pôvabu, že je mi teskno po nej, keď ju deň nevidím.   Najradšej by som si ju vstrčil do vrecka, ako takú drahú, milú,   maličkú sošku.
    </tei:p>
    <tei:p>
     Editka sa spoločensky so dňa na deň vyvíja. Znajú ju všetci moji   priatelia. Ide nakupovať, navarí nám čaju a okúzli každého svojou   milou vážnosťou a pozornosťou.
    </tei:p>
    <tei:p>
     Len vzdelávať sa nechce. Filozofiu nemá rada. Pozorné počúva, ale   videť na nej, že ju to neinteresuje. Že má v škole samé jednotky, to   môže ďakovať tiež len svojej milej povahe.
    </tei:p>
    <tei:p>
     Nič to Editka! Nebude z teba suchá, filozofiou otrávená,   okuliarovitá, premúdra profesorka, ty budeš len Editou, našou   maličkou, hlúpuôkou gazdinkou, ktorú by sme ale nedali za múdrosť   všetkých mudrcov.
    </tei:p>
    <tei:p>
     Editka je mojou reprezentantnou priateľkou.
    </tei:p>
    <tei:p>
     Ona je mi akýmsi doplnkom duševným, som pyšný, že sa s ňou môžem   ukázať. Edita okúzli každébo a ja sa zohrievam v teple, čo jej   maličkú, tenkú postavu a jej drahú povahu všade obklopuje, ako   zázračná glória hlavu svätých. Edita pretvoruje, preformuje každého,   každú atmosféru na svoju drahú dobrotivú podobu a to robí malé toto   dievčatko nie afektovaným spôsobom fenomenálnych, zázračných detí,   ale ticho, nevedomky. S nikým nie je dôverná, nik ju nebozkáva a   nemazlí sa s ňou. Jej vážnosť je niečo samozrejmého a prirodzeného. –   To je Edita a Edita je toto. – Ani viac, ani menej.
    </tei:p>
    <tei:p>
     Edita sa stáva vážnym faktorom môjho života. Začínam s ňou   kombinovať.
    </tei:p>
    <tei:p>
     „Editka, chcem sa s vami trochu poshovárať. Viem, že vás to   neinteresuje, snáď ani mi neporozumiete, ale potrebujem teraz   láskavého, vážneho pohľadu vašich modrých očiek.”
    </tei:p>
    <tei:p>
     Hľa, pozrite Edita, prichádzam na to, dozrieva vo mne myšlienka,   že som na tomto svete úplne zbytočným človekom. Prichádzam na to, že   ma mimo vás nik nemiluje. Pozrite Edita, ja roky a roky vylievam   svoje myšlienky, svoje city do studne, z ktorej pije verejnosť. Mňa v   čiernych nociach, keď ľuďom sa sníva o blaženosti, keď nanajvýš pilný   študent bdie u stola, aby sa prežúval cez hory svojich kníh k   šťastnej budúcnosti – vtedy Edita, v čiernej noci, ktorú neruší len   kľudné chrápanie môjho drahého priateľa, ktorý spí spánkom   spravodlivých ľudí, – vtedy, Edita, ma šielená tuha vedie k bielemu   papieru, aby som vlial do pera svoju lásku i svoju nenávisť k tomuto   svetu a k ľuďom, ktorých predsa, predsa len nekonečne milujem,   hociako sa odkopem niekedy od nich.
    </tei:p>
    <tei:p>
     Ja, Edita, vlievam do pera svoje city, svoju nahú dušu, tak, ako   je, s úprimnosťou kajúceho hriešnika na smrteľnej posteli. Stojím vo   svojich literách pred ľuďmi tak nahý, ako ma mater porodila. Trpím,   plačem a prídem do šialenej extázy tam pri tom bielom papieri, a čo   ta perom naškriabem, to som ja, Edita, ja, moja nahá podstata, ani   horšia ani lepšia, práve taká, ako som ju vykreslil na ten biely   papier. A myslíte, Edita, že sa mi podarilo získať jediného priateľa?   Myslíte, že sa našiel človek, ktorému sa zadrapily moje city do duše,   zatriasly ním a nútily ho spoluchvieť sa a súzvučať s vlnami mojej   psyché?
    </tei:p>
    <tei:p>
     Že ma tie moje konfesie, moje spovedi pŕiblížily ľuďom? Nie,   Edita!
    </tei:p>
    <tei:p>
     Marné to bolo všetko. Som od ľudi ďalej, ako posledný ožralý   paholok, ktorého od zvieraťa rozlišuje len to, že miesto vody pije   špiritus.
    </tei:p>
    <tei:p>
     Edita, márne som svliekal svoju dušu do naha; v tom mori tuposti a   bezcitnosti ztratily sa vlny mojej psyché bez konsonancie, bez   ozveny.
    </tei:p>
    <tei:p>
     Edita, rozumejte mi. Nič sa mi nestalo. Nespravili mi nič zlého,   ani nemohli, lebo veď, keď na to pride, udrieť viem i ja, že zabolí,   kam trafí. Mne, Edita, nikto nič nespravil, ale zroňuje ma bezcitný   hlúpy, nenávistný smiech, plný sotva utajenej zlomyseľnosti, lebo   jasne mi zvučí z neho odkaz:
    </tei:p>
    <tei:p>
     – Marné je všetko, nieto prostriedku, moci, ktorou by som sa   prebil cez v hnusných, intrigánskych bojoch zdrevenelú, paranoicky   zlomyseľnú kôru tých duší. Márne som vlial svoju nahú dušu de pera a   do slova; priatelia, tých niekoľko bytostí o ktorých som si myslel,   že sú mojej duše blízko, veď spolu sme plakali, zúfali, úfali,   šialeli toľko a toľko ráz, tí ma odkopnú a zašpinia hneď, akonáhle sa   nám záujmy, čo aj len zdanlivé, na prvý pohľad trochu skrižuju.
    </tei:p>
    <tei:p>
     Kde je sila myšlienky, kde je príbuznosť duší, Edita? – Je to   všetko len chvíľkové, je to len naivný sebaklam, humbug.
    </tei:p>
    <tei:p>
     Zroňuje na ten svet, tá celá rozoštvaná zemeguľa, kde ľudský   pokrok naraz produkuje salvarsan a 42 centimetrové delá, kde sa ľudia   menom Spasiteľa na rtoch vraždia. Spoločenstvo, kde sa jeden druhému   díva do hrnca, čo si varí ten druhý na obed a slina mu tečie od   závisti, ide toho druhého v mene Pravdy vykynožiť zo sveta, keď mu   uvidí v hube väčší kus hnilého mäsa.
    </tei:p>
    <tei:p>
     Dušu mi svierá pocit hnusu, keď vidím, že ľudom, intelektuálom tá   bohatá zemeguľa nedopraje nič „nadbytočného”, že im vypočítajú   živobytie na gramy; toľko smieš sožrať, toľko šiat kupovať, keď sa   rozmnožíš, dostaneš nejaké prídavky, aby tvoje plody hladom   neskapaly. Zídu sa: tvoji synovia pre vojny, epidémie, náhody, –   dcéry tvoje pre prostitúciu, alebo pre tuberkulotické živorenie v   obchodoch a kanceláriách.
    </tei:p>
    <tei:p>
     Boly časy, Edita, keď ma tie veci bolely, až do zošalenia, keď som   chcel ten svet rozdrúzgať, alebo spasiť za každú cenu. Potom prišly   zkúsenosti, prišla psychopathologia a tie ma naučily, že škoda sa   rozčuľovať: odstraníš zlo dvermi, vojde ti cez oblok. Odstrániš   hmotnú biedu, neodstrániš légie nemocí, ktoré existujú a existovať   budú kedysi, neodstrániš tehly, ktoré nám padajú na hlavu na ulici,   nič nemôžeš robiť proti nešťastiu, zdedenému po rodičoch, alebo   náhodnému.
    </tei:p>
    <tei:p>
     Dnes už nechcem korigovať. Nechcem už svet spasiť. Sosmiešnily sa   mi allúry novodobých prorokov, ktorí tak rastú v rozličných   politických kluboch, ako huby po daždi.
    </tei:p>
    <tei:p>
     Dnes nemám už len jednu túžbu: Preč, preč z toho ohavného jarmoku,   niekam ďaleko, kam ani vták neletí. Za horami za mórami kdesi sa   nájde azda, iste sa nájde, musí sa nájsť nejaký ostrov, nejaký   prales, nejaká oáza, kde jasné lúče ranného slnca nekalia hmly a   smrduté výpary biedy a egoizmu. Kde voľne rastie banán a kokosový   orech. Ta pôjdem, Edita.
    </tei:p>
    <tei:p>
     Och, to bude krásne. Viete čo? Pôjdem medzi Zulukafrov do Afriky.   To sú zaujímaví ľudia. Zožierajú sa síce tu i tam, jestli sa nemýlim,   ale nerobia to aspoň v mene lásky, ako u nás v Európe. A potom ich   naučím lepším mravom. Len si predstavte, Edita! Môžem tam spraviť   ešte aj kariéru. Povedzme ja, ako znamenitý chirurg zoperujem ženu   nejakého černošského kráľa na apendicitis, zapáčim sa jej,   zaprotežuje ma u dvora a mám-li šťastie, môžem sa stať i dvorným   lekárom jeho veličenstva.
    </tei:p>
    <tei:p>
     Pomyslite si, Edita! Nebude to vznešené? Prirodzene, vy prídete so   mnou. Vy budete mojou asistentkou.
    </tei:p>
    <tei:p>
     Je to krásna, čistá, precízna práca, hodí sa práve pre vás   znamenite. Príde s nami i Macka. Ona bude mojou tajomníčkou, bude mi   klopať moje novely do stroja. Lebo úfam, Edita, ba som pevne   presvedčený, že sa mi podarí časom vzbudiť záujem Zulukafrov aj voči   literatúre. Iste bude mi umožnené aj knihu vydať. Vyjde mojim   vlastným nákladom, lebo tam budeme bohatí, Edita.
    </tei:p>
    <tei:p>
     Otecko, ktorý prirodzene tiež pride s nami, bude dozorcom nad   našimi kávovými plantážami. Nemusí viacej celý deň v kancelárii   robotovať a oči si kaziť aj v noci. Bude sa len prechádzať a   domorodcom komandovať.
    </tei:p>
    <tei:p>
     A potom, keď náhodou zatára sa k nám nejaký beloch z tej divokej   Európy, viem, že sa zadiví nad našou kultúrou. Ja budem voči nemu   gavalierom. Uhostím ho, navarím mu čiernej kávy z našej vlastnej   úrody a dám mu na pamiatku sväzok svojich sosbiených noviel, na   titulnej stránke s vlastnoručným podpisom.
    </tei:p>
    <tei:p>
     No, nebude to vznešené, Edita?
    </tei:p>
    <tei:p>
     „Ale hej, náramne,” riekla Edita s výrazom hlbokej presvedčenosti   na tvári, taktne si pritom zívajúc do vreckovky.
    </tei:p>
    <tei:p>
     V poslednej dobe som trocha precitlivelý. Hanbím sa, že moja drahá   Medicína dosiaľ nevyničila zo mňa také malicherné, nedôstojné, ani   laikovi nesvedčiace motívy, ale nemôžem zato.
    </tei:p>
    <tei:p>
     Myseľ mi kalí kvičanie zajaca, ktorého na kraji lesíka v šeru   podvečera chytila líška. Ten hlúpy zajac jačal, ako malé dieťa, ako   ho líška kántrila a mňa čert práve vtedy viedol popri lesíku, že mä   mráz prešiel od ľútosti a hnusu.
    </tei:p>
    <tei:p>
     Myseľ mi vŕta pišťanie môjho malého Pišťu. – Pišta je maličké,   biele morčiatko, z ruky asistentovej som si ho zachránil, keď mu   chcel dať práve zkúškovú injekciu z krvi nejakého nemocného. Nazýval   som ho Pištom, lebo ráno, keď sa zobudil pišťal, ako malé kurča.
    </tei:p>
    <tei:p>
     Vychoval som si Fištu a uzavrel s nim priateľstvo. Býval v mojom   širokom z trstiny pletenom foteli.
    </tei:p>
    <tei:p>
     Raz v noci ma zobudilo Pištovo pišťanie. Takým srdcervúcim hlasom   pískal v tej pozdnej, tichej, nočnej dobe, že mi vlasy vstaly hrúzou   na hlave. Nevedel som sa hnúť asi minútu, len Tidím, že niečo, pes,   či kočka, – nejaké temné zviera so zelenými, fosforeskujúcimi očami   unáša môjho Pištu. Zachytil som revolver s nočného stolku a praštím   za ním, ale už bol vonku cez oblok.
    </tei:p>
    <tei:p>
     Zmeravel som s hrúzou. Co sa tu stalo? A vonku v tichej, čiernej   noci ešte stále bolo počuť pišťanie môjho malého Pištu. Ten hlas mi   rezal do nervov. Znel vždy z diaľnejšieho miesta a vždy tlumenejšie.   Ako pološialený vyskočil som s malým elektrickým lampášom a s   revolverom v ruke a tak, ako som bol, v jednej košeli vybehol som do   čiernej noci. Pobehal som celú sihoť široko-ďaleko, všade ticho,   nikde nič.
    </tei:p>
    <tei:p>
     Bolo po mojom Pištovi. Žalostné pískanie toho maličkého,   bezbranného, mne tak milého zvieratka tak mi vŕtalo do duše, že som   išiel bláznieť od žiaľu. Sadol som si na breh mŕtveho ramena Váhu pod   bananským kopcom, kde zo zeme vyvierajúca horúca voda parila
    </tei:p>
    <tei:p>
     sa do chladnej noci a tam som smútil nad Pištom. I zrela vo mne   myšlienka pomsty, pomsty krutej, nedefinovateľnej, veď ani neviem, čo   to bolo, kuna, či kočka, alebo akési iné zviera. Len viem, že ma cit   viedol netrpeť krivdu slabých, nevinných tvorov naučiť silných a   namyslených, čo je bolesť, naučiť ich súcitu. Vykynožily sme všetky   kočky z ostrova. – Na, tu máš, pre Pištu – bumm.
    </tei:p>
    <tei:p>
     Cítil som akúsi satisfakciu.
    </tei:p>
    <tei:p>
     Zostala mi už len Editka. Celá moja žiarlivá, ustrašená láska   koncentrovala sa na ňu.
    </tei:p>
    <tei:p>
     Ste taká bledá, tenká, Editka. Veď vás vietor odnesie. Pozrite,   som vašim bračekom a Macka vašou sestričkou a sme vedľa vás skoro,   ako medvedi pri sýkorke. Vy musíte byť tiež silná. Ako chcete byť   potom mojou asistentkou? Ako chcete prísť so mnou do Afriky medzi   Zulukafrov?
    </tei:p>
    <tei:p>
     Musíte sa naučiť anglicky a francúzsky. Vidíte, s Mačkou už ináče   ani netrepoceme. Jestli budete pilná, za mesiac za dva všetko môžete   anglicky vyjadriť.
    </tei:p>
    <tei:p>
     Vláčil som Editu so sebo cez hory-doly, bežali sme hore svahom,   dolu svahom, dvíhali – hádzali kamene, kúpali so vo Váhu, kŕmil som   ju good morning-om, if you pleaseom, anglickou zdvorilosťou, a hľa,   Editina tvár začala se červenať a hrdo zápasila s vykrútenými   hláskami angličtiny.
    </tei:p>
    <tei:p>
     Edita všetko to robila so svojou obvyklou, vážnou ochotou. Pýtala   za odpustenie, keď už ďalej nemohla hore kopcom od únavy a bola   celkom nešťastná, keď niečo chybne vyslovila.
    </tei:p>
    <tei:p>
     Po obede zápasila so svojimi školskými úlohami, a aby počty išly   veselšie, zavolala si priateľku, spolužiačku.
    </tei:p>
    <tei:p>
     Och, čert, aby vzal tie počty, vzdychla Edita – čo bych nedala za   to, keby som len tie počty nemusela robiť!
    </tei:p>
    <tei:p>
     Čerta dojala tá úprimná prosba a rozhodol sa, že Edite pomôže.
    </tei:p>
    <tei:p>
     Priateľka sa trápila so svojim zlým, do držiatka už celkom   zahrdzavelým perom, ktoré už asi päť minút darmo ťahala von, – ani sa   nehnulo z držiatka.
    </tei:p>
    <tei:p>
     „No, ako dlho sa chceš ešte trápiť s tým zlým perom?”
    </tei:p>
    <tei:p>
     „Aha, už je vonku,” zajása Editina priateľka a ako sa Edita   zvedavo k nej nahne, „švungom” namáhania zapichne Edite vytiahnuté   pero do pravého oka.
    </tei:p>
    <tei:p>
     Na, už nemusíš tie počty robiť, čert ti pomohol.
    </tei:p>
    <tei:p>
     Nebol som vtedy doma, volali ma z parku telefónom. „Ako sa máte   Edita?”
    </tei:p>
    <tei:p>
     „Ďakujem, celkom dobre. Oko ma nebolí vôbec. Však, keď mi   krvácalo, Mariša mi hneď umyla v lavoáre a potom prišiel pán doktor,   zaviazal ho a poslal nás okamžite na kliniku.”
    </tei:p>
    <tei:p>
     Ach, tak, pravda. Mariša nevie, že sa ľudské oko a špinavé hrnce   nečistia rovnakým spôsobom. Ešte je pekné od nej, že nepriložila na   to oko trocha kravského hnoja, ako je to zvykom na dedine, „aby   vyssai ranu”.
    </tei:p>
    <tei:p>
     Večer leteli sme rýchlikom do mesta na kliniku.
    </tei:p>
    <tei:p>
     „Vy ste otcom dievčatka, tak len pekne zostaňte vonku,” povedal   inšpekčný lekár otcovi, „vy,” ukázal na mňa „kolega, môžete to   videť.”
    </tei:p>
    <tei:p>
     Sňal obväz a namieril vyšetrujúcu lampu.
    </tei:p>
    <tei:p>
     Uvidel som Editino očko.
    </tei:p>
    <tei:p>
     Díval som sa doňho.
    </tei:p>
    <tei:p>
     Zaťal som zuby. Nebolo to už oko. Bola to akási slzou a krvou   slepená kalná masa s úplne zakalenou čočkou; pupilu, dúhovku rozoznať   na ňom nebolo. V prostriedku široká štrbina vpichnutia.
    </tei:p>
    <tei:p>
     Doktor pomaly recitoval: Úplná perforácia prepichnutie rohovky a   čočky, z toho cataracta traumatica, úplne zkalenie. Ranu zajtra   zašijeme. Či sa dá oko udržať, či rana nebola infikovaná a nehrozí   zkazou aj druhému oku, to neskoršie uvidíme. Dievčatko tu zostane u   nás v ošetrení. Za nejaký čas, za mesiac, za dva uvidíme.
    </tei:p>
    <tei:p>
     Díval som sa do Editinho očka.
    </tei:p>
    <tei:p>
     Potom pozrel som si na Editu.
    </tei:p>
    <tei:p>
     Zapotácal som sa do čakálne k otcovi. „Choď, rozlúč sa s ňou,   zostane tu na klinike.”
    </tei:p>
    <tei:p>
     Počul som hlas otcov: Nesmieš plakať, Edita, ty teraz musíš tu   zostať a neplač za nami, lebo to uškodí tvojmu očku. Veď zajtra k   tebe prídeme.
    </tei:p>
    <tei:p>
     Edita prestala plakať.
    </tei:p>
    <tei:p>
     Referoval som otcovi.
    </tei:p>
    <tei:p>
     Hej, ten strieborný mesiačik nad nami nevidel ešte dvoch takých   nešťastných červíkov túlať sa po nočných uliciach, túlať sa nemé, bez   slova, slzy od zúfalstva, aki sme boli my dvaja.
    </tei:p>
    <tei:p>
     Vtedy v noci nemohol som usnúť a zašiel, ako minule, keď som   ztratil Pištu. Biele pary sírnatých, horúcich prameňov váľaly sa v   chladnom nočnom povetrí, ako biele mátohy na brehu.
    </tei:p>
    <tei:p>
     Hľa, sedím tu na vulkanickej pôde. I vo mne je vulkán, chcel som   dodať, ale potom som sa zbadal a žiadal som biele mhly a tichú noc za   odpustenie, že som sa ja červík-človek vopchal k nim a chcel sa k nim   pripodobňovať.
    </tei:p>
    <tei:p>
     Z bielej hmly sa mi vynorila Editina tvár, maličkej mojej Editky,   ktorú som mal najradšej na svete. Editino pravé očko nebolo už modré   a vážne usmievavé, bolo zohavené. Namáhal som sa, chcel som vidieť,   vsugerovať si do tej bielej hmly jej starú tvár, tú krásnu, jemnú,   bledú, filigránsku tváričku s dvoma modrými, vážnymi očkami. Márne   som si sugeroval, ako keby nebola nikdy ináče vypadala, nemohol som   si spomenúť na jej, ešte predvčerajšiu tváričku, na jej usmievavé   pravé očko.
    </tei:p>
    <tei:p>
     To strašné, zohavené, pravé očko mi nezmizlo zpred očú.
    </tei:p>
    <tei:p>
     Juj – juj – juj. Hrdlo mi sviera bezmocné zúfalstvo, reval bych,   plakal bych, hlavu bych drúzgal do steny. Čosi strašného temného sa   mi vkradlo zase do života a uchvátilo mi Editu, ako Pištu minule.
    </tei:p>
    <tei:p>
     I vzbudil sa vo mne zase popud k pomste. K pomste slabých,   nevinných obetí silných a namyslených. Spýtal som sa bielych mátoh na   druhom brehu.
    </tei:p>
    <tei:p>
     Ako mám pomstiť Editu?
    </tei:p>
    <tei:p>
     Koho mám zničiť za modré, usmievavé očko Editino?
    </tei:p>
    <tei:p>
     Kto má na svedomí Editino očko?
    </tei:p>
    <tei:p>
     Ale biele mátohy nedaly mi odpovede. Zakolísal nimi ľahký nočný   vánok.
    </tei:p>
    <tei:p>
     Och, ty, ktosi – riekol som – Pane, povedz, čo chceš od Edity, čo   ti urobila Edita. Pozri, koľko zlých, bezcitných duší žije na tom   tvojom krásnom svete, prečo tresces práve Editu, která je maličká,   bezbranná a dobrotivá? Pane, stvoril si nás, aby sme skapali, ale   prečo zmrzačíš nám ten krátky sen, ten kratučký život?
    </tei:p>
    <tei:p>
     Dal si nám krásnu dušu, ochotnú nasledovať tvoje rozkazy, prijať   do seba ohromný komplex krásy, dobývať svet, pokiaľ si nám ty   vymedzil, javiť ustavičnú, neukojiteľnú snahu, dokonaľovať sa. Dal si   nám dušu, ktorá by bola schopná zažiť celý ten život v pohádkovej   harmónii, neuvidieť špinu a zlo, apercipovať si len krásu, činiť len   dobré, hľadať len Teba a hľa:
    </tei:p>
    <tei:p>
     – Pane, tú našu krásnu dušu, vrchol svojho diela uzavrel si – do   kalu.
    </tei:p>
    <tei:p>
     Pozrieš si kedy-tedy Pane cez oblok našich anatomických ústavov do   pitevní a vidíš tam, čo je telo, pozemský obal tvojho   nakdokonalejšieho diela, duše našej?
    </tei:p>
    <tei:p>
     A keď vidíš, nepomyslíš si, že je lepšie tomu červíkovi v zemi,   ktorému si takej duše nedal, ako nám – na posmech – ale, ktorému ona   vôbec nechýba a rozkúskuješ-li ho na sto kusov, z každého kusu jeho   červičieho tela vyrastie červík nový.
    </tei:p>
    <tei:p>
     Strašný to posmech, krutý žart. Stvoriť človeka nesmyselne   komplikovanými, bezúčelnými, zbytočne, krížom-krážom prekrútenými,   labilnými, neodolnými orgánmi, súčiastkami telesnými, veď naše   optické prístroje sú o veľa účelnejšie a presnejšie, než naše oko,   hociktorá pumpa precíznejšie, istejšie a spoľahlivejšie funguje než   naše hlúpe srdce a tak rad-radom a – a do toho nesmyselne, zbytočne   složitého, neodolného, úplne nepotrebné, krížom-krážom prevykrúteného   komplexu nasadená je naša duša. Duša, ktorá cíti, ktorá ako keby bola   len na to, aby pochopila svoju biedu, strašlivú mizériu, súc uzavrená   do tej labilnej, na každý neviditeľný bacil, na každú malichernosť   neslýchané, extrémne reagujúcej – špinavej hmoty, čo sa telom nazýva.   Naša krásna duša je tvorená len na to, aby trpela, znášala neustále   hrubé útoky toho nemotorného, barbarského mechanizmu.
    </tei:p>
    <tei:p>
     Nechcem isť do podrobností, nechcem už do toho vŕtať, ale Editino   očko mi na duši páli. Oo robiť, ako sa pomstiť za Editino očko?
    </tei:p>
    <tei:p>
     Oj, vedel by som! Stal by som sa apoštolom, ktorý by pozrel   tvoreniu do karát, korigoval by jeho nesmyselne hračky, postavil by   sa proti jeho zákonu.
    </tei:p>
    <tei:p>
     Eh, márne, som o veľa zronenejší, než aby som sa vedel vžiť do   úlohy apoštola,
    </tei:p>
    <tei:p>
     Tie biele mátohy z druhého brehu prídu až sem ku mne, zahalia mi   obzor kol-kolom, už ani bananské kopce nevidím, nevidím už nič, len   hustú bielu hmlu, čo ma obklopuje a v nej vidím – márne si zakrývam   oči – z nej sa divá na mňa, márne sa chcem vkolísať do bezvedomia   Editino zohavené očko.
    </tei:p>
    <tei:p>
     Nevidel som na to Editu vyše mesiaca. Nemohol som sa odhodlať   navštíviť ju. Konečne predsa som zašiel na kliniku. Najprv som sa   informoval u doktora: čo je s Editou.
    </tei:p>
    <tei:p>
     Oko, hoci ešte nie je ukľudnené, pekne sa vraj konsoliduje.   Infekčné komplikácie sa dosiaľ neukazovaly. Zkalenú čočku, ktorá je   neupotrebiteľná, neskoršie, až dozrie, vyberú. Tým Edita príde o   10-13 dioptrií a jej očko by bez čočky predmety neuvidelo, len svetlo   a stín. Tomu by sa dalo odpomôcť silnými, vybranej čočke   zodpovedajúcimi okuliarmi, ale druhé, zdravé oko by tie umelé veci   nestrpelo. Vzniklý by nerovné, zkalené obrazy, preto Edita na tom   operovanom oku žiadne sklo nosiť nebude a naučí sa pracovať jedným   zdravým okom. To druhé, ktoré vraj po vybraní zkalenej čočky bude mať   vzhľad celkom normálny, bude akousi rezervou, keby sa zase zdravému   oku niečo prihodilo. – Videnie jedným okom, ak trvá od detstva, môže   sa v celku vyrovnať videniu normálnemu. Videnie telies, ktoré   normálne oko robí tým, že dve zdravé oči stoja od seba vzdialené a   tak vidia teleso z dvoch strán urobí také jedno oko tým, že telesá   fixované akýmsi neuvedomelým pohybom hlavy, „obchádza”.
    </tei:p>
    <tei:p>
     Potom som išiel k Edite. Vítala ma zďaleka. Nosila čierne   okuliare. Bola veselá, žartovala; v nemocnici mali ju radi, dobre sa   cítila.
    </tei:p>
    <tei:p>
     Sňal som jej s očú okuliare a pozrel som si na ňu.
    </tei:p>
    <tei:p>
     Oj, kde boly jej drahé modré, usmievavé vážne očká? Kde bola tá   drahá tvárička? Dívala sa na mňa akási zvláštna, malá, detská tvár,   zmenená do nepoznania, s výrazom ľudí, na jednom oku majúcich heľmo,   s výrazom, pri ktorom prejde človeka zima hrúzy a poľutovania.
    </tei:p>
    <tei:p>
     A k tej strašnej tváričke jej nezmenená povaha, jej jemnosť a   veselé vážna zdvorilosť.
    </tei:p>
    <tei:p>
     Odvrátil som sa, aby nezbadala v mojich očiach slzu. „Jaj, Editka   moja, čo zostalo z tvojej drahej tváričky?”
    </tei:p>
    <tei:p>
     Zbadala čosi, lebo ma pritiahla k sebe a potešovala.
    </tei:p>
    <tei:p>
     „Nebuďte smutný, nie to, maličkosť. Všetko bude dobre. A   nemyslite, že som bola lenivá za ten čas. Sestre som robila pátričky   z prevŕtaných zrniek svätojánskeho chleba. Pozrite, koľko ich mám, a   aké sú krásne.”
    </tei:p>
    <tei:p>
     „A viete ešte niečo z angličtiny?”
    </tei:p>
    <tei:p>
     Och, akoby nie. Všetko! Nezabudla som ani slovíčka. Aj na veršík   sa pamätám, čomu ste ma učili.
    </tei:p>
    <tei:p>
     Under a spreading chesnut tree
    </tei:p>
    <tei:p>
     The village smithy stands;
    </tei:p>
    <tei:p>
     The smith, a mighty man is he,
    </tei:p>
    <tei:p>
     with large and sinewy hands.
    </tei:p>
    <tei:p>
     „Dobre, Editka, ďakujem, vidím, že ste nič nezabudli.”
    </tei:p>
    <tei:p>
     „Že nie, že som bola hodná? Všetko bude dobre, že áno? Však, že   budem vašou asistentkou a že ma vezmete so sebou do Afriky, medzi   Zulukafrov?”
    </tei:p>
    <tei:p>
     „Neriem, Editka, neriem.”
    </tei:p>
    <tei:p>
     Hoj, dušu mi páli, myseľ mi vŕta, kalí to Editino, Editino   očko.
    </tei:p>
   </tei:div>
   <tei:div type="chapter">
    <tei:head>
     MOJA MALA MACKA
    </tei:head>
    <tei:p>
     <tei:emph>
      Píše to pod starým plafónom svojej sestričke Margite, ktosi   ďaleký.
     </tei:emph>
    </tei:p>
    <tei:p>
     Presne o pol piatej mal som s Mačkou randez-vous. A vskutku, už   čakala na mňa, videl som ju už z ďaleka, ako sedela na lavičke pod   starým platanom a, ako obyčajne, vyšívala.
    </tei:p>
    <tei:p>
     Macka je mojou najlepšou priateľkou. V ten deň mak, práve štrnásť   rokov, tri mesiace a sedem dní. Je to modrooké, bucľaté dievčatko, s   na krátko pristrihnutými plavými vláskami. Má také krásne modré oči.   Vidím v nich uvedomelý rozum, dušu a preto mám ju rád. – Menuje sa   Margarétou, kratšie Grétou, ale ja ju nazývam len Mackou. Myslím,   nikomu by nedovolila, aby ju tak menoval, lebo Margaréta netrpí   dôverností od nikoho, ale ja smiem ju tak nazývať. Veď sme starí   kamaráti. Ja jej požičiavam knihy, shovaram sa s ňou o vážnych   veciach a ona ma zato naučila vyšívať, gombíky prišiť a podobným   užitočným veciam.
    </tei:p>
    <tei:p>
     Minule mi povedala, že nenávidí každého, nepustí sa do rečí s   nikým, jedine ja som jej sympatickým. To viem aj ja. Macka s takým   zbožňujúcim pohľadom hľadí na mňa. – Ako by aj nie!?
    </tei:p>
    <tei:p>
     Veď ja toľko viem. Veď mi je všetko tak jasné. Ja s takou   ľahkosťou riešim všetky problémy jej života. – Urazila vás priateľka?   A vy sa za to rmútite, Macka? Och, ako môžete byť taká maloverná? Aj   to je niečo, môže to vás rušiť vôbec? A či čítala ona toľko, než vy.   Má vaša priateľka, čo aj bledé poňatia o veciach, ktoré sú pre vás   dávno prekonanými problémami. Macka, Macka, ako môžete byť taká   naivná. Fumigujte ju, tú falošnicu, ani si jej nevšímajte.
    </tei:p>
    <tei:p>
     A Macka poslúcha. Oči sa jej blyštia. Tak ju zohrievajú moje   slová. Privádzajú ju často do extázy. Zatlieskne rukama, so slzami   nadšenosti v očiach a skoro ma neobjímá. Pravdu máte, pravdu. Jaj, že   som na to sama neprišla! Bože, aké je to jednoduché.
    </tei:p>
    <tei:p>
     A tak jej riešim problémy životné.
    </tei:p>
    <tei:p>
     Macka, naučte sa vžiť do duše druhých. Aj ja som to tak robieval   toho času
    </tei:p>
    <tei:p>
     A rozpravám Mačke široko-dlho o svojich gymnaziálnych triumfoch a   smelom riešení zdanlivé nemožných situácií.
    </tei:p>
    <tei:p>
     A Macka rozplýva sa v blaženosti. – Och, aký je život jednoduchý,   ako mi ho vaše slová vyjasňujú.
    </tei:p>
    <tei:p>
     Takým zbožňujícím pohľadom sa divá na mňa. Lebo ja som silný, plný   energie a vynalezavosti. Ja tam pri Mackinom vyšívaní na lavičke pod   starým platánom, konám zázraky. Zlých ľudí polepším, hlupákov   zdrcujem, duchaplných uchvátím, flegmatikov prevádzam v úžas. Ja som   tam na lavičke hercom, učiteľom, gentlemanom, genijom, cynikom,   nezlomným hrdinom. Predomňou nieto prekážok, niet neprajného názoru,   v ktorom by moje bystré oko neuvidelo základnú chybu, a nevyvrátila   by moja železná logika.
    </tei:p>
    <tei:p>
     A Mackine oči visia na mojich rtoch, so mnou sa teší, raduje,   hnevá sa, rezignuje a zúfa.
    </tei:p>
    <tei:p>
     Jej hlboké, modré oči s takou nevysloviteľnou láskou hľadia na   mňa; ja som jej Hrdinom, ideálom.
    </tei:p>
    <tei:p>
     Macka ma zbožňuje a mne tak dobre padne zohrievať sa v jej veľkej,   úprimnej, naivnej, detinskej láske. A zaslúžim to od nej, lebo ja som   tam na lavičke vskutku veľký, tam som zpitý svojou vlastnou   veľkosťou, tam sa vybíja moja fantázia, fantázia morfinistu. Tam vždy   ja zvíťazím, tam vrátim životu facky, tam beriem satisfakciu za   nevyplnení túžby, za nepodarené skoky, za nešikovné prehmaty, za   všetky svoje nedokonalosti minulé i budúce.
    </tei:p>
    <tei:p>
     – Tam pri svojej malej priateľke, na lavičke, pod starým platanom.   –
    </tei:p>
    <tei:p>
     Ty ma len odtiaľ poznáš, malá Macka, preto ma tak zbožňuješ. A tak   dobre mi padne tvoja úprimná, detinská láska.
    </tei:p>
    <tei:p>
     Bárs by si ma vždy len tam poznala.
    </tei:p>
    <tei:p>
     Bárs by sa zmestil celý svet pod starým platanom.
    </tei:p>
    <tei:p>
     Dnes odpoludnia o pol piatej čakala ma Macka. Mal som dobrú vôľu.   Veľmi vážne a ceremoniálne som ju pozdravil:
    </tei:p>
    <tei:p>
     Rukubozkávam, Margaréta.
    </tei:p>
    <tei:p>
     Zapýrila sa, lebo jej to tak ešte nik nepovedal. Tázavým pohľadom   sa dívala, na mňa.
    </tei:p>
    <tei:p>
     – Co je nového, Macka? – spytoval som sa.
    </tei:p>
    <tei:p>
     – Sklopila si oči. Tak všeličo, tu i tam – povedala tichým hlasom.   Chcela by som vám o tom referovať a predsa tak ťažko padne.
    </tei:p>
    <tei:p>
     Len hovorte, Macka! Povedzte len celkom smelo, čo máte na srdci,   čo ste skúsili.
    </tei:p>
    <tei:p>
     Ja nič, ale moje priateľky. Dnes moja susedka, viete, to vysoké   dievča, prinesla nejakú knihu do školy. Dievčatá sa vrhly na ňu, hneď   rozobraly celú knihu, i mne daly niekoľko strán. Tu ich mám, poznáte   to?
    </tei:p>
    <tei:p>
     Pozrel som na stranu. – Ach, Bocaccio! To sa tak páčilo vaším   priateľkám? A to vás tak zmiatlo, Macka?
    </tei:p>
    <tei:p>
     Nie, pamätám sa dobre na vaše slová. Ja hľadím na tie veci z   vysoká, ale predsa, hnusí sa mi zverská chtivosť mojich priateliek,   ako sa vrhajú na také veci, ako hltavo čítajú, recitujú tie hlúpe,   nevkusné scény tých riadkov. Naučia sa nazpamäť a vedia o nich snívať   neustále. Predstavte si, mali sme škandál v škole. – Pokladníčka   triedy zpreneverila peniaze, čo sme složili na výlet a, ako sa   vysvitlo, kúpila si za ne divné veci. Ja sama som videla u nej asi   pätnásť fotografií kinoherca Harrya Piela. Nosila ich v blúze, nad   srdcom, bozkávala a v každej minuté ukazovala dievčatám. Celý obnos   utrácala na podobné veci. Pravdepodobne bude zo školy vylúčená.   Povedzte mi, aj chlapci sú takí?
    </tei:p>
    <tei:p>
     Áno, Macka, aspoň väčšina. To sú však úbohé neuvedomelé duše,   ktoré vy môžete len ľutovať. Co je pre nich vábivé mystikum, to vy   dobre znáte. Znáte podstatu tých vecí, viete, aké je k nim stanovisko   dobre vychovaného, vzdelaného človeka, ktorý vie sa ovládať – a preto   škoda o tom reči šíriť. – Co bude z takých dievčat, Macka? Pre tieto   sú gardedámy, aby strážily ich každý krok, lebo všade čaká na tie   stvory „pokúšanie a nebezpečenstvo”. I vy budete mať gardedámu,   Macka? Nie. Vaším strážcom bude váš vkus, dobrá výchova a čistota. Vo   vašej prítomnosti každý sa bude cítiť človekom vyšším, čistejším a   šľachetnejším, lebo vyprovokuje to z ľudí každý váš neuvedomelý   pohyb, slovo, čin. Vo vašej spoločnosti spustlík sa premení, z vášho   láskavého, čistého zraku, plného pochopenia, bude sálať sila Pravej   Čistoty, papršlek, ktorý osvieti všetky temné kúty ľudskej duše; sype   ta nežnosť a ušľachtilosť. –
    </tei:p>
    <tei:p>
     Bol som apoštolom Čistoty, z môjho hlasu znela sila presvedčenia a   Macka vážne poslúchala.
    </tei:p>
    <tei:p>
     Dlho sme mlčali obaja; boli sme vo vyšších sférach.
    </tei:p>
    <tei:p>
     Jak je to divné, začala potom Macka, aký to nepochopiteľný nevkus.   Nad nami, na treťom poschodí bývajú dvaja páni. Sú to inženieri,   inteligentní ľudia a keď u nás nik nenie doma, chodia k nám dvoriť   našej slúžke a vychovávateľke. Často počúvam ich hlúpy rehot v   kuchyni. Jak je to možné, že inteligentní ľudia sa ponížia k takým   obyčajným personám. Keď vidím také veci, ztrácam vieru v jemnosť, vo   vyššie smýšľanie. Je to možné? Ľudia diplomovaní! Tedy ani vysoká   škola nezaručí akejsi ušľachtilosti duševnej?
    </tei:p>
    <tei:p>
     Povedzte mi, Tom…, nemajte mi tú otázku za zlé – boli by ste   schopný na niečo podobného?
    </tei:p>
    <tei:p>
     Bol som pohoršený. – Akože, Margaréta, aké to veci predpokladáte?   Je to pravda, diplom často neznamená viac, než cez pár rokov   vykonanú, mechanickú prácu. Sú to však malí ľudia. Ich otcovia   nenechali na nich v duševnej sfére nič lepšieho. Sú to malí červíci   bez jemnosti, bez ideálu. Prežijú svoj malý život celkom pudové. Je   to ten bezcenný mob, misera plebs. Tých nesmieme ani uvidieť, Macka!   Inde sú naši ľudia. Je ich málo, ale sú, jestvujú aristokratovia   ducha. Ťažko sa k nim dostať, lebo sú pyšní, do seba uzavretí, ale   treba ich hľadať. – A čo sa tyče mňa samého. Ako by som sa mohol   ponížiť natoľko. A vôbec ani nerozmýšľam o tých veciach. Zrak mi   smeruje do výšky, ako by som mal času a chuti zaoberať sa s hnusným   davom? Áno, kedysi, neskoršie, úfam tiež si nájdem družku života.   Bude taká, aby bola dôstojná ku mne. Bude hovoriť 7, 8 rečí, milovať   hudbu, umenie a literatúru. Jej zjav bude okúzľujúci, každý jej   pohyb, slovo prezradí vyššiu duševnú zjemnelosť. Bude ozdobou môjho   veľkého, skvostného salónu, akého nenie ani v Paríži, ktorý sdruží   všetkých umelcov, literátov, hudobníkov našej vlasti. Ona bude medzi   tými perlami duše krásnym, žiarivým diamantom, panovnicou. Bude   zároveň dobrotivou, porozumejúcou mecenáškou, patrónkou všetkých   vynikajúcich duší. Margaréta, čujte, vytvorím kult krásy, aký nemá   žiadna iná zem, venujem nato celý svoj život. Vytvorím nesmrteľnú   dobu duševnej povznesenosti a moja družka mi bude v tom pomocnícou.   To je ideál ženy. Milión dnešných, mizerných, ženských životov   nestojí za život jedinej takej ženy.
    </tei:p>
    <tei:p>
     Margaréta, toto je v tom ohľade moje stanovisko.
    </tei:p>
    <tei:p>
     – Krásne, utešené, to som čakala od vás – odvetila Macka.
    </tei:p>
    <tei:p>
     – Len udržujte vieru vo vyšších ľudí, Macka; na dav nehľaďte, dav   je hnusný a zverský, nesmie byť pre vás smerodatný. Zablúdite v   chaosu ich nízkych duší. Ešte vždy zabili toho, kto ich chcel spasiť.   Vaše miesto je medzi vyššími ľuďmi. Len na nich hľaďte, len verte v   nich. Oni sú celkom iní, oni sú lepší, lebo svoj život venujú   kráse.
    </tei:p>
    <tei:p>
     – Áno, verím v nich, povedala a odpusťte, že som pochybovala.
    </tei:p>
    <tei:p>
     – Tak, Macka, toho sa držte. Ináôej na dnešok toľkoto stačí nám   obom. Do videnia!
    </tei:p>
    <tei:p>
     Slnee sa blížilo už k západu, keď som sa od Mačky odobral. Zostala   ešte na lavičke a hlávku si sklonila na ruku. Rozmýšľala.
    </tei:p>
    <tei:p>
     – Naivné, drahé decko, – myslel som si, – však ťa preklínal osud,   že ti dal hlboký um, ktorý pátra a neuspokojí sa. Jak sú šťastnejšie   tvoje „zverské” priateľky, ktoré v tvojom veku nad srdcom nosia a   bozkávajú obrazy Harry Piela. Ty si malým, pokusným králikom Života,   za všetku hlúposť a nedokonalosť tvojich družiek ty zodpovedáš, za   všetky viny tvojho okolia, ktoré ono neuvidí, ty trpíš. Kam máš   hľadieť, malá Macka, kde je nejaký pevný bod v tom chaosu, nejaký   ukľudňujúci, posilňujúci kútik, kde by tvoja precitlivelá,   komísnosťou života prenasledovaná duša útulok nájsť mohla. Vieru,   Boha, keď si ho mala vôbec, sobraly ti knihy, tvoji verní kamaráti.   A, čo ti môžem dať ja, keď sám nemám ničoho, keď sám len tak leziem   sem tam, z nálady do nálady. Ja som už privykol, kúpem sa v čiernych   vlnách svojho vlastného smútku a dobre sa v nich cítim, sťa fakír na   klincami vybitej posteli. – Môžem ti dať, nasugerovať akúsi náhražku,   akúsi fanatizmu podobnú vieru v krajší život, vo vyšších ľudí.
    </tei:p>
    <tei:p>
     Äno, Macka, to ti dám, mnohí to majú, prebierajú sa ním cez život,   majú tiež chvíle sväté, – postačí azda i tebe: viera vo vyšších,   lepších ľudí. Vzorom, bol som a budem ti ja!
    </tei:p>
    <tei:p>
     Bol som už na konci veľkej alleje parku a odbočil som na pravo do   tichej cestičky so živým thujovým plotom, keď z húšti ktosi vykríkne   na mňa.
    </tei:p>
    <tei:p>
     – Hallo, mister, where do You go? – Predomnou stál Bobby, malý   sedemročný gentleman. Bobby je čertíkom parku, znajú ho dobre všade a   boja sa ho, lebo jeho žarty sú ostré a bezohľadné. Aj so mnou   vyvádzal už všeličo, ale minule zdrapnul som ho a poriadne vymlátil.   Reval trochu, ale nik tade nechodil a nepustil som ho, kým mi   nesľúbil na svoje čestné slovo, že mi dá pokoj. Od tých čias a   ohromným rešpektom sa díva na mňa. – Teraz ma chytil za ruku. – Come   with me, – povedal a ťahal so sebou cez hušť. Naraz mi ktosi zo zadu   náhle zakryl oči. Kto to môže byť, než miss Alice. A vskutku ona to   bola. Miss Alice je veselá, milá Londyňanka, patrónka Bobbyho a Bobby   je jej rytierom.
    </tei:p>
    <tei:p>
     – Hrajme sa na lapačku, navrhol Bobby hlasom, ktorý netrpí odporu.   – No dobre.
    </tei:p>
    <tei:p>
     – Co mi dáte, keď vás chýtnem, – pošepnul som Alici.
    </tei:p>
    <tei:p>
     – What do you wish?
    </tei:p>
    <tei:p>
     – Will you give me ä kiss?
    </tei:p>
    <tei:p>
     – All right – odvetila Alice po kratšom rozmýšľaní, lebo ona bola   aj v Amerike a tam sa naučila stručnosti.
    </tei:p>
    <tei:p>
     – Keď all right, tak all right, – myslel som si. Bobbyho som   chytil za krk a zastrčil hlboko do thújovej húšti. Potrvá zo pár   minút kým sa odtial vytrepeš a revať môžeš pre mňa koľko chceš,   pomyslel som si a pustil sa za Elisou. Dohonil som ju šťastné ešte   pred veľkou allejou. Nebolo tam nikoho, bola rada, že som ju tak   šikovne zachytil a, keďže som well educated gentlemanom, nezabudol   som na smluvu. Nebolo tam nikoho, len Bobby reval kdesi, keď na raz   Alice vykríkne: – Stop! –
    </tei:p>
    <tei:p>
     – Na, čo je?
    </tei:p>
    <tei:p>
     – Hľa tam, – ukazuje na druhú stranu.
    </tei:p>
    <tei:p>
     – Kto je to? Nejaká little girl, vraj díva sa sem.
    </tei:p>
    <tei:p>
     Priblížil som sa a zpoza kríku vynorila sa mi známa, bucľatá   tvárička. Nebola červená, bola bledá, ako stena.
    </tei:p>
    <tei:p>
     Asi minutú sme sa dívali na seba bez hlasu.
    </tei:p>
    <tei:p>
     – Tom,… vy… vy… tiež. – prehovorila hlasom zúfalstva a zmätku.
    </tei:p>
    <tei:p>
     Pojal ma hnev. – Zatratená holčička, čo je to tu, čo vy tu   hľadáte?
    </tei:p>
    <tei:p>
     Sklonila si hlavu, odvrátila sa a pomalým krokom sa   vzďaľovala.
    </tei:p>
    <tei:p>
     Pár skokmi bol som pri nej.
    </tei:p>
    <tei:p>
     – Macka, malá priateľka moja, čo sa vám stalo? Hovorte, pre Boha,   neodchádzajte takto. – Chytil som jej hlávku, podvihol a podíval sa   jej do tvári.
    </tei:p>
    <tei:p>
     – Macka, čo je vám, povedzte! – Jej zrak bol zkalený.
    </tei:p>
    <tei:p>
     – Nič, vy vyšší človek – povedela sotva slyšateľne. Vytrhla sa z   mojich rúk, tam stála bledá, bez slz a so stisnutými rtami, dívala sa   na mňa, cezomňa, cez moje impozantné teórie, ďalej, ďalej kdesi do   bezodného Niču, kde nieto logiky, dobrej výchovy, ideálov,
    </tei:p>
    <tei:p>
     vyšších ľudí a kde uvidela nejaký šedivý, kalný chaos, čo sa   menuje: Život.
    </tei:p>
    <tei:p>
     Potom odišla Macka, ktorá mala štrnásť rokov, tri mesiace a sedem   dní, v hlave Schopenhauera, v ruke výšivku, a pred sebou dlhú, dlhú   cestu, – bezúčelnú, nesmyselnú.
    </tei:p>
    <tei:p>
     – What is it there, Tommy; I say, come here! – volal ma Alicin   netrpelivý hlas.
    </tei:p>
    <tei:p>
     – Idem už, idem!
    </tei:p>
    <tei:p>
     Praha, 7-ho mája 1923.
    </tei:p>
   </tei:div>
   <tei:div type="chapter">
    <tei:head>
     DIABOL A DIABOLO
    </tei:head>
    <tei:p>
     <tei:emph>
      J.Rob.-Poničanovi
     </tei:emph>
    </tei:p>
    <tei:p>
     Kapelník orchestru v parku kúpeľného miesta P. práve zdvihol   čiernu, dirigentskú paličku, aby udal takt partitúry opery: „Diabol   sa baví”. Nato hneď zaznely široké akordy opery.
    </tei:p>
    <tei:p>
     Hovorí sa: – nemaľuj čerta na múr, bo sa ti objaví. Diabol sa veru   objavil. Jasal radosťou, ako počul muziku: Diabol sa baví. Vystúpil   neviditeľný pri veľkom platane. Okolo starého platanu deti sa hraly:   samé dievčatá, menšie a vyrostlejšie. Lucifer sa natešene obzeral. –   Pravdu majú tie čerstvé, veselé akordy! Diabol sa baví. Diabol sa   chce baviť!
    </tei:p>
    <tei:p>
     Okolo starého platanu dievčatká sa hraly diabolom. Nie Diablom,   lež diabolom. Krútily tie barevné kužele po dlhých vláknach, na dve   paličky priviazaných. Potom čertovskou šikovnosťou, náhle roztiahly   paličky a napnutá niťka vysoko vyhodila diabolo. Zmizlo vo výške, v   zeleni platanu a keď spadlo, šikovne ho zachytily a krútily   ďalej.
    </tei:p>
    <tei:p>
     Okolo platanu na lavičkách sedely mamičky dievčat a kochaly sa v   šikovných pohyboch svojich dcérušiek. – Diabol oprel sa o platan a   usmieval sa:
    </tei:p>
    <tei:p>
     – Skutočne milé dievčatká. S akou obratnosťou krútia to diabolo.   Pohliadnul na okolo sediace matky. Boly veselé. Niektoré vyšívaly,   ale zrakom stále hru dievčat pozorovaly.
    </tei:p>
    <tei:p>
     – Och, aké sympatické mamičky, – pomyslel si Diabol. Dievčatká   trochu utíchly, tak, že bolo počút ballet opery. Lucifer vzpamätal   sa, – Ech, čo tu stojím, veď nie preto som prišiel! Moju muziku   hrajú. Hej, Diabol sa má baviť!
    </tei:p>
    <tei:p>
     Tie detičky sú milé, veľmi milé, ale ich matičky sa mi lepšie   páčia. Sedia tam, ako také dobrácke, starostlivé kvočky. – Ťuk, ťuk,   ťuk, detičky! Choďte troštičku stadeto! Oprobujem niečo s týmito   mamkami. Nech zjem všetky die drevené diabolá na obed, jestli tie   kvočky trochu nenahnevám. – Tuk, ťuk, ťuk, kurčiatka! Bežte len   stadeto, bežte!
    </tei:p>
    <tei:p>
     Malé dievčatko vykríklo: – Deti, tam na druhej strane vedú to malé   medvieďa, ktoré sme aj včera videly. Bežme sa na neho podívať! –   Všetky odhodily diabolá a veselo vykrikujúc bežaly na druhú stranu k   vodometu, dívať sa na medvieďa.
    </tei:p>
    <tei:p>
     Matičky blažené hľadely za nimi. – Choďte len detičky, choďte!
    </tei:p>
    <tei:p>
     Zpoza platanu vystúpil Lucifer v podobe elegantného gavaleria. V   očiach mal monokle a medzi prstami krútil ohebnú paličku. Zastavil sa   uprostred polkruhu lavíc okolo stromu a usmievavé sa obzeral. Matky   kľudne sa shováraly; nevšímaly si ho, veď takých figúr dosť chodí po   parku. Diabol zdvihol klobúk, hlboko sa poklonil dokola a lichotivým   hlasom prehovoril:
    </tei:p>
    <tei:p>
     Ruku bozkávam milostivé! Vy ma neznáte, však nie? Menujem sa   Dagobert Diabolo a som doktorom filozofie. Rád sa vrtím sem; i tam po   tom svete širokom a teraz tu letujem. Chcel by som vám niečo povedať   milostivé, azda vás to nudiť nebude. Vy tak udivene pozeráte na mňa.   A já vás veľmi dobre znám!
    </tei:p>
    <tei:p>
     Stále krútil medzi prstami svoju paličku a s arogantným úsmevom   pozeral na matky, ktoré ten úsmev celkom odzbrojoval, že ani k slovu   neprišly.
    </tei:p>
    <tei:p>
     Áno, znám vás milostivé veľmi dobre. Ste ženami ľudí dobre   situovaných a žijete blažené. Splnil sa najvyšší ideál, sen vášho   života: dobre ste sa vydaly, ste matkami, milujete svojich mužov,   svoje detí, slovom žijete kľudným a harmonickým životom.
    </tei:p>
    <tei:p>
     Matičky drahé! Či sa vám páči, či nie, musím vám povedať, že nie   som s vami spokojný. Neopytujte sa, ako sa opovážim takto hovoriť!   Vám do toho nič; mám k tomu právo. Rozumiete?!!
    </tei:p>
    <tei:p>
     Oči cudzinca iskrily a magnetický prúd, ktorý z nich sálal,   priklincoval matky k miestu. Meravo hľadely na hovoriaceho.
    </tei:p>
    <tei:p>
     Nie som s vami spokojný. Hnusí sa mi každý váš pohyb, každé vaše   slovo. Oškivé ste. Co sa s vami stalo? Kto vás tak pretvoril? Ste   iróniou samých seba.
    </tei:p>
    <tei:p>
     Nepoznávam vás, milostivá pani, ano vy tam na kraji, ty Margitka,   lebo to je tvoje dievčenské meno. Co je to s tebou? V gymnáziu ty si   bola dušou, bohyňou triedy. Profesorky boly uchvátené tvojim talentom   a spolužiačky ťa zbožňovaly. Ty si bola kráľovnou všade na tanečných   zábavách, v lete v plaviarni, v zime na ľade. Bola si jará, veselá a   štebotavá, ani lastovička. Tvoja duchaplnosť, tvoje výborné poznámky   stály sa porekadlami v meste. Pamätáš sa, Margitka? A čože si teraz?   Vydala si sa za bohatého obchodníka, máš dve krásne dcérušky, si   blažená a nebadáš, ako si sa premenila?
    </tei:p>
    <tei:p>
     Alebo ty tam, Irenka! Kde je tvoja pilnosť? Kde je tvoje pero,   ktorým si kedysi tiché, krásne, cituplné, hodvábne básne písavala,   kde je tvoje pero, ktoré ťa urobilo chlúbou samovzdelávacieho krúžku   preparandie? Kde sú tvoje knihy, kde sú tiché letné večery, keď si s   Julianom záhady žitia riešila, kde sú ohnivé, rozčúlené debatne   večierky, kde si pred veľkým poslucháčstvom s takou dôkladnosťou,   bystrým umom a logikou hovorila, že i nejzaťatejší antifeministi ústa   otvárali a vo svojich hladkých a „čistých pravidlách” museli vyraziť   medzeru, pre teba, lebo „ty si výminkou, ty si nadženou”. Pamätáš sa,   Irenka? Kde sa podelo to všetko, akou si teraz „milostivá pani”?!
    </tei:p>
    <tei:p>
     Nepoznávam ani teba, Editka! Ako dievča bola si samopasným   čertíkom. Milým drahým dieťatkom si bola vždy. Oh, ako sa hnevali na   teba chlapci! Ako si ich potrápila, sosmiešňovala, vyfigurovala! Ako   ťa nenávideli a zbožňovali zároveň, lebo si bola ukrutná, znala si   ich zvyky a spôsoby dokonale. Denne traja, štyria ti vyznávali lásku   a ty si sa im vysmiala. Keď boli takí smiešni, nemotorní, všakhej   Editka? Jeden plakal, kľaknul si a tak šopkal „milujem vás”, druhý   zabalil svoje láskyvyznanie do obalu cynizmu, tretí ti dlho   filozofoval predtým, než vyrukoval s podstatou vecí, štvrtý hral   rollu silného „muža”, ohnivého trubadúra, rečnil, prisahal, horel a   roztopil sa; tak ti chcel imponovať. Ty si ich však dobre znala. Veď   v podstate boli všetci takí primitívni, jedno a to isté chcel každý,   iného programu nemali. Večným ich refrénom bolo: milujem Vás, buďte   mojou. A ty, Editka, si mala tisíc spôsobov, žartov, ranila si ich,   profanizovala si ich pred samými sebou. Nenávideli ťa zato a   zbožňovali. Ty drahé decko, ty veselý čertík, kde si ty vystúpila,   tam bolo úslnie, veselosť, tam bol dom plný jasotu, spevu a dobrej   vôle. Pamätáš sa, Editka? A potom prišiel nejaký plešivý filister,   veľký pán, ministerský tajomník a zakúpil si ťa, oslnil si tebou   život. Prišly i detičky a čo si, aká si teraz? A čo ste, aké ste vy   ostatné? Neboli ste rovnaké, ako dievčence, veď ste rozličných   temperamentov a pováh, ale dá valy ste svetu, svojmu okoliu vždy to   najkrajšie, čo vaša jemná duša produkovala. A čo teraz? Kde je váš   klavír, váš štetec, váš esprit, kde sa to všetko podelo, matičky   drahé? Viete, aké ste dnes? Viete, ako vás zpotvorilo to materstvo?   Tak to má byť a to čaká i na vaše dcérušky, keď sa raz vydajú? Ste   egoistky, len všetko pre tú malú spoločnosť, ktorá sa menuje rodinou.   Neinteresuje vás nič, vašou najušľachtilejšou zábavou je ohorávať   druhých. S cudzím mužom neviete ani slovo pohovoriť objektívne, lebo,   veď „ste poctivými manželkami” a všetko, všetko, vaša úprimnosť,   bezprostrednosť, patrí výlučne len vášmu mužíčkovi a s druhým len „s   rezervou” sa púšťate do reči. S pýchou hľadíte na svoje detičky,   nesmierne ich milujete a je to správne tak a dobré, ale predsa,   predsa…! Tá vaše zvláštna, divoká, opičia láska robí na mňa taký   divný dojem. – Matičky drahé! Obdivuhodne ste podobné istému… istému   vtákovi… Nemajte mi za zlé, ale vždy na toho vtáka musím myslieť, keď   vás takto vidím. Äno! Ste kvočkami. Obmedzenými, sebeckými kvočkami.   Materstvo to iste urobí z vás, čo zo sliepky. Sliepka je dobrým,   milým, pekným a solídnym vtokom. Niektorá je krotká, že z dlane ti   zobe kukuricu, druhá bojazlivejšia, tretia milé dotieravá. Ale keď   kurčiatka vyliahnu, nastane nepríjemný obrat. Úplná nivelizácia   pováh. Nie sú už milé, ani krotké, ani bojazlivé, alebo milé   dotieravé, lež všetky jednaké. Nepríjemné, nervózne, stále sa   rozčuľujúce, sebecké bytosti, ktoré vo všetkom nebezpečenstvo tušia.   Robia so dôležitými všade a neinteresuje ich nič, nič iného na svete,   len aby čím viacej nahrabaly pre svoje kurčiatka.
    </tei:p>
    <tei:p>
     A čím ďalej, tým ošklivejšia bude vaše rolla. Dcérušky vám   vyrastú. Drahé staré mamky, tam zohavíte tanečné siene, kde je   pohromade toľko krásy a mladosti. Tam sedíte okolo, vy staré kvočky,   ako gardedámy a so strachom sledujete každý krok svojej dcérky. S kým   tancuje, s kym sa shovára? Tam tackáte sa všade, kde sa dve mladé   srdcia stretávajú a naľakané sa spytujete svoju dcérku: „No povedal   už niečo pozitívneho ten chumaj?”
    </tei:p>
    <tei:p>
     Dcéruška musí vám všetko vyložiť dopodrobna a keď sa vám niečo   nepáči, ukrutne sprofanizujete lásku tých dvoch milujúcich. Vo vašich   očiach len to je láskou, len to je „vážna vec”, keď máte výhľad, že   svoju dcérku prišijete mladíčkovi na krk. On chudák si myslí, že o   tých jeho vznešených citoch mimo svojej lásky nevie snáď iba Pán Boh   a ani si nepomyslí, že dcérka doma musí mamke o všetkom referovať, že   priamo poľujete na neho rafinovaným spôsobom, lebo drahé, staré mamky   s vami to tiež tak robili, nuž čože máte spraviť?
    </tei:p>
    <tei:p>
     Matičky drahé! Kvočky ste vy, nie ľudia. Nepáčite sa mi, ošklivé   ste. A bolí ma vidieť tie dievčatá. Sú krásne, milé, veselé,   sentimentálne, skromné, nadané, ako vy ste boly kedysi. Ale na čo to   všetko. Štetec, klavír, esprit to všetko trvá len dotiaľ, kým príde   ktosi a to všetko si pre seba zakúpi. Nemôžem mať radosť z krásy, z   inteligencie a dobrotivosti vašich dcér, lebo to všetko je len   dočasné, nič vážneho a trvalého.
    </tei:p>
    <tei:p>
     Veru tak: to je váš osud, preto sa mi nepáčite, preto vás ľutujem,   matičky. Manželstvo vás znetvoruje, urobí z vás kvočky. Prečo?   Nemohly byste si to trochu uvedomiť a pozor dávať na neba? Nedať sa   opanovať tak silne pudom kvočiek?
    </tei:p>
    <tei:p>
     Oprobujte to, matičky drahé!
    </tei:p>
    <tei:p>
     A teraz odpusťte mi, ak som vás svojou rečou nemilo dotkol. Berte   si to však, ako sa vám páči. Vidím, detičky sa už vracajú od   medvieďat’a. Menujem sa Dagobert Diabolo. Rád sa vrtím po tom svete   širokom sem-tam a teraz uletím.
    </tei:p>
    <tei:p>
     – Ťuk, ťuk, ťuk detičky. Poďte, hrajte sa ďalej diabolom. Adieu   matičky, kvočičky, ťuk, ťuk, ťuk.
    </tei:p>
    <tei:p>
     Diabol hlasne sa zasmial, paličkou svojou dirigoval posledné   akordy opery „Diabol se baví” a ako sa hudba skončila, dodirigoval aj   on a potom pružným krokom ufujazdil.
    </tei:p>
   </tei:div>
   <tei:div type="chapter">
    <tei:head>
     HOLČIČKA
    </tei:head>
    <tei:p>
     V svojou siedmom roku šťastnou rukou som si rozuzlil svoju soschlú   pupečnú šnôru, ktorú s obdivohodnou pečlivosťou odložila pre mňa toho   času moja zlatá babička. Prorokovala mi z toho tá drahá duša veľké   šťastie. Veril som tomu i ja, iba to ma sužovalo, že v kartách som   zostal vždy Ďurom.
    </tei:p>
    <tei:p>
     No, kdežž je to šťastie? Však som sa aj ponosoval svojej dobrej   babičke. – Neplač, dieťa moje – potešovala ma – nič si z toho nerob,   že nemáš šťastia v kartich, budeš ho mať v láske, len neplač. –
    </tei:p>
    <tei:p>
     Prestal som plakať, lebo som mal babičku svoju rád a radoval som   sa budúcemu šťastiu. Spytoval som sa s roka na rok drahej svojej   babičky, čo bude s tým šťastím? Upokojovala ma dobráckym hlasom: –   Len buď trpezlivý, len počkaj, chlapče môj milý, veď máš času dosť a   keby sa ti snáď počkať nechcelo, môžeš aj bežať.
    </tei:p>
    <tei:p>
     Minuly sa roky jeden za druhým, zobraly mi aj babičku drahú. –   Bože môj, koho sa mám teraz spýtať, kto mi povie, čo bude s tým mojim   šťastím v láske? A či snáď nadarmo som bol tak šikovný v siedmom   roku?
    </tei:p>
    <tei:p>
     Celkom určite se pamätám, keď som ju prvý raz zazrel, hneď som na   to myslel: L’aľa, toto je Holčička. Holčička nie je žiadnym menom. Je   to akési nežné slovíčko a znamená asi toľko, ako dievčatko. Ale nie   hocijaké dievčatko. Pre mňa aspoň nie. Musím vidieť určitý typ   dievčat, aby mi to slovo na um prišlo. Sú ženy, ktoré keď zazriem,   musím náhle myslieť na morskú rybu alebo napríklad na kysele uharky.   A to ani snáď nie preto, žeby boly podobné tým ušľachtilým jedlám,   ale – nuž sám neviem prečo, fakt je, že také myšlienky mi vzkrsnú v   hlave, keď uvidím niektoré ženy.
    </tei:p>
    <tei:p>
     Mohol by som udať ešte niekoľkov obrazov, ktoré by boly snáď ešte   výraznejšie, ale už len radšej nechám, bo viem, že už beztak mnohí   pokrútite hlavou nad mojim duševným stavom. A márne krútite, drahé   duše, lebo takéto podcbné citové videnie tvorí základ celého   moderného písomníctva i maliarstva. Kto to nemá, pre toho moderné   verše a maľby zostanú na veky šialenými nesmyslami, bo logiky a   „smyslu” v nich vskutku niet. Sú v niah len škály bariev, citov,   nálad a chutí. Viem, ako užasnul môj drahý, naivný tatík, keď som mu   také veci ukázal. Neveril svojim očiam a vlasy by mu boly iste vstaly   na hlave, keby mal. No, nemá chudáčik, mal ale miesto nich tisíc   nadávok pre Marinettiho a ostatných bláznov.
    </tei:p>
    <tei:p>
     Nadával by snáď i do dnes, keby som ho nebol uspokojil tým, že je   to písané pre podobných bláznov, aký je sám Marinetti. A mal som pri   tomj i veľa pravdy.
    </tei:p>
    <tei:p>
     Vrátim sa však k svojmu dievčatku. Najprv som si ho ani nevšímal.   Ustálil som si len celkom roztržité, že je Holčičkou, ale potom som   na ňu nemyslel. Nevidel som na nej najprv nič zvláštneho. Bola práve   taká, ako tie ostatné. V Prahe je ich totiž strašne mnoho, ba osmelím   sa tvrdiť, že tu do svojho osemnásteho roku je každé dievča   Holčičkou.
    </tei:p>
    <tei:p>
     Tisíckrát som ich pozoroval na ulici, v električke, na zábavách a,   Boh mi odpusť, mal som vždy taký dojem, akoby som videl roj mušiek,   alebo komárikov, ako roja vo večernom povetrí. Jedinca z nich zbadať   nemožno, lebo sú všetky úžasne jednaké. Zvlášte duševne sú jednaké.   Po hlase nemožno ich poznať, lebo všetky deklamujú tým istým   zvláštnym, umelkovaným, exaltovaným hlasom.
    </tei:p>
    <tei:p>
     So mnou nikdy nesympatizovaly. Nie snáď preto, že by som nebol   švárnym šuhajom, ale akiste preto, že som sa nevedel vžiť do ich   tónu.
    </tei:p>
    <tei:p>
     Nezískal som sympatiu nikdy ani jednej a veľmi ich za to   nenávidím. Myslím, veľmi verne a celou dušou vedia milovať. To ani   netaja. S chlapcom totiž len málokedy som ich vídal ináčej chodiť,   než „per pazuch” a to nejintímnejšie. Vysvetľoval som si tak, že   mozaika pražskej dlažby nie je všade v najlepšom poriadku a, keďže   medzi chôdzou stále len na seba sa pozerajú, ľahko by mohli upadnúť.   Mal som aj takú teóriu, že láska im zohrieva modzog, stávajú sa   bojazlivými, boja sa náhleho zemetrasenia, búrky a preto sa tak pevne   zavesí jeden do ramena druhého, aby ich nerozsypalo.
    </tei:p>
    <tei:p>
     Len vtedy padly tie moje pečlive vybudované teórie, keď som sa   presvedčil, že i v elektrike „per pazuch” sedia; pritúlila sa k sebe   tak pevne, žeby ani hrom nebeský ich nerozdelil.
    </tei:p>
    <tei:p>
     Závidel som blaženú obmedzenosť ich ohromnej lásky, ktorá im   nedáva vyrušovať a ženírovať sa ani v preplnenom vozni, no a ako   každý závistivý – pohoršoval som sa. – Škandál je to, som si myslel,   škandál verejný, čo vy robíte, ty Pepíku a Holčička! Veď je to veľmi   vznešená vec, že sa tak úžasne milujete, ale čo ma do toho? Musíte to   hneď celej električke demonštrovať? Ako ja prídem k tomu, prečo sa   musím ja dívať na – vašu lásku? Každá kočka má v sebe viacej   slušnosti, než vy, lebo ony si dávajú na strechách randevú, kde ich   nik nevidí, len mesiačik sa škľabí na ne s dobromyseľným   porozumením.
    </tei:p>
    <tei:p>
     Holčička a Pepík vystúpia, ako srastlé dvojčatá a idú sa oblažovať   do Stromovky. Ja idem ešte stanicu ďalej, potom vystúpim aj ja.   Nevľúdna samota ma obklopí doma, iba Mona Lisa ma ľutuje so steny   záhadným úsmevom svojim a vonku, na dvore píska ktosi ošklivú,   otrepanú „tramtara ramtara ramtararam silnice bílá předemnou”.
    </tei:p>
    <tei:p>
     Aká to musí byť nízka duša, čo takéto veci píska – myslím si, ale   zdá sa, to ešte nie je všetko: v susednej izbe začína ktosi ladiť   husle. Je to môj sused, študent filozofie, ináče znamenitý chlapík,   len keby nemal tú fixnú ideu, že vie hrať na husliach. Niekedy hodiny   tu musím počúvať jeho nesmyselné melódie, ktoré, ako často tvrdí, on   sám komponuje a „vlieva do nich celú svoju dušu”. Och, tá duša je   plná sentimentality a z tej potom povstávajú také ukrutne sladké   melódie, ako cukrová repa. U neho je všetko „dolce”, všetko hrá s   takou umierajúcou oddanosťou! Povedal som mu raz, že v bučaní   zarmúteného vola, alebo v kvílení vymláteného, maškrtného pudlíka je   o mnoho viacej temperamentu, než v jeho hre. – Bol smrteľne urazený,   hoc povedal som mu to s dobráckou úprimnosťou, bez afektácie.
    </tei:p>
    <tei:p>
     Začnem hrať aj ja; snáď ho to bude mýliť a prestane. – Ale nie! Je   asi tak spitý svojou hrou, že nečuje a nevidí. Musím odísť z domu.   Pôjdem si zakupovať, snáď zatiaľ prestane hrať.
    </tei:p>
    <tei:p>
     V pekárskom obchode na pravo v kúte na nízkej polici sedí čierny   kocúr.
    </tei:p>
    <tei:p>
     Tak vľúdne žmurká na mňa, že nemôžem vydržať, aby som ho na znak   svojej solidarity nepohladkal. Nemôžem zato, mám kočky rád. Majú takú   múdru, čistú a nevinnú tváričku. Ony ma tiež milujú. Náš domáci kocúr   je celkom uchvátený, keď ma uvidí a príde skoro do extázy, keď ho   potľapkám po pleci. S rezignovanou dobromyseľnosťou znáša aj to, keď   ho zo žartu hladkám v opačnom smere. Chytenú myš vždy mi prinesie   ukázať a k vôli mne smieril sa aj so svojim úhlavným nepriateľom,   Hektorom.
    </tei:p>
    <tei:p>
     Nie je potom divné, keď s plnou sebadôverou som sa približoval i k   tomuto kocúrovi. No, nebol vľúdny vôbec. Najprv len prestal priasť a   divoko krútil fúzami, a keď som ďalej hladkal, pokúsal ma. Pohoršený   jeho grobianstvom, vylepil som mu facku, nato ma ešte uškrabol a   utiekol. Nemohol som za ním zaliezť pod policu, nuž radšej som ho   nechal.
    </tei:p>
    <tei:p>
     No, počkaj, ty beštia, mrmľal som si polohlasne a umienil pevne,   že sa na tej potvore pomstím.
    </tei:p>
    <tei:p>
     Čo si prajete, zavolá na mňa ktosi za policou. Ach to je Holčička.   – Lebo v pekárskom obchode za pultom stojí Holčička.
    </tei:p>
    <tei:p>
     Och, nie tak, ako iné chudobné dievčatá, predavačky. Ona   neobsluhuje, ona je v svojom. Je to ich obchod, pekný a veľký. Prečo   by nemohla domáca slečinka predávať v obchode? Je to tak prirodzené,   že vskutku sám nechápem, ako môžem byť tak nechápavý, že som to hneď   nepochopil. – Pravda, pravda! To je ten môj mladistvý, úzky obzor,   potešoval som sa. Ja som si to dosiaľ tak myslel, že takéto bohaté   dievčatá len nato sú na svete, aby celý deň francúzske romány čítaly,   na milostné dopisy pri plameni sviečky strieborný, pečatný vosk   kvapkaly, potom aby sa vydaly a konečne, aby som ja, ako budúci   chýrny špecialista-psychiater mal koho liečiť z hystérie. Vidiac   Holčičku, vyjasnilo sa mi v hlave a hneď s akýmsi rešpektom som na ňu   hľadel.
    </tei:p>
    <tei:p>
     Vídam niekedy i jej mamku. Tlstá osobnosť, typická pekárka.
    </tei:p>
    <tei:p>
     Úradníci a robotníčky, čo ta chodia, milostivou ju titulujú a   povedia jej: Rukubozkávam. Z jej rešpektu dostane sa i na jej dcérky.   Má totiž dve: jedna je Holčička a druhá, malé, asi sedemročné   dievčatko. Tiež pomáha v obchode a so zázračnou šikovnosťou počíta a   vracia peniaze.
    </tei:p>
    <tei:p>
     Holčička je teraz sama v obchode. S dobráckym úsmevom ju zdravím:   Maucta, slečno!
    </tei:p>
    <tei:p>
     Maucta, čo si prajete?
    </tei:p>
    <tei:p>
     Podívam sa jej do očú. Sú modré. Usmejem sa, vľúdne a sugestívne.   Myslím, zo sto ľudí 99 nevydrží, aby sa tiež neusmialo.
    </tei:p>
    <tei:p>
     Holčička vydrží. Pokojne sa díva na mňa. Opakuje otázku. Z jej   modrých očú sála toľko chladu.
    </tei:p>
    <tei:p>
     – Jaj, – prebehne mi hlavou – nie som pre ňu ničím. Neznamenám pre   ňu nič, som len „kunčaftom”. Je to možné? Ja? – Áno, je možné.   Holčička sa díva cezomňa.
    </tei:p>
    <tei:p>
     Holčička ma dopaľuje a znepokojuje. Chcel by som, aby sa voči mne   nejak prejavila. Čo aj hneď hnevom. Probujem vždy ináčej. Som   nekonečne zdvorilý, nežne ako kos jej fujarujem na otázku „čo si   prajete”? Šišku. – Probujem s ňou čisté slovensky hovoriť, snáď sa   spýta, čo som, vzbudím jej pozornosť. A vskutku, spytuje sa raz: Vy   ste Bulharom, že jo? Jó, reku, úplne, docela jó. A nič viac.
    </tei:p>
    <tei:p>
     Proboval som aj ináčej. Usporiadal som scénu. Šišku mi dajte! –   poviem v kategorickom imperatíve a koruny capnem o stôl, až tak   cvendžia.
    </tei:p>
    <tei:p>
     Podíva sa na mňa, akoby ma ľutovala. Nie, márne sa s ňou shováram,   hociako, hocičo. Tak neochotne flegmaticky odpovedá.
    </tei:p>
    <tei:p>
     Holčičkä neprijíma moje komplimenty a nedáva sa mnou uraziť! A,   už, akoby som aj chápal, čo je vo veci.
    </tei:p>
    <tei:p>
     Hja, chodím v obnosenom zimníku, videť na mne dobre, že som len   sladkou nádejou, že ešte mnoho vody potečie matičkou Vltavou, kým sa   vyškriabem na stupeň blahobytu, v ktorom pekárova dcéra žije.
    </tei:p>
    <tei:p>
     Ona to vie dobre a kde by si vzala toľko inteligencie, žeby to   voči mne neukázala?
    </tei:p>
    <tei:p>
     A bolí ma to, lebo viem, tu nieto pomoci, títo ľudia nemajú v sebe   nič ľudskejšieho, tým neimponuje nič, len peniaze.
    </tei:p>
    <tei:p>
     Pekárova dcéra je triezvo vychovaná, bez sentimentality. Tlstá   pekárka si ju vychovala v obchode medzi „šiškami”, žemľami,   lichotiacimi úradníkmi a hladnými, poníženými robotníčkami.
    </tei:p>
    <tei:p>
     Vychovávala si ju, ako tú menšiu, sedemročnú, ktorá je tiež stále   v obchode.
    </tei:p>
    <tei:p>
     Iné decko v takom veku poihráva sa so svojou panenkou a číta   Anderserove pohádky.
    </tei:p>
    <tei:p>
     Pomyslím si: Čo by bolo, keby som raz Holčičku vzal za ruku a   povedal by jej:
    </tei:p>
    <tei:p>
     Ty milá, malá Holčička, ty kočička modrooká, ničomná, poď so mnou!   Nič nechcem od teba, Holčičkä, nič na tom svete, len to, aby si sa   nedívala na mňa tak chladne, tak cudzo. Bolí ma to, Holčičkä, že tak   nedôverive, tak z vysoká pozeráš na mňa. Toľko bolesti a smútku na   tom svete, toľko chladu a neporozumenia okolo nás. Pozri si len   dobre, otvor si očičká dôkladne a uvidíš, uslyšíš, ako túžime po   slovíčku lásky my veľkí chlapci. Navonok dávame gentlemanov,   „nadľudí”, aristokratov duše, mizantropov, ale v sebe sme si len   veľkými deckami. Zúrime niekedy, nadávame na svet, chceli by sme ho   oblažiť, snáď zničiť, prevrátiť, citujeme si Bráhmu, Buddhu, čerta,   diabla, postavíme si vznešené teórie, že lepšie je nebyť, ale uver   mi, Holčička, odhodili by sme to všetko za jeden láskavý úsmev.
    </tei:p>
    <tei:p>
     Prečo pozeráš na mňa tak z vysoka? Veď áno, nosím ošúchaný zimník,   ale uverže, citlivé srdce klope pod ním 75 úderov za minútu. Keď ty   pozreš na mňa, klope aj 120. Čo si taká nedôverivá? Keby si vedela!   Som taký dobrý chlapec, že neviem, či chodí vôbec ešte jeden taký   dobrák v tom veľkom meste. Niekedy by som najradšej zaplakal nad   svojou dobrotivosťou. Som taká jemná a citlivá duša! Mám v sebe toľko   jemnosti a umeleckého citu! Vidíš, práve včera pitvali sme žaby na   fakulte. Jednej žabe zo žartu poškrabkal som hlavu špendlíkom medzi   očami, lebo žaby nosia si oči na hlave, (preto sa neujalo u nich   klobúčnické remeslo, zhotovujú len papuče pre bocianov) a nato tá   žaba vytreští oči od radosti a začne spievať. Spievala ako kanárik, s   takým citom a temperamentom, že ma až k slziam dojala. Dojate som ju   predstavil profesorovi.
    </tei:p>
    <tei:p>
     Profesor sa začudoval, zavolal i všetkých asistentov a hádali sa   nad mojou žabou asi hodinu. Vyprobovli si všetky žaby, čo len pri   ruke mali, ale ani jedna nevedela tak krásne spievať, ako moja. Pán   profesor ma potľapkal po pleci, asistenti mi gratulovali, takú   kariéru som spravil s tou žabou. – Škoda, že na konec zunovala   špendlík, ktorým som ju vyzdvihol z bezvýznamného osudu obyčajných   žiab. Ešte nežný pohľad vrhla na mňa, potom bez ďaľšieho ohlásenia   presťahovala sa do ríše, kde niet bocianov, ani medikov. Vytrel som   slzu z oka a zaplatil sluhovi korunu dvadsať, ako režijnú cenu žaby   pre medikov. Od tej doby veľa žiab som už operoval, ale ani jedna   nemala taký utešený hlas, ako tá, s tým kanárkovitým spevom.
    </tei:p>
    <tei:p>
     Mohol by som ešte veľa hovoriť, ale vždy som miloval stručnosť a   jadrnosť, preto ani teraz nechcem vraveť zbytočné veci.
    </tei:p>
    <tei:p>
     Holčička! Nemysli si, že šišky a žemle sú všetko. Mnohí ľudia mimo   žalúdku majú aj dušu a ja som z tých.
    </tei:p>
    <tei:p>
     Poď so mnou, Holčička, a uvidíš, kdekoľvek kročíme, hocičo   uvidíme, o všetkom tisíc a tisíc neslýchaných, interensantných vecí   ti budem môcť povedať.
    </tei:p>
    <tei:p>
     Poď, dievčatko, modrooké, nechaj tam na chvíľu šišky a žemle! Poď,   pôjdeme rozriešiť základné otázky, záhady, metafyziku života!
    </tei:p>
    <tei:p>
     Rozumieš ma, Holčička? A ba, kdeže? Nikdy ani jedna neporozumela.   S tými ľudmi nemožno takýmto tónom rokovať.
    </tei:p>
    <tei:p>
     Nedá sa im nikdy vysvetliť, lebo sú zakorenení v svojej šiškovitej   sústave životnej. Holčička nemá žiadnej duševnej hodnoty a preto   necení si jej ani u druhého.
    </tei:p>
    <tei:p>
     A márne by som ju ľutoval, že pre ňu neexistujú Gréci, Rimania,   veda a umenie; jej to nechýba. Väčšina sveta je podobnej duše, všade   si nájde spoločnosť a nikdy nebude mať príležitosť cítiť sa   hlúpou.
    </tei:p>
    <tei:p>
     Holčička je dieťaťom západu, nikdy jednu dobrú knihu neprečítala a   jej prvou láskou bude ten, kto si ju vezme za ženu.
    </tei:p>
    <tei:p>
     Som bezradný voči nej. Má modré oči a z nich sála toľko   bezcitnosti, toľko komisného chladu.
    </tei:p>
    <tei:p>
     Je tiež dievčaťom, je možné, žeby bol vymrel z nej Zákon   Prírody?
    </tei:p>
    <tei:p>
     Co môžem spraviť? Nie som zlomyseľný, ale prial by som jej, aby sa   jej niečo stalo. Nič zvláštneho, nejaká nepatrná maličkosť, povedzme   nejaký nevinný nádorčok kdesi, čoby sa dostala ku mne na chirurgiu.   Čoby som ja ju operoval, alebo aspoň čo by som jej narkózu ja dával.   Uvidela by, že je iný svet než šišky a žemle. Viem, s úctou by   hľadela na mňa. Veda a umenie by jej nevedely imponovať, ale operačná   sieň by ju naučila skromnosti.
    </tei:p>
    <tei:p>
     No, márne, hlúpe kombinácie. Včera som videl Holčičku na ulici.   Šla s nejakým „fešákom” per pazuch, blažené pritúlené.
    </tei:p>
    <tei:p>
     Keď ma uvidela, urobila grimasu.
    </tei:p>
    <tei:p>
     Šepkala niečo svojmu „fešákovi” a chichotali sa obidvaja   veselo.
    </tei:p>
    <tei:p>
     V obchode stála za pultom maličká. – Koľko je pätnásťkrát   dvadsaťpäť? spytujem sa rýchle. – Tristosedemdesiatpäť, odpovedá   dôstojne, po krátkom rozmýšľaní. Vypočítam za ňou na papieri, lebo   vždy som matematiku nenávidel a konštatujem, že má pravdu. – Kde máte   sestru? – Šla na rande, povie maličká s diskrétnym úsmevom.
    </tei:p>
    <tei:p>
     No, pravda, s tým „fešákom”.
    </tei:p>
    <tei:p>
     Oj, Holčičkine modré oči pre mňa nemajú len chlad a flegmu. – Co   ty na to, Liza? –
    </tei:p>
    <tei:p>
     Spýtam sa Mony Lizy doma, v neutešenej samote svojej.
    </tei:p>
    <tei:p>
     Co mám robiť Liza, prečo majú modré oči Holčičkine pre mňa len   flegmu?
    </tei:p>
    <tei:p>
     Načo mi veda, načo umenie a filozofia, keď tej malej žabe neviem   imponovať?
    </tei:p>
    <tei:p>
     Načo mi láska Semiramidy, keď to malé parvenu, to plebejské nikto   má pre mňa len grimasu?
    </tei:p>
    <tei:p>
     Načo mám ísť svety búrať, keď nemôžem zatriasť flegmou tej malej   žaby?
    </tei:p>
    <tei:p>
     Jaj, Holčička, keby si vedela, ako ma znepokojuješ! Keby si   vedela, ako ťa nenávidím!
    </tei:p>
   </tei:div>
   <tei:div type="chapter">
    <tei:head>
     PARANOIK
    </tei:head>
    <tei:p>
     <tei:emph>
      Tebe to píše. Otecko, na svoje dvadsiate narodeniny, na   pamiatku tých nekonečných, nočných debát s priateľskou láskou Tvoj   podarený potomok.
     </tei:emph>
    </tei:p>
    <tei:p>
     Tak, hľa, umieram ja, ktorému hnev bohov
    </tei:p>
    <tei:p>
     nedal milosť smrti v skalách Tajgetosu – – –
    </tei:p>
    <tei:p>
     Či by som mal smelosť hnusnej zbabelosti,
    </tei:p>
    <tei:p>
     Život rovnaký dať nešťastnému tvoru,
    </tei:p>
    <tei:p>
     ktorý s kliatbou otca žitím by sa vláčil ani človeka tieň –?
    </tei:p>
    <tei:p>
     Jarko Elen.
    </tei:p>
    <tei:p>
     „Nahnevaný Boh kopol do žlto-žeravého slnka, že sa rozpľasklo v   ohnivé kvapky a jedna z nich vpadla mi do modzgu. Och, ako ma páli,   ako ma bolí.”
    </tei:p>
    <tei:p>
     „Dobre, dobre, priateľu, veľký ste vy človek, ale teraz už len   choďte.”
    </tei:p>
    <tei:p>
     Profesor kývol sluhom, aby tvrdošijného pacienta odviedli.   „Priveďte druhého pacienta!” Utrúc okuliare obrátil sa k   poslucháčom.
    </tei:p>
    <tei:p>
     „Ako hneď uvidíte, je to dosť zaujímavý prípad. Je to človek mladý   a, ako sem počul, veľmi vzdelaný. Priviedli ho sem do ústavu preto,   že sa choval v posladný čas veľmi zvláštne a pokúsil sa o   samovraždu.”
    </tei:p>
    <tei:p>
     Pacient vstúpil. Mladý muž, s melancholickou tvárou, modrými   očami. Nosí šaty ústavu pre choromyseľných. Vstúpil, zastavil a   obzrel sa, potom ironicky sa usmial.
    </tei:p>
    <tei:p>
     „Dobrý deň, pane profesor a pánovia, volali ste ma; nuž tu som,   rozkážte.”
    </tei:p>
    <tei:p>
     „Vítajte, priateľu, sadnite si; chcem sa s vami trochu poshovárať.   Ako sa máte, čo robíte, čo je nového?”
    </tei:p>
    <tei:p>
     Mladý muž meravo sa díval na profesora a na poslucháčov, potom   kývol hlavou a opäť sa zasmial.
    </tei:p>
    <tei:p>
     „Aha, už chápem; tak vy sa chcete učiť na mne, ha – ha – ha, no to   je výborné! Tak ja som teraz predmetom vášho štúdia. No, som skutočne   zvedavý, do ktorej kasty šialencov ma zadelíte. Ostatne nenie v tom   nič čudného! Dosť dlho som ja študoval vás, sluší sa, aby ste sa   zaoberali so mnou trochu aj vy. Tak ráčte začať, pane profesor!”
    </tei:p>
    <tei:p>
     Profesor vážne sa spytoval: „Necítite sa duševne chorým?”
    </tei:p>
    <tei:p>
     „Ja? Vôbec nie!”
    </tei:p>
    <tei:p>
     „No, a tu vidím predsa vo vašom životopise, ktorý mi váš otec a   známi udali, že ste stvárali všelijaké nenormálne veci.”
    </tei:p>
    <tei:p>
     „Tie veci, už neviem aké myslíte, sú abnormálne len vám, lebo im   nerozumiete, lebo ich precítiť neviete.”
    </tei:p>
    <tei:p>
     „No, dovoľte, priateľu, snáď predsa je nie úplne v poriadku na   príklad ten fakt, ktorý tu vidím zaznačený, že ste už v svojom mladom   veku rodičov nenávideli, že ste sa s nimi ani neshovárali a   chodievali ste doma, ako divoch, ačkoľvek oni vás mali radi a chceli   vám dobré. Nuž, povedzte, je to vec normálna? Počul som, že, keď vám   matka zomrela, boli ste celkom blažený. Nuž, čo na to poviete, je to   v poriadku?”
    </tei:p>
    <tei:p>
     „Pre mňa úplne a snáď pre vás nie, pane, ale to je vaša vec.   Dovoľte, aby som vám ten fakt trochu vysvetľoval, azda mi trochu   porozumiete. Máte pravdu, dobre vás informovali, rodičia ma mali   radi; chceli mi len dobre. Odkiaľ tedy tá moja nenávisť, prečo som sa   choval tak „abnormálne”?
    </tei:p>
    <tei:p>
     Pamätám sa dobre, zvlášte na niektoré scény. Chodil som ešte do   stredných škôl, keď sa to stalo:
    </tei:p>
    <tei:p>
     „Vítajte mladý pán! Pekne včas ráčite prichádzať. Je práve pol   tretej; onedlho bude ráno. Od obeda sme vás nevideli. Zaslúžil by si,   aby som ťa tu hneď nafackoval, avšak najprv mi povedz, kde si   bol?”
    </tei:p>
    <tei:p>
     Neodvážil som sa podívať otcovi do očú. Tento prípad nebol prvý.   Vždy som sa však niečim vyhováral a otec mi veril. Tejto noci však   bol nepokojný. Začal už niečo tušiť: – Ten chlapec je v šestnástom   roku. – A keď som vstúpil do izby a zazrel moju tvár, môj nútený   kľud, čierne kruhy pod očami, keď počul moju odpoveď „bol som u   priateľa” – už mu bolo jasné všetko.
    </tei:p>
    <tei:p>
     Dlho sa díval na mňa, potom pevným hlasom opakoval svoju   otázku:
    </tei:p>
    <tei:p>
     „Pohliadni mi do očú a povedz mi pravdu, kde si bol?”
    </tei:p>
    <tei:p>
     „Bol som s priateľom.”
    </tei:p>
    <tei:p>
     „A kdeže ste boli?”
    </tei:p>
    <tei:p>
     „Nuž… prechádzali sme sa.”
    </tei:p>
    <tei:p>
     „Kde ste sa prechádzali?”
    </tei:p>
    <tei:p>
     „Nuž, vonku.”
    </tei:p>
    <tei:p>
     „Kde vonku?”
    </tei:p>
    <tei:p>
     „Nuž, v parku.”
    </tei:p>
    <tei:p>
     „Áno, v parku po polnoci?”
    </tei:p>
    <tei:p>
     Neodpovedal som. Otec vedel dobre, že karhaním nepomôže nič a   rozmýšľal, čo by mal spraviť. Náhle mu prišlo niečo na um.
    </tei:p>
    <tei:p>
     „Počkaj, ty lump, však dostaneš takú lekciu, že nezabudneš nikdy!   Žiadne karhanie, ani prosby ťa neobrátia tak, ako to, čo ti ja   ukážem.”
    </tei:p>
    <tei:p>
     Čo vymyslel, to aj vykonal. Druhý deň ráno zašiel so mnou na   dermatologickú kliniku. Mal tam dobrého priateľa, doktora.   Vysvetľoval mu svoj plán: „Treba ukázať tomu sopliakovi, kam speje.   Predstav mu trochu, priateľu, svojich pacientov. Nech vidí, čomu sa   vydá tým životom. Však mu odíde chuť, keď uvidí strašné následky   spustlého života.”
    </tei:p>
    <tei:p>
     Pán doktor úplne súhlasil. „Bude to silný protijed, ale užitočný.”   Previedol ma, bledého, chvejúceho sa chlapca, cez všetky siene žiaľu.   Keď som bol poloomráčený hrúzou, povedal mi:
    </tei:p>
    <tei:p>
     „Vidíš, chlapče, to všetko je následkom nemravného života. Toto   čaká i na teba skôr, alebo neskôr, jestli takto budeš pokračovať.   Rozumieš!?”
    </tei:p>
    <tei:p>
     „To je strašné, to je strašné,” mrmľal som skoro bez seba.
    </tei:p>
    <tei:p>
     „Podívaj sa len na tých ľudí! Aká strašná zvrhlosť a cynizmus horí   v tých očiach. Pohľad len na to dievča tam. Mladé, ešte skoro dieťa a   vidíš ten strašný vred, čo má na hornej perné? Vieš, čo to   znamená?
    </tei:p>
    <tei:p>
     Ostatne, presvedč sa sám, čuj na vlastné uši. „Hallo, poďte sem!”   – zavolal dievča. „Rozpovedzte nám, ako ste prišli k tej nákaze.   Viedli ste akiste nemravný život, však; len nám povedzte pravdu!”
    </tei:p>
    <tei:p>
     Tá strašná, znetvorená tvár zostala nehybná, len čierne oči   hľadely na nás. Bolo v nich toľko nekonečného, strašného smútku. Hlas   dievčaťa znel tupo, keď prehovorilo:
    </tei:p>
    <tei:p>
     „Nie, pán doktor, neviedla som spustlý život! Rozumejte mi, nemám   ani chuti, ani príčiny luhať! – Jediným mojím hriechom je jeden, prvý   a posledný bozk, ktorý mi násilím dal jeden mladík, vojak, nedávno   prišlý z mesta, na jednej tanečnej zábave. Moja prvá zábava a prvý   bozk… To je všetko, čo vám môžem povedať.”
    </tei:p>
    <tei:p>
     „Áno, áno,” dosvedčila živo akási staršia osoba, ktorá nablízku   počúvala, – „je to moja dobrá známa. Sme z jednej dediny. Tak sa to   stalo, ako povie.”
    </tei:p>
    <tei:p>
     „Ech, to je nie dobrý príklad,” povedal pán doktor. „Je to tak   zvaná „nevinné, nákaza”.”
    </tei:p>
    <tei:p>
     „Poďte sém vy tam,” ukájal na staršiu ženu, ktorá podobný vred   mala na nose „Povedzte nám, ako ste k tomu prišli.”
    </tei:p>
    <tei:p>
     Mladý asistent priskočil:
    </tei:p>
    <tei:p>
     „Dovoľte, pán doktor, ja vám rozpoviem, ona by tárala veľmi   zdĺhavo. Je to nešťastný prípad! Tá žena má v meste dcéru, ktorá tam   slúžila, ale ako veľká časť takýchto dievčať dostala sa na špatné   cesty. Otec ju preklínal a vydedil, ale matka oplakávala a milovala v   nej ďalej svoju nešťastnú dcéru. – Bielizeň prať posielala vždy domov   k svojej matke. Asi pred mesiacom poslala zase a matke jedna šatka sa   zdala ešte dosť čistou. Nevyprala tedy, lež upotrebila, ako   vreckovku, iba čo pár týždňov nato sa jej tá afekcia objavila na   nose. Tamojší lekár hneď poznal o čo ide; poslal ju sem, k nám a tu   dlho sme sami nevedeli, ako sa k veci dostala. Bola to Sherlock   Holmesovská práca, kým sme z nej tie dáta vybrali, ale presne sa   dokázalo, že je tomu tak. Nakazila sa šatkou svojej dcéry,   prostitútky. Poznamenám, že jej dcéra je tiež tu na oddelení.”
    </tei:p>
    <tei:p>
     „Ďakujem vám, pán asistent. To je zase nie to, čo my hľadáme.”
    </tei:p>
    <tei:p>
     Pán doktor mal skutočnú „smolu”.
    </tei:p>
    <tei:p>
     Svet sa točil okolo mňa, myslel som, že omdliem, ako som ho   nasledoval.
    </tei:p>
    <tei:p>
     Prešli sme na mužské oddelenie.
    </tei:p>
    <tei:p>
     „No tak, čo vy, pán gavalier!” – oslovil pán doktor jedného   mladíka. Nebolo na ňom vidieť nič zvláštneho. – Pán doktor podíval sa   do jeho chorobopisu, čo tam ležal na stolíku, potom natešene   vzkrikol:
    </tei:p>
    <tei:p>
     „Výborne, to je to, čo hľadáme! Osemnásťročný gymnazista. Ej no,   mladíče! To ste sa peknými vecmi zaoberali pred maturitou. Chodili   ste lumpovať miesto štúdia, však?”
    </tei:p>
    <tei:p>
     Mladík apatický odpovedal:
    </tei:p>
    <tei:p>
     „Nie, nechodil som lumpovať. Nemal som tomu ani prostriedkov, ani   chuti. Tichý, letný večer ma zaplietol do svojho osidla. Sníval som o   nadľudskej láske, básne som písaval, oltár vystavel v mladom srdci   svojom a… a… osud ma krute dodrúzgal. Vybájená, tisícmi túhami   vymodlená prvá láska ma stretla na ulici v jeden tichý, letný večer,   plný pokušenia – nebolo vidieť na nej nič, neznal som ju, neznal som   Život – a ja som upadol, nevedel som odolat. Márne by som ľutoval   teraz, nadarmo by som preklínal svoju slabosť, pamätám sa na ten   okamih: nebolo mi možno odolať pokúšaniu, bo tisícmi ramenami ma   obklopil polyp túhy a nebolo nikde, nikde ani jediného tenkého   vlákna, čoby ma bolo vedelo odtrhnúť od priepasti. Nuž, priznám sa,   upadol som, tu som… stalo sa…”
    </tei:p>
    <tei:p>
     Trasúcim hlasom som prehovoril:
    </tei:p>
    <tei:p>
     „Pán doktor, to je to, to je ten strašlivý hriech za ktorý takýto   osud je odmenou?”
    </tei:p>
    <tei:p>
     „No, veď fakt, ani s tým básnikom nemáme šťastia; samé také hlúpe   prípady, ale zato aj z tých sa môžeš poučiť!”
    </tei:p>
    <tei:p>
     „Co, o čom sa môžem poučiť?”
    </tei:p>
    <tei:p>
     Pán doktor nato neodpovedal.
    </tei:p>
    <tei:p>
     Boly však tam ešte aj iné oddelenia. Videl som tam mladého   človeka. Na posteli ležal polonahý a srdce mu tak klopalo pod   rebrami, že som myslel, že mu vyskočí z hrudi.
    </tei:p>
    <tei:p>
     „Od čoho je toto,” som sa spytoval.
    </tei:p>
    <tei:p>
     Pán doktor ochotne odpovedával: „Nuž, to nenie od ničoho; ten   človek sa tak narodil.”
    </tei:p>
    <tei:p>
     „A ten tu prečo zomrel?”
    </tei:p>
    <tei:p>
     „Mal veľmi ťažký prípad zapálenia slepého čreva a operácia   nepomohla.”
    </tei:p>
    <tei:p>
     „A od čoho dostať tie nemoci? Kto ich môže dostať?”
    </tei:p>
    <tei:p>
     „Ťažko by bolo povedať od čoho a dostať ich môže ktokoľvek.”
    </tei:p>
    <tei:p>
     „Tedy tu nepomôže čistý a mravný život? Také veci môže dostať   hocikto?”
    </tei:p>
    <tei:p>
     „Nuž, veru všetcia sme v rukách osudu!”
    </tei:p>
    <tei:p>
     A potom nás pán doktor vyprevadil.
    </tei:p>
    <tei:p>
     „Servus, priateľu, s Bohom! Úfam, že to stačilo tvojmu   ambicióznemu potomkovi. Servus.”
    </tei:p>
    <tei:p>
     Pán doktor mal pravdu; stačilo mu, strašne mu stačilo.
    </tei:p>
    <tei:p>
     „Veru, všetcia sme v rukách osudu,” tá veta mi znela v   ušiach.stále a otrávila mi život. Co je tedy žitie, načo žiť, keď sme   všetcia v jeho rukách hlúpych, ukrutných a nemilosrdných. Celý svet   je veľká, veľká nemocnica, kde sú síce, najdú sa ešte i zdraví ľudia,   ale to je len náhoda, veď „sme všetcia v rukách osudu” a „také veci   môže dostať každý.”
    </tei:p>
    <tei:p>
     Tie vety mi otrávily život. V polroku som mal veľmi mizerné   vysvedčenie. Boli u nás práve hostia, keď som prišiel domov. „No,   chlapče, čo je?” spytoval sa otec veselo, keď som bol ešte na prahu.   – „Mám štvorku,” – bola moja smutná odpoveď.
    </tei:p>
    <tei:p>
     „Čo – chlapče! Nežartuj, ukáž!” – Nervózne mi vyrval z ruky   papier. – No, a čo som potom dostal, nezabudnem nikdy. Tam pred   hosťmi ma vyzauškoval. Nazýval ma darebákom, nepodareným idiotom,   hanbou domu, ostudou rodiny. Bol celkom rozzúrený, sotva ho vedeli   utíšiť.
    </tei:p>
    <tei:p>
     Neskoršie mi odpustil, ale už bolo neskoro. Nikdy ma predtým   nevymlátil, tým väčšmi ma zničil ten prvý prípad.
    </tei:p>
    <tei:p>
     „Co ten človek ma zbil, nazýval ma darebákom, idiotom. Tak zkadiaľ   som ja vlastne? Zkadiaľ mám svoje telo, svoj rozum? Že som   nepodarený. A to povedal on, môj vlastný otec? Nuž, vari som si kúpil   svoje schopnosti v obchode za šesták? Nie som synom svojich rodičov?   Nededil som všetko od nich? Veď som takým, akým ma rodili. Akým   právom ma tedy berú na zodpovednosť?
    </tei:p>
    <tei:p>
     To je tedy tá svätá, ideálna láska rodičov? Trvá iba dotiaľ,   dokiaľ sa môžu so mnou rozhadzovať, reprezentovať?
    </tei:p>
    <tei:p>
     Veď oni nemajú radi mňa, veď ja som im nie synom. Som im hračkou,   príjemným, malým, domácim zvieraťom, milým a milovaným, kým donášam   domov výborné vysvedčenia, kým pekne im po obede ruky bozkávam, ale   odkopnú ma hneď, akonáhle to produkovať neviem. A majú na to právo?   Či môže strojník rozbiť, potrestať svoj stroj, keď mu dobre   nefunguje. A, či môže stroj za to, že ho sostavili špatné?
    </tei:p>
    <tei:p>
     Potom som prevádzal túto, vám tak hrozne a hnusne zvláštnu   filozofiu, ešte ďalej.
    </tei:p>
    <tei:p>
     Spadol som na kamennú dlažbu. Udrel som si silne ruku. Bolí.   Spolužiak, ktorý mi bol dobrým kamarátom, špatné ma urazí. Prečo, veď   ja som ho mal rád. Bolí ma to veľmi. Stále zápasím so štúdiumom,   stále mám strach v škole. Onemocnel som, operovali ma, skoro som   zomrel. Najlepšieho kamaráta mi pred očima rozdrtila elektrika. Bolí   ma to všetko, veľmi bolí.
    </tei:p>
    <tei:p>
     Stalo sa po maturite, že ma priateľ medik, zaviedol na svoju   fakultu „Poď, starký”, povedal mi „ukážem ti niečo   interesantného.”
    </tei:p>
    <tei:p>
     Zaviedol ma na prednášku profesora súdobnej pitvy. – „Pevne sa   drž,” povedal mi pri dverách, – „lebo bude zle, ak prezradíš, že si   nie medikom.” – Na dverách pitevne visela cedulka s nápisom:
    </tei:p>
   </tei:div>
   <tei:div type="chapter">
    <tei:head>
     PREDNÁŠKY DL’A ZÁSOBY   MATERIÁLU
    </tei:head>
    <tei:p>
     „Podľa akého materiálu?” – spytoval som sa svojho priateľa. „Však   hneď uvidíš!” – povedal mi usmievavé.
    </tei:p>
    <tei:p>
     Vstúpili sme. Svet sa mi začal točiť od zápachu a sotva som sa   opovážil obzerať. Potom som sa predsa len opanoval. Pred lavicami   poslucháčstva, cez sieň tiahol rad oválnych mramorových stolov,   plachtami pokrytých.
    </tei:p>
    <tei:p>
     Sadli sme si do prvej lavice a onedlho na to vstúpil profesor.   Pristúpil k prvému stolu a odkryl ho.
    </tei:p>
    <tei:p>
     „Dovoľte pánovia, aby som vám predstavil prvý prípad našej dnešnej   hodiny. 24 ročný tesársky tovaryš, včera v noci sa obesil na povale   svojho domáceho. Údajne pre nešťastnú lásku. Ráno, keď ho zbadali, už   bol vychladnutý; hneď ho priniesli sem. – Ako vidieť, údy má ešte   meravé. Dobre môžete vidieť tie modročervené stopy povrazu okolo   krku. Je to typický prípad, nieť na ňom nič odchylného.
    </tei:p>
    <tei:p>
     Tým interesantnejší je prípad číslo II. 19 ročný úradník zemskej   poisťovne. Už dlhší čas vraj zpreneveroval menšie-väčšie sumy z   pokladnice svojho úradu, ale predvčerom prišli na to. Pravdepodobne   nenašiel si iného východiska, bo predvčerom odpoludnie na byte svojej   matky strelil si do srdca. Sú to údaje jeho matky. Táto totiž na   rachot výstrelu vrazila do izby a vydesene sa spytovala svojho syna,   ktorý sedel na diváni s revolverom v ruke. „Čo sa to stalo?” –   Mladíček náš pokojne odpovedal: „Nič to, matička! To som ja vystrelil   náhodou. Počkajte, hneď sa vrátim!” Vstal a zapotácal sa do druhej   izby. Praštil dvermi za sebou a za chvíľu počula matka z druhej izby   nový rachot. Náš mladík tam s guľkou v srdci nabil zase revolver a   strelil si do hlavy. Teraz už s úspechom o veľa väčším, lebo ako   vidieť, dosiahol svoj cieľ. Je to, pánovia, niečo tak neslýchaného a   neuveriteľného, že v mojej tridsaťročnej praxi sa dačo podobného   nevyskytlo. Že niekto najprv strelí si do srdca a potom pred zrakom   svojej omdlievajúcej matky nabije si revolver a strelí si do modzgu!?   Vidíte, tu sú tie dve rany. Ostatne, o tej záhade presvedčíme sa aj   pitvou.”
    </tei:p>
    <tei:p>
     Našli v ňom niečo abnormálne krásneho a pán profesor vykladal   ďalej o všetkých možných a nemožných spôsoboch vrážd a samovrážd   streľnou zbraňou.
    </tei:p>
    <tei:p>
     „Obyčajne tak býva, že vojaci sa strieľajú svojimi vlastnými   zbraňami. Civilní ľudia revolverom. To však ešte neznamená, že   povedzme sedliak by si nemohol na ten účel požičať zbraň od vojaka,   ktorý je doma na dovolenej. Na to, pánovia, vždy rátajte. Má-li   človek, pravičiak, streľnú ranu na ľavom spánku, to je vždy   podozrivé. Môžete si pomyslieť na vraždu. Ak pri tom koža na okrajoch   rany nie je charakteristicky spálená, čiže guľa ho dosiahla z ďaleká,   vaše podozrenie je tým oprávnenejšie.
    </tei:p>
    <tei:p>
     Ďaľší prípad je zase jeden z obvyklých. No, sotva poznáte na tom,   čo je, lebo je trochu deformované. Nie div! Je to 20ročná slúžka,   ktorá zo strachu pred hanbou skočila so štvrtého poschodia a to, ako   vidieť s veľkým úspechom. Obzrite si to, pánovia, ale ináče nič   zvláštneho. Tuctový prípad.
    </tei:p>
    <tei:p>
     Tento pán tu je už zasa niečo lepšie. Včera odpoludnia ho   priniesli z blázinca. Mal tabes dorsalis a chorobný proces tak   účinkoval na jeho organizmus, že jeho kosti ztrácaly pružnosť; stály   sa pórovitými a krehkými, že skoro špontánne sa lámaly. On v   poslednom čase úplne pomätený bavil sa tým, že si ešte úmyselne   drúzgal údy na pelasti postele. Sotva nájdete na ňom nejakú   neporušenú kostičku.”
    </tei:p>
    <tei:p>
     – Môj priateľ pilne si značil do sošitu a ja som sa apaticky   prizeral. City akoby boly zkamenely vo mne; pre mňa už môžete tu   robiť, čo chcete!
    </tei:p>
    <tei:p>
     Na konci prednášky, keď už poslucháči vychádzali zo siene,   pristúpil som k profesorovi.
    </tei:p>
    <tei:p>
     „Rácte mi láskave dovoliť jednu otázku, pán profesor.”
    </tei:p>
    <tei:p>
     „No, prosím, nech sa vám páči.”
    </tei:p>
    <tei:p>
     „Nechápem, načo to všetko. Prečo to ráčite vykladať?”
    </tei:p>
    <tei:p>
     Profesor udivene pozeral na mňa. „Čudná otázka! Že prečo? Nuž, pre   vašu budúcu praxu! Prečo vám vykladajú povedzme chirurgiu, alebo   pôrodníctvo? Veď, vari nebudete na veky medikom; o rok o dva   dosiahnete doktorát a potom, ako lekár, tie veci práve tak budete   potrebovať, ako hocičo iného z medicíny!? Nemyslíte? A čo, ak vás   kdesi zavolajú k obesencovi, utopencovi, otrávenému, zastrelenému,   úrazom vykrvácanému, zadusenému a Boh vie ešte k akému? Co si s ním   počnete, pán lekár? Ako ustanovíte príčinu smrti? Há?”
    </tei:p>
    <tei:p>
     „Nuž… hm… neviem, tak ťažko si pomyslieť: za rok, za dva   roky!?…”
    </tei:p>
    <tei:p>
     Profesor už veľmi divné oči robil na mňa; nechcel som blamovať   svojho priateľa medika. Nesmel vedieť, že ja som nie jeho   poslucháčom. – Odprosil som ho za hlúpe otázky a porúčal sa.
    </tei:p>
    <tei:p>
     Vonku bolo krásne letné odpoludnie. Ulice plné ľudu. Tak divné mi   bolo… Ľudia, živí ľudia, žijúce mŕtvoly. Koľko ich je v parku a za   parkom, na námestí. A akí sú veselí. Nie je to divné? Tí nevedia o   ničom? Netušia, čo ja viem, čo som ja na vlastné oči videl? Môžu tí   voľne, blažené dýchať v chládku smrti? Kto sú to? – Kto sú to,   povedzte mi!
    </tei:p>
    <tei:p>
     To je ten MATERIÁL, napísaný na dverách siene súdobnej pitvy.   Podľa ich zásoby sa konajú tam prednášky.
    </tei:p>
    <tei:p>
     Medzi nimi sú i tí, ktorí snáď za krátky čas tim budú ležať, na   pitevnom stole, veď viem, dosiaľ nestalo sa ani raz, žeby neboli mali   na prednášky materiál. Tu sú i oni, ktorí vyvolení sú, aby medici na   nich študovali všetky možné príčiny smrti. Kto by mi ich vedel   ukázať, kto mi povie, ktorí sú to? Aby som ich upozorniť mohol: dajte   si pozor, dajte si veľký pozor!
    </tei:p>
    <tei:p>
     Kto je ten strašný Pán, ktorý sa tak pečlive stará o materiál pre   medikov?
    </tei:p>
    <tei:p>
     Divné, divné. Nejde mi do hlavy. Nedalo by sa tu niečo spraviť?   Čo, keby som zakričal na nich:
    </tei:p>
    <tei:p>
     – Hallo, ľudia! Sem poďte a počúvajte! Mal by som vám čosi   povedať! Leží mi niečo na srdci, vás sa to týka, poďte, poraďme sa.   Sostúpte s lietacej húpačky, zamilovaní tovaryši, i vy, ctnostnó,   stydlivé služobné dievčatá!
    </tei:p>
    <tei:p>
     Zarmútení filistri, matematikou ztýraní gymnazisti, rezignovaní   vojaci, páni, sedliaci, dámy a služobné dievčatá, mudrci a   paralytici, čujte! Pán profesor súdobnej pitvy ma pokladal za medika   a povedal mi, že súdobnú pitvu potrebujem do svojej praxe, do   lekárčiny, o rok, o dva!
    </tei:p>
    <tei:p>
     Musím sa presne naučiť, ako sa môže človek zastreliť, obesiť,   utopiť, ako skape, aby som vedel, čo robit o rok, o dva, ak budem   hotový. Čujte! O rok, o dva!
    </tei:p>
    <tei:p>
     Spýtam sa vás teraz:
    </tei:p>
    <tei:p>
     Kde sú tí moji budúci tichí pacienti? Kde je môj budúci materiál?   Rozumejte mi, budú, iste budú. Pán profesor vie, čo hovorí, neklamal   by ma! Budú iste, ale kde sú teraz, čo robia v tejto chvíli? Vy,   tesárski tovaryši, dievčatá. Vy nemáte nejakú nejasnú predtuchu? Ešte   dva roky máte, moji tichí pacienti! Žite. – Radujte sa. – Milujte sa.   – Len dva roky ešte do mojej praxe, potom ja iste budem mať tiež   takých nemých, chladných pacientov. Veď pán profesor nadarmo ma na to   neučí!
    </tei:p>
    <tei:p>
     Z vás sa sosbiera náš materiál, rozumej tesársky tovaryš. Dnes   láska a radosť, zajtra snáď pitevňa a pán profesor.
    </tei:p>
    <tei:p>
     Žite, radujte sa zatiaľ. Alebo viete, čo? Soskupme sa, sdružujme   sa, prejdime celý svet, zavoláme každého, príde s nami každý.   Preklíname Život, my živí, preklíname Slovo, čo nás žiť volalo a   vrátime Život Tomu, Kto nám ho dal: „na, tu máš! Podrž si ho!”
    </tei:p>
    <tei:p>
     Čuj, MATERIÁL! Urobme to! Ja vediem zástup a prvý skočím so skaly   Tajgetosu!
    </tei:p>
    <tei:p>
     Sme už pohromade? Počkajte! Probujme niečo iného. Azda bude   milostivý. Azda len preto nebol takým dosiaľ, lebo sme Ho dosť   neprosili. Poďme všetci. Všetci pred Neho! Do prírody, do Jeho   velebného chrámu. Tam kľaknime si a prosme Ho, vrúcim slovom. Kvíľme,   ako psi. Nebuďme hrdí, zabudnime, že sme ľudia, ukážme sa len   ztýranými zvieratami. Azda zazrie biedu našu. Azda smiluje sa nad   nami! Azda vyrve nás z údolia slz a smrti, keď ho tak ponížene a   plačúcim hlasom poprosíme. Vari uvidí našu strašnú biedu, biedu   Človeka, úbohého červíka, hračky Náhody. Dojme ho naše kvílenie, slzy   a mea culpa naša, žiaľ nevládneho, bezbranného MATERIÁLU.
    </tei:p>
    <tei:p>
     Len nebuďme hrdí, preč s pokrytectvom. Ukážme svoje nahé telo,   svoje nahé srdce, do ktorého sa revolverom strieľa. Svoj krk, na   ktorom tmavo-červené stopy necháva povraz. Svoju hlavu, ktorá sa   sekerou rozbíja. Svoje brucho, ktoré je zelené a naduté, keď sa   utopíme. Svoje ruky-nohy, ktoré sa dolámu, ako slama, keď soskočíme   so štvrtého poschodia.
    </tei:p>
    <tei:p>
     Ukážme mu celú svoju nahú biedu. – A keď ho to nedojme, keby sme   ho márne prosili?
    </tei:p>
    <tei:p>
     Napľujme do Jeho beštiálnych očú a potom úctive pobozkajme mu   otlaky na nohe a povedzme mu: Nech sa stane tedy Tvoja vôľa. Nech sa   ti páči! Tu sme, my, ľudia, Tvoje poslušné hovädá, len ráč sa starať,   aby sme sa dobre rozmnožili a potom ráč nás vraždiť, vešať, strieľať,   kántriť ďalej.
    </tei:p>
    <tei:p>
     Iste, tak som mal hovoriť tým ľuďom!
    </tei:p>
    <tei:p>
     Nepovedal som im nič. Zkadiaľ by som bral sily hovoriť hlasom   apoštolov? Som práve takým zbabelým potkanom tohoto údolia slz, ako   oni.
    </tei:p>
    <tei:p>
     Keby som tedy riešil aspoň problém vlastného žitia? Prečo to   všetko snášať?
    </tei:p>
    <tei:p>
     Prečo to musí tak byť? Odpoveď je veľmi jednoduchá: lebo som, lebo   som sa narodil. Chcel som sa narodiť? Kto ma nútil do toho života?   Nuž rodičia moji. A prečo má chceli? Či ma chceli vôbec? Či som nie z   tých, ktorí prídu na svet medzi kliatbami svojich rodičov, lebo môžu   ďakovať svoj život akejsi zakliatej náhode. Akokoľvek je to, oni sa   milovali a zabudli na to, že je ich čin hazardnou hrou, že môžem byť   aj „nepodareným”. Vyrvali ma z blaženého nebytia, áno teraz cítim, že   je to blažený stav, nebyť a urobili ma prostriedkom, uspokojiteľom   svojho egoizmu.
    </tei:p>
    <tei:p>
     Pardon, čo hovoríte, pane profesor, že je hlúposť, čo táram, že   deti rodiť, svoje plemä udržovať je svätý prírodný zákon, proti   ktorému márne protestujeme, lebo to tak bolo od večnosti a tak bude   aj naďalej. Ej, kdeže je ten svätý Zákon?
    </tei:p>
    <tei:p>
     Ukazuje svoju múdrosť na Východe v Čine a v Indii, kde ročne   státisíce mrú hladom, cholerou a Boh vie ešte čím. Načože ich   stvoril, keď ich potom, ako muchy pozabíja. Pekný by bol ten svet,   keby sa ľudia vždy podrobovali tomuto „svätému Zákonu”, kedy len   svoju vôľu na javo dať ráči.
    </tei:p>
    <tei:p>
     Modliť by sa mali rodičia svojim deťom, prosiť ich na kolenách,   aby im odpustily ten neodpustiteľný hriech, že ich z nebytia   ľahkomyseľne vyrvali a hodili ich do najhoršieho zla, do života.
    </tei:p>
    <tei:p>
     Ešte dobre, keď majú deti, ktoré o svojom bytí nerozmýšľajú, lež   poslušne zápasia so životom a nikdy v nich nevzkrsne myšlienka: prečo   je to tak a má to tak byť, má to byť vôbec? Hrozné by to bolo, keby   dieťa analyzovalo príčinu svojho života tak, ako som analyzoval ja.   Keby uvidel ten profánny, často ľahkomyseľný, smilný, ohavný alebo   náhodný pôvod tohoto, po narodení tak „svätého” života.
    </tei:p>
    <tei:p>
     Všetko máme v evidencii. Na kilogram múky nám vydávajú lístky,   obchodník a továrník je zúfalý, keď má nadbytok tovaru. Noviny,   denníky, ktoré nik nekupuje, zmenšujú svoju činnosť a vychádzajú   týždenne ba mesačne, kedže vychodiť neprestanú vôbec. Ľudia sú   opatrní všade, kde sa pracuje s nadbytkom, alebo s veľkým rizikom,   len práve tam, kde je to riziko najväčšie, pri svojich deťoch,   nerozmýšľajú vôbec, lež slepo poslúchajú „múdry a nezmeniteľný rozkaz   svätého, prírodného Zákona”.
    </tei:p>
    <tei:p>
     Kontrola, poriadok všade, len tu panuje úctyhodný chaos. Milovať,   rozmnožovať sa, ako nejaký hlúpy bacil, smie každý darebák, každá   Mariša, nech len rodičia súhlasia, nech je slušné veno, nech len Mišo   nepije, nech je človekom poriadnym. Majú i tu tisíc starostí, iba o   tom nepríde im na um rozmýšľať, o čom by sa malo uvažovať   najviac:
    </tei:p>
    <tei:p>
     Či majú právo vytvorovať nové životy? Ľahkým, až hlúpe, darebácky   profánnym činom uviesť v pohyb mechanizm nového života, človeka,   ktorý všetko, všetko bude môcť ďakovať tomu, že sa jeho rodičia   „milovali”.
    </tei:p>
    <tei:p>
     Krásne to znie „milovali”.
    </tei:p>
    <tei:p>
     Hoj, malo by sa myslieť na tú vec, ako na vrchol všetkého. Malo by   se vstúpiť do manželstva, ako do svätyne svätýň, trasúcim telom,   trasúcim svedomím, ktoré chápe, v plnej miere pcchopuje, ohromný   význam toho profánneho spojenia. —- Čože videť miesto toho? Ukrutnú   ľahkomyseľnosť, nedbalosť. Ba, tropia si z tohoto okamihu   „pikantérie”, kuplety, ohavné žarty a v najkrajšom prípade básnici   fňukajú o ňom rozhorčené duchaplnosti.
    </tei:p>
    <tei:p>
     Ech, chudáci, konajú tak, ako im chytrá Matička Priroda   predpisovala a nikdy im nepríde na um, žeby Jej trochu pozreli do   karát, aby konštatovali, na čo som prišiel já tak jasne, že Matička   naša je nie svätá, len ukrutná, zlomyseľné múdra. – Len plodiť, rodiť   veselo, bez rozmýšľania. Že čo bude s tými nešťastníkmi, to je   pobočné, nech skapú, nech zhynú. Skape ich milión, zostane ich vždy   dosť. Nezáleží na množstve, na akosti: kto, kedy, ako skape.
    </tei:p>
    <tei:p>
     Keby ste boli toľko rozmýšľali o tých veciach, keby ste tak videli   život, ako ja!
    </tei:p>
    <tei:p>
     Malý človiečik, mrzák, netvor, chce vstúpiť do električky.   Nedosiahne držadla. Vôz sa dá do pohybu a malý netvor spadne so   schodov. Udre sa nemilosrdne a plače od bolesti. Okolo idúci chvíľku   sa dívajú na neho a potom idú ďalej. Chcel by som mu zarevať do ušú:   „Človeče, čo tu stojíš? Prečo nejdeš na breh rieky a neskočíš do nej?   Prečo nevyjdeš na štvrté poschodie a neskočíš? Čo tu stojíš? Na čo   si? Aký má smysel tvoj mizerný život? A kto je ton zločinec, který ťa   do života vdávil?”
    </tei:p>
    <tei:p>
     Ach, nepoviem mu nič, čo ma po ňom.
    </tei:p>
    <tei:p>
     Môj sused je korheľ. Pozde v noci sa vracia z krčmy. Ledva stojí   na nohách. Jeho malý, päťročný chlapček trpí epilepsiou. Denne dva,   tri razy omdlieva. Vzdychla nešťastná, stále ťahotná matka, keď sa   jej chlapček už nevrátil z tej ríše, ktorú v svojich záchvatoch denne   navštevoval.
    </tei:p>
    <tei:p>
     Starí Sparťania vyložili svoje života neschopné, slabé plody na   Tajgetos. My necháme vyrásť z tých nešťastných obetí „svätej lásky” v   mene kultúry a humanity mrzákov, degenerovaných zločincov, Triednych   žobrákov, ktorí sú pre seba a pre ľudstvo iba ťarchou, kliatbou.
    </tei:p>
    <tei:p>
     Pripomínal som tie veci raz svojmu otcovi. Odpovedal mi: „Nuž,   obes sa, synu môj drahý, keď sa ti ten život nepáči.”
    </tei:p>
    <tei:p>
     Radu dobrú dávať mi vedel, ale odvahy k nej už nepridal.
    </tei:p>
    <tei:p>
     Otec ešte ma mal rád, keď som mu bol k radosti, ale matka nemala   ku mne ani dobrého slova. Často som vypočúval, ako rozhorčene o mne   hovorila, hrešila ma pred známymi. Aký som vraj morózny darebák,   neviem sa lichotiť ani trochu a chcem byť stále múdrejším než   ona.
    </tei:p>
    <tei:p>
     Pravda, nepáčilo sa jej, že som nebol poverčivý, ako ona a   opravoval som jej falošné názory a prírodných zjavoch.
    </tei:p>
    <tei:p>
     „Nestojí to nič, deti vychovávať, veď vám prerastú cez hlavu,”   vravievala často, nato ale celkom zabudla, že ja som ju zvláštne   nikdy nepožiadal, aby ma porodila.
    </tei:p>
    <tei:p>
     Či je to potom čudné, že som mal velkú radosť, keď som už nemusel   počúvať jej hrubé kliatby, že som už necítil na chrbte jej kostnatú   päsť.
    </tei:p>
    <tei:p>
     Dedil som od Nej neurasténiu a utešené zvyky. Moji spolužiaci v   gymnáziu nestačili sa čudovať, kde som sa naučil tak šťavnato srbsky   nadávať, preklínať. Imponovalo im to strašne, naučili sa odomňa a za   týždeň srbsky nadávala celá trieda. Povedal som im, že som sa tým   veciam naučil od kamaráta Srba a k nemu chodievam na hodiny zo   srbských šťavnatých nadávok. Mal som im povedať, že je to zvyk,   krásne dedictvo po mojej drahej Mamke? Robte, povedzte si, čo chcete   sa, pánovia, je pravda, že ak sa to dieťa nenarodí, tým sa nespáchal   proti nemu hriech žiadny, ale akonáhle sa narodilo, hneď je vhodené   do života náhody a pravdepodobnosti, že sa mu bude viesť dobre, je   práve toľko, ako toho, že tomu tak nebude. Vy môžete robiť, čo   chcete, ale ja si nevezmem takú pochybnú hru na svedomie, necítim v   sebe toľko odvahy.
    </tei:p>
    <tei:p>
     Ha-ha! Je vám zvláštna ťa myšlienka, že by sme prestali plodiť,   jestvovať na zemi? Načo sme vlastne? Narodíme sa o zomrieme. A čoho   sme dosiahli svojím bytím? Dejiny ľudstva su samé vojny, vraždy a   smrť. Na mesiaci života niet, a vesmír zato sa točí ďalej kľudne.
    </tei:p>
    <tei:p>
     Nie pánovia, nie som ja blázon. Blázni ste vy, ktorí to   nevidíte.
    </tei:p>
    <tei:p>
     Sbieral som, dlho som sbieral odvahy k tomu, aby som sa z toho   všetkého vyrval.
    </tei:p>
    <tei:p>
     A, keď som už mal, keď som už zvíťazil nad tým urputným životným   pudom, nuž, keď som už visel a už ma takmer prijala do sebe tá   krásna, blažená Nirvána, kde nieto bolesti života-trápenia, vtedy   prišiel niekto a vykonal ten „krásny a humánny” čin, že mi povraz   odrezal, že som musel zostať tu.
    </tei:p>
    <tei:p>
     Áno, musel som tu zostať medzi vami. Úfal som však pevne, že časom   sa mi podarí zase zvíťaziť nad životom, odísť z tohoto slzavého   údolia nerušene, nechať ho tu na veky. Ztratil som však i túto nádej.   – Rozumejte mi! – nemožno zomrieť!! Ja, moja bolesť, moja radosť   zomrieť nemôže, lebo ja ani nie som. Chápete ma, ja, jednotlivec nie   som; sme len my. Mravec, ako mravec, nemenuje sa ani Mišom, ani   Janom; keď zahynie, ktože zahynul? Nik!!
    </tei:p>
    <tei:p>
     Pes, ako pes. Môže sa zabiť Hektor, ktorého snáď noha bolí? Nie,   lebo takých Hektorov je ešte veľa i bude. Pred ním žilo už nekonečne   mnoho psov a po ňom nasledujú tiež nepočetné generácie. Nie veru,   Hektor s tou svojou bolesťou nevie skapať!
    </tei:p>
    <tei:p>
     Nieto smrti, život je večný a večná je aj bolesť i radosť. Ja nie   som ja; som len variáciou života, som len jeho atómom. Ja žijem vo   vás, vy hlupáci, ďalej. Od pocitu: – ja, – bolí ma, – teší ma, –   dobre mi, – zle mi je, – smrť ma neoslobodí, lebo ten pocit je u   každého ten istý.
    </tei:p>
    <tei:p>
     Rozumiete mi? Niet človeka, je len ČLOVEK-HOMO. A nieto bolesti   ČLOVEKA, lež jestvuje iba BOLESŤ ŽIVOTA.
    </tei:p>
    <tei:p>
     Nemožno mi z toho utiecť, ba nepomôže ani vznešený plán môjho   duchaplného ktoréhosi kolegu: vykopať jamu do stredu zeme a pušným   prachom rozdrúzgať ju, aby na nej života nezostalo. Život nezničí ani   vymretie ľudstva, ani rozdrúzganie zemegule.
    </tei:p>
    <tei:p>
     Hoj, Ktosi fajčí kdesi a z akejsi čudnej cigary fúka ohnivý,   žeravý dým v dlhých kotúčoch do vesmíru. Dým víri v čudných tvaroch,   spirálovite sa a víri, víri sem tam bez sústavy.
    </tei:p>
    <tei:p>
     Akáže podivná Kuchárka varí kdesi nejakú zvláštnu polievku? Žeravé   pary sa valia a víria, víria bez sústavy. Ako, keď slniečko svieti   cez škáru starých popraskaných dvier do izby i osvieti v tenkom pruhu   myriady jemných, drobulinkých zrniek prachu.
    </tei:p>
    <tei:p>
     Iskierky lietajú sem – tam. V bláznivom tanci sa vrtia jedna okolo   druhej. Časť ich už vychladla. A tam v jednej špirále veľkého   Fajčiara, na jednej polovychladnutej iskierke žijú malilinké,   nekonečne malé tvory a rozmýšľajú, s múdrou tvárou špekulujú o   záhadách života. Chudáci! Jeden z tých malých prejavov Života akosi   zle sa cíti. Chcel by prestať jestvovať. Aká to márna námaha. Veď,   kde už len trochu vychladla žeravá kôra tých iskier, tam všade   vystrčí hlavu Život v tisícich variáciách.
    </tei:p>
    <tei:p>
     Bláznivé vírenie, šialený tanec bez konca.
    </tei:p>
    <tei:p>
     Nie, nemožno zomrieť!
    </tei:p>
    <tei:p>
     Keby som tedy aspoň prestal myslieť, keby som zblbnul, ako ten   idiot, ktorý nemá problémov, ktorý na deň, na noc, na radosť, na   bolesť a na všetko má iba jednu stereotypnú odpoveď.
    </tei:p>
    <tei:p>
     Ech, viem, i vtedy by ste urobili všetko, aby ste ma k tomuto   prekliatemu rozumu vzkriesili. Veď i teraz liečite moju filozofiu   brómom a studenou vodou.
    </tei:p>
    <tei:p>
     Tak, tak len ma skúmajte, ďalej pane profesor, len ma študírujte   páni poslucháči, zapíšte do svojich poznámok: zaujímavý prípad   paranoie.
    </tei:p>
    <tei:p>
     A vy, premúdre slečinky, kandidátky vysokej medicíny, z ktorých   ešte vzácna vaše remeslo nevyničilo úplne sentimentalitu   gymnaziálnych rokov, povedzte si: chudák; taký pekný, mladý človek a   tak šialený.
    </tei:p>
    <tei:p>
     Och, však vás nenávidím, vy „normálni ľudia”, vy „ochrancovia   moji”!
    </tei:p>
    <tei:p>
     S divokou nenávisťou sa díval pacient na poslucháčstvo, potom   rýchle vstal, dvere prudko vyrazil a buchol nimi za sebou, až tak   zdunelo.
    </tei:p>
    <tei:p>
     Blížila sa už šiesta hodina, koniec prednášky a profesor prednášal   ešte stále o tomto prípade.
    </tei:p>
    <tei:p>
     V poslednej lavici pri okne sedeli len dvaja: medik a medička.   Dievča zmeravelým zrakom sa dívalo na prednášajúceho profesora.
    </tei:p>
    <tei:p>
     „Prečo ste taká vzrušená? Myslíte vari ešte stále na toho   paranoika?” šepkal jej medik.
    </tei:p>
    <tei:p>
     „Áno, nevyjde mi z hlavy; divné veci hovoril ten nešťastník.”
    </tei:p>
    <tei:p>
     „Eh, čože,” odseknul medik, „veď môžete vedieť, keď sem vstúpite,   že sa tu divoké veci tárajú. Načo sa trápiť tými nesmyslami? Pozrite   si radšej von oblokom!”
    </tei:p>
    <tei:p>
     Ich pohľad padol do veľkej záhrady ústavu; stromy stály v kvete,   bo bolo jaro. Zapadajúce slnce ich ozlatilo; boly, sťa ohromné zlaté   kytice.
    </tei:p>
    <tei:p>
     Dievča sa usmialo: „Pravdu máte, veď je tam iný svet, veď vonku   kvitne jaro!”
    </tei:p>
    <tei:p>
     A tam, uprostred ohromnej kolónie poblúdilých rozumov, v   posluchárni blázinca, dvaja mladí ľudia, keď ich nik nevidel, blažené   sa pritúlili k sebe.
    </tei:p>
   </tei:div>
   <tei:div type="chapter">
    <tei:head>
     POLČLOVEK
    </tei:head>
    <tei:p>
     Začalo sa to už dávno, dávno. Vtedy prirodzene nemal som ani   poňatia o tom, čo sa somnou deje. – Nevedel som, že sú to prví   poslovia Pravdy, ktorú mi osud udelil uvidieť.
    </tei:p>
    <tei:p>
     Dnes už Ju vidím jasne a pri každom kroku. Žiari mi z očú ľudí,   kočiek, kurčat a žien. Vycítim Ju z hlasu hrubých kočišov, z fňukania   husiel, z krkania žiab a gramafonov.
    </tei:p>
    <tei:p>
     Pravdou reve mesto a dedina, tráva, ktorá chce rásť, vôl, ktorý   trávu sožerie, komín továrne, ktorý chce sa srútiť, odhodený špaček,   ktorý zapáli stoh, kvílenie pudlíka, ktorému vstúpili na chvost a   slzy krokodyla, ktorý plače, než si sadne k obedu.
    </tei:p>
    <tei:p>
     Te všetko reve pravdou, to všetko tak musí byť a má právo tak byť.   – Márne si zažmúrim oči, zacpem ucho. Pravda mi zatrasie každým   nervom a márne sa skrývam, nájde ma všade.
    </tei:p>
    <tei:p>
     A čo môžem robiť? – Zdvihnem klobúk, pokloním sa pred ňou,   zdvorile sa zasmejem, alebo horké slzy roním, už ako kedy a, ak   môžem, spracem sa.
    </tei:p>
    <tei:p>
     Neverím svojmu vlastnému smútku, lebo viem, že moja radosť snáď už   zajtra bude práve tak pravdivá. Nemám smelosti nadávať na svet, lebo   viem, že snáď za hodinu mi bude krásnym. Neviem sa zlobiť. Zosmešňuje   sä mi vlastný hnev, lebo viem, že hájim len svoje malicherné záujmy.   Ten druhý na takéto veci nemyslí; oči mu iskria, hnevá sa celou   dušou. On má pravdu, nie ja, lebo je človekom celým a nepríde mu na   um, že môže pravdu i – nemať.
    </tei:p>
    <tei:p>
     Ja Pravdu len u iných vídam; ja Jej nemám nikdy, lebo som len   polčlovek.
    </tei:p>
    <tei:p>
     A prečo som polčlovek? – Lebo ja vidím – vidím Pravdu. –
    </tei:p>
    <tei:p>
     Ako poviem začalo sa to už dávno, ale nevedel som ešte vtedy, o čo   beží. Však som si hlavu veľa nelámal. Mal som iba osem rokov. Bol som   veselým uličníkom, „štricíkom”. Doma som kradol z almary kockový   cukor, čítal potajomky Buffala Billa, bozkával svojho miláčka, malého   psíka Princa. On chytal potkanov a ja som ho bozkával na ústa.   Brrrr!… Gumovou puškou prebíjal som obloky susedov a kriedou čudné   figúry som kreslil na domy, ako som videl od ostatných štricíkov.   Pilne som sbieral vymačkané citróny. V nedeľu dopoludnia totiž   obyčajne vojaci a všelijaké iné slávnostné pochody ťahaly našou   ulicou. Pred pochodmi išla hudba. Ohromné medené bombardony a trúby   hučaly, až sa tak trasla naša krivá ulica. – Akonáhle som ich zbadal,   rýchle rozdával som citróny kamarátom. Hudba sa približovala a my sme   ju čakali na dlažbe. Keď už bola, pri nás, začali sme žuvať citróny.   Aby účinok bol väčší, robili sme k tomu neloyálnemu aktu hrozne   nešťastné tvári.
    </tei:p>
    <tei:p>
     Najprv nebolo nič, ale potom, keď nás zbadali, začal sa zjaviť   účinok. Banda nemohla ďalej trúbiť, lebo sbehly sä im sliny v ústach.   Nadávali nemilosrdne a naháňali nás po ulici, ale nechytili nikdy,   lebo ako bystré myši zmizli sme za oblokmi pivníc a za bránami.
    </tei:p>
    <tei:p>
     Pri takomto spôsobe života pilne som sa učil, len z mravu som   mával trojky. Celý svet bol mojím a keby vtedy bol ktosi prišiel a   povedal, že budem polčlovekom, bol by som ho pcklopal po hlave, či   nemá tam miesto rozumu povedzme seno, alebo slamu.
    </tei:p>
    <tei:p>
     Nie! Bol som štricíkom, ale celým.
    </tei:p>
    <tei:p>
     Bývali sme v predmestí Bratislavy. Po uliciach som plašil   dobráckych, starých, domácich pudlíkov, čo sa tam slušne   predchádzajú, majú krátke, rozčapené nohy a veľmi urazene hľadeli na   mňa, keď som ich kameňami, alebo raketami znepokojoval. – Ba, časom z   dobre odôvodnenej antipatie už zďaleka sa mi vyhýbali.
    </tei:p>
    <tei:p>
     Mrzké staré panny a nevľúdne domovnice mi nadávaly do „verfluchter   Kerlov”, ale nepamätám sa, že by ma to bolo nejak zvlášte dojalo,   alebo obrátilo na lepšie cesty.
    </tei:p>
    <tei:p>
     Od otca som dostal každý večer svoju „porciu”. Reval som trošičku;   len tak zo zvyku, aby som ho upomenul, že nie som zo železa, po   prípade by ho dojal, ale ináčej som sa veľmi neurazil.
    </tei:p>
    <tei:p>
     Výprask patril k dennému poriadku. Nevedome síce, ale zato vedeli   sme to obidvaja dobre.
    </tei:p>
    <tei:p>
     V škole som mal veľký rešpekt. Nie snáď práve pred profesormi, ale   radšej medzi spoluštricíkmi. Viazaly nás, spoludržaly pevné sväzky:   chudoba, zanedbala výchova a divokoromantické, špinavé predmestie.   Veľké bolo moje prekvapenie, keď ma na raz pozvali k spolužiakovi, k   priateľovi do mesta. Bol to bohatý chlapec. Bývali v peknom   poschodovom dome naproti Františkánom. Imponoval som mu – ja štricík   – nuž pozval ma na olovrant.
    </tei:p>
    <tei:p>
     – Krásne bolo u nich. Sedeli sme v nádhernom plyšovom salóne.   Hrozné zápasy som viedol s kožkou na káve. Doma, keď natrafím v káve   na kožku, mám s ňou krátky proces. Zachytím lyžičkou a capnem o zem,   až len tak čupne. Tu u Oskárov som sa však hanbil.
    </tei:p>
    <tei:p>
     Milá, krásna mamka Oskárova ma srdečne núkala:
    </tei:p>
    <tei:p>
     Ej no, Ferko, veď, sa už len nehanbte, vypite tú kávu! Však ste   len stydlivým chlapečkom!
    </tei:p>
    <tei:p>
     – Čo som mohol spraviť? Vypil som tú kávu, hoc som si myslel, že   zomriem, ako som tie kožky hltal. Shltnul som však chvála Bohu   šťastne, ale náladu som nemal nijak veselú.
    </tei:p>
    <tei:p>
     Oskár vyšiel a ja som zostal s jeho elegantnou, krásnou mamkou   sám. Cítil som sa v tom nádhernom salóne veľmi nemotorným. Pod očami,   na lícach som mal zelené flaky, pamiatky z poslednej ruvačky, kravatu   mi vytrhli, bola len tak nazdarboh vstrčená; myslel som si, že   milostivá pani stále sa na ňu díva a bol som v hrozných rozpakoch.   Nebol som veru nijak pánom situácie a Oskárova mamka sa len stále   spytovala: ako sa učím, kde bývame, ale ja som sa len červeňal,   babral som s vyšívaným obrusom a v svojom smätku nevedel som ani   muknúť.
    </tei:p>
    <tei:p>
     Milostivá pani videla, že so mnou rozhovor nadpliesť je ťažko;   umlkla a usmievavé hľadela na mňa. – Bojazlivé obzrel som sa. Aké   krásne bolo tam všetko! – Na stenách v zlatých rámoch obrazy, v rohu   veľké, štýlové kachle. S klenutia visel ohromný, striebrom a   kryšťáľovým sklom ozdobený luster.
    </tei:p>
    <tei:p>
     Nevoľky som si pomyslel na našu chudobnú izbičku v špinavom   predmestí, v robotníckej štvrti.
    </tei:p>
    <tei:p>
     Pozrel som si potom na tú krásnu, elegantnú, milostivú paniu,   ktorá predomnou sedela a s pyšnou, usmievavou dobromyseľnosťou   hľadela na môj zmätok.
    </tei:p>
    <tei:p>
     – A, ako som sa tak obzeral v skvostnom salóne a cítil na sebe   zrak Oskárovej elegantnej mamky, vtedy – – och, áno – vtedy mi   vzkrsla v hlave, v tej mojej nešťastnej hlave, akási myšlienka – –   och, aká hrozná, hrozná myšlienka!
    </tei:p>
    <tei:p>
     Juj, Bože, ako som sa snažil ju utláčať v koreni, ako ma   mučila!
    </tei:p>
    <tei:p>
     Na to som si myslel, čo by bolo, keby som tej usmievavej krásnej   dáme, tu predomnou, povedal niečo veľmi špatného, komisného, nejaké   veľké grobianstvo, ako som na námestí počúval od kočišov. – Čo, keby   som zachytil tú druhú čiašku kávy tu a oblial ten krásny, vyšívaný   obrus. – Keby som zdrapil ten stolec a vrazil ho do toho veľkého,   brúseného, benátskeho zrkadla, čoby sa rozbilo na kúsky.
    </tei:p>
    <tei:p>
     Juj, Bože! Chladný pot sa mi vyrážal na čele od trápenia a strachu   medzi týmito myšlienkami, ale márne, márne. Čert, diabol nedal mi   pokoja. – A čo, keby tak ostré, zpomedzi zubov, ako to paholci robia,   opľul tú krásnu maľovanú, japonskú vázu tu na stolíku?
    </tei:p>
    <tei:p>
     – Pohladil som sa po čele. – Zdalo sa mi, že okamžite zbláznim.   Trápil som sa nevysloviteľne od úžasných, profánnych myšlienok, ktoré   sa mi nezadržiteľne vtláčaly do modzgu. Tu, v tom veľkopanskom   salóne, pred jemnou, elegantnou mamkou môjho priateľa.
    </tei:p>
    <tei:p>
     Och, ako som trpel a nemohol som spraviť nič, nič.
    </tei:p>
    <tei:p>
     Vtedy som sa náhodou podíval do veľkého, benátskeho zrkadla a   zazrel svoju tvár, ktorú to duševné trápenie úplne znetvorilo. –   Jedna strana mojej tvári, akoby ju bol zachytil krč, smrštila sa.
    </tei:p>
    <tei:p>
     Milostivá mamka naľakané sa dívala na mňa a vykríkla: – Pre Boha   živého, čo je vám? – Vybehla z izby a začul som, ako rozčúlene   kričala svojmu synovi: Ty! Koho si to sem priviedol? Veď ten tvoj   priateľ je blázon! Choďte mi ztadeto, ale hneď a keď mi ho ešte raz   privedieš, vyhodím ťa s ním spolu.
    </tei:p>
    <tei:p>
     Vstal som hneď a vyšiel bez slova. Šiel som ulicami, ako opitý,   bez vedomia, v duši úplne dodrúzganý a nechápal som, čo sa to vlastne   stalo? Starí, dobrácki pudlíci s rozčapenými nohami udivene pozerali   na mňa. Z ktoréhosi obloku tlstá domovnica navalila mi do krku plný   kýbel akejsi pochybnej šťavy. Začul som ešte, ako nadávala, že ma   čerti práve vtedy vedú pod oblokom, keď ona pere. – Vzpamätal som sa   a tak nejasne, v hmlistých kontúroch sa mi vynorovalo čosi v modzgu.   Čosi, začo ja nemôžem – strašné je to, začo ja nemôžem, čo je   nadomnou, nad mojím chcením a rozumom. Precítil som silu duševnej   determinácie, silu myšlienky.
    </tei:p>
    <tei:p>
     Nevedel som však ešte, že bol to prvý posol Pravdy.
    </tei:p>
    <tei:p>
     Bože môj, ako je to možné, že v našej triede, v sexte, všetci   chlapci majú „mená”, ktoré ich charakterizujú, ktoré dostali pre   svoje špatné i dobré vlastnosti a len ja nemám žiadneho mena?
    </tei:p>
    <tei:p>
     Drahý braček môj, spolužiak, Malva, aké šikovné, znamenité   karikatúry si vedel načarbať niekoľkými ťahmi o profesoroch i o   chlapcoch. A o mne prečo si nevedel? Lebo nevedel si! Márne si sa   díval na mňa dlho so zažmúrenými očami. Obracal si si ma z prava na   ľavo, mal som ti robiť moróznu tvár, úsmev; márne. Nešlo ti to nijak.   Na mojej okrúhlej detinskej tvári nemohla sa tvoja ceruzka zachytiť   do ničoho, lebo na nej nenie nič. Nemám jedného stáleho rysu, úsmevu,   línie. City sa mi dostanú do tvári cez sordíno, udusené. Môj úsmev je   len škľabením; duše v ňom nieto a hnev môj je zamračením päťročného   dieťaťa. Ja nedávam zo seba nič celého, čo odomňa vidia, počujú, je   všetko také polovičaté, nejasné? Na mojej duši je sordíno, kovové   dusítko, ktoré tlumí môj hlas, moje zvyky a pohyby? Prečo je to, keď   ja poviem žart v triede, na tom sa nesmeje nikto? Veď ho rozprávam   plynne, ako som počul od iných! Prečo chybuje z môjho hlasu sila,   ktorá vie strhnúť poslucháčov so sebou do smichu, alebo do plaču? –   Prečo je to, že viem zahrať na husliach „Kreutz-Polku”, ktorá je   interesantná a imponuje, ale neviem zahrať „Nebanovala bych?” – Lebo   tam treba len šikovnosti a techniky, ktorú ja mám, ale tu v tej   jednoduchej ľudovej piesni treba citu a cit nenahradí, ak chybuje z   niekoho, ani najpresnejšie spiccato ani najčistejší flageolet. Kde sa   podel zo mňa cit? Včera večer, ako som pri Eveline sedel, u nich v   záhrade pod javorom, pomyslel som si, že kľaknem pred ňou na zem a   vyznám jej lásku krásnymi, cituplnými slovami, ako nejaký stredoveký   trubadúr. Že jej pohladím rúčku veľmi, veľmi nežne, veď som videl   jasne; čakala to. – Prehovoril som a môj hlas bol drsný – prebehlo mi   hlavou: šablón, nudný, večný šablón – zarehlil som sa cynicky a   spytoval, na čo myslí, či myslí vôbec, lebo ženy vraj nemyslia lež   žijú inštinktívny život kvetín. Nad mojím citom, vzletom, túžbou,   radosťou a hnevom leží prekliate sordino.
    </tei:p>
    <tei:p>
     Zo mňa sála chlad. Keď ja vstúpim do veselej spoločnosti, tam   zmizne dobrá vôľa. Tam sa cíti každý nevoľne.
    </tei:p>
    <tei:p>
     Keď sa nejaké dievča interesovalo o mňa, chcelo ma snáď poznať,   chcelo snáď so mnou koketovať, och, nemusel som myslieť na nič,   nemusel som sa hnevať, opovrhovať ním! Stačil len jeden môj   „normálny” pohľad, aby precítila, že stojí medzi nami nepreniknuteľný   vír. Na môj pohľad zanemelo na rtoch veselé samopašné slovo, ktorým   ma pozdraviť chcelo a nevedelo, čo povedať. Nevedelo, čo je vo mne. –   Ja však poviem čo je: nič a všetko.
    </tei:p>
    <tei:p>
     Ja nedávam nikdy samého seba, keď sa so mnou shovárate, lebo ja   nie som nijaký. Samostatného rysu nemám, mám však tisíc iných   nevlastných. Som vaším rezonátorom, verným zrkadlom. Vo mne uvidíte   samých seba.
    </tei:p>
    <tei:p>
     Moja duša je jemným automatom. Dáva vždy takú reakciu, akou akciou   na ňu pôsobíte. Ja som len polčlovek, druhou mojou polovicou ste vy.   Uverila by si, Margitka, že, keď si mi minule povedala, že som   otravný a nepríjemný, vystavila si vysvedčenie len o sebe?
    </tei:p>
    <tei:p>
     Nie, Margitka! Nie som ja nudný! Ja som strašne mnoho čítal a   rozmýšľal. So mnou sa môžeš poshovárať o všetkom, ja viem byť veselým   a zúfalým, viem hovoriť kvetomluvou a viera nadávať, ani anglický   námorník. Viem dvoriť, byť gentlemanom, prísť do extázy, viem plakať,   zarmucovať a byť veľmi komisným. Závisí na tom, s kým mám do činenia,   čo vylúdi zo mňa.
    </tei:p>
    <tei:p>
     Moja duša je klavír. Obsahuje sonáty, rapsódie, neslýchané   zázračné melódie, harmonické, tiché tóny. Ak si virtuózom, presvedčíš   sa o tom. Obsahuje však i hlasy disharmonické, primitívne, zle   komponované piesne, až drsné, ucho urážajúce akordy. Ty si, Margitka,   tie posledné akordy vylúdila z toho klavíru, z mojej duše. – Jestli   sa ti páči, stiahni si z toho konzekvenciu!
    </tei:p>
    <tei:p>
     Moje chovanie sa je vernou reakciou na prejavy tvojej dušičky.
    </tei:p>
    <tei:p>
     Nemôžem sa odvolávať, bohužiaľ na žiadne dievčatá tu v našom   okolí, ktoré by ti dosvedčily, že som milým a správnym chlapcom. Och,   našly by sa zato i takéto dievčatá (spýtala by si sa len Maryly), ale   tie sú ďaleko a je ich veľmi málo. Áno, málo je dievčat, ktoré by ti   o mne dosvedčily, že som dobrý, milý a hlboký. A vieš, čo znamená   zase toto? –
    </tei:p>
    <tei:p>
     Takým som, akým si ma provokujete, lebo som len polčlovek a   druhou, určitejšou polovicou mojej duše ste vy, sestry a bratia moji.   Veril by si, drahý, dobrý, starý priateľ u môj dr. F., žo ja vôbec   nie som milým a zlatým chlapcom, ako ma nazývaš, lebo ja nie som   nijakým a keď si ma našiel takým milým, vystavil si si vysvedčenie   len o sebe. Lebo ja ťa mám veľmi rád a v tvojej silnej, drahej   prítomnosti ja som len rezonátorom tvojej zlatej duše, ako som verným   rezonátorom, ozvenou druhých duší, dobrých a nedobrých a ako som v   samote verným rezonátorom svojich nálad, vľúdnych i nevľúdnych. Niet   snáď troch ľudí na svete, ktorí by ma tým istým poznali, lebo niet   troch rovnakých ľudí vôbec. Ja pri styku s niekým automatice a   okamžite prijmem jeho tón a spôsoby.
    </tei:p>
    <tei:p>
     Táto duševná rezonancia je u mňa skalopevným zákonom, ktorý presne   a neprekaziteľne sa uplatňuje v každom prípade mojich stykov s   niekým. Často som si už umienil (hlúpy Mardon radí také nesmysle; on   chce do ľudí trachtárom naliať sily), že sa premôžem. Myslel som si,   že budem silný; ja budem tón udávať, nepoddám sa prevahe nikoho, ja   budem ja: keď chcem vľúdny, keď chcem opovržlivý. Viackrát som sa už   pokúsil stať sa celým človekom. Vedel som, že B. si myslí o mne, že   som pyšným aristokratom. I chcel som mu už často dokázať, že tomu tak   nenie, pustiť sa s ním do priateľského rozhovoru, ktorý nás sbližuje,   ale nešlo to. Z každého môjho hlasu jasne znelo, že sa len nútim, že   je to len násilná vľúdnosť. Márne som odporoval, oceľovou rukou ma   nútilo niečo – len do toho jediného tónu – voči tomuto človeku. –   Áno, má pravdu! Pozná ma ako pyšného hlupáka. Mne samému je najviacej   ľúto, ale nemôžem nič robiť. – Podiví sa azda, keď od iných uslyší,   že nie som ani najmenej pyšným, ale on sa o tom asi nikdy   nepresvedčí, lebo ja by som sa mu len vtedy premenil, keby sa   premenil on sám. Charaktery sa však tak ľahko nezmenia.
    </tei:p>
    <tei:p>
     Najinteresantnejšie je, keď sa stretnem s polčlovekom, aký som ja.   Behá totiž v tom svete širokom ešte niekoľko exemplárov. Znám sám   jedného. Poznal som hneď, že je tiež polčlovekom, hoc nie tak   dokonalým, ako ja. Ihneď sa nastala medzi nami zvláštna, napnutá   nálada. Zaplavili sme jeden druhého zdvorilosťami a skoro sme sa   utopili v mori kvetnatých, láskavých slov, ale medzitým s úžasným   svieraním v duši sme jeden druhého pozorovali. Čo môže chcieť, na čo   môže myslieť ten druhý? Ani jeden z nás nenašiel u druhého fixného   bodu, o ktorý sa mohol opierať.
    </tei:p>
    <tei:p>
     Bol to zápas dvoch kohútov, omračujúcich sa prehnanou, bizarnou   zdvorilosťou. Keby nás bol počul niekto tretí, bol by myslel, že sme   zblázneli, hoc bolo to len hľadaním sa, urputným pátravým zápasom   dvoch polduší.
    </tei:p>
    <tei:p>
     Och, nevolajte ma do svojich strán! Nazývajte ma radšej darebákom   a kameleonom. Ja neviem byť otrokom jednej pravdy, ja pravdu uvidím   všade. Do stranníckých bojov treba jednoduchých, celých ľudí, ktorí   vedia neuvidieť pravdu druhého, ktorých dušu úplne vyplní jedna   jediná pravda a všetky ostatné sošmiknú s nej ako drevené šipy s   pancierovej kože rynocerosa. Do strán treba ľudí, ichž modzog   obklopuje dobrotivá hmla „presvedčenosti”.
    </tei:p>
    <tei:p>
     Verili by ste, že keby fom chcel, vedel by som napísať strannícky   článok do všetkých novín najantagonickejších názorov?
    </tei:p>
    <tei:p>
     Lebo vy sa nevidíte, ale ja vás vidím všetkých. Moja duša má tisíc   hotových foriem, másk a automatice oblečie takú, akú z tej vlny   vašich duší, právd vylúdia.
    </tei:p>
    <tei:p>
     Vy ešte viete v niečo neohrožené veriť, viete se hnevať, radovať,   viete človeka odsúdiť. Mne stačí, aby som sa mu podíval do tvári,   počul jeho hlas, uvidel, že má zuby, ktorými žuve, telo, ktoré musí   živiť, aby som vedel, že má žalúdok, ktorý chce tráviť, ten jeho   žalúdok ho bolí, keď je prázdny a zjaví sa na vonok v podobe jeho   záujmov, jeho Pravdy. Áno, Pravda hučí z každého atómu každého   človeka, Pravda reve z celého vesmíru. Zatrasie mi každým nervom a   márne zažmúrim oči, zacpem ucho, márne sa skrývam – nájde ma   všade.
    </tei:p>
    <tei:p>
     A čo môžem robiť? Zdvihnem klobúk a pokloním sa pred ňou. Lebo ja   vidím – vidím človeka, chudáka, ktorý chce, ktorý musí jesť, mnoho,   mnoho jesť a nemôžem ho odsúdiť, lebo je len človek a vidím jasne   jeho P r a v d u.
    </tei:p>
    <tei:p>
     Bratia moji! Bárs by bolo veľa polľudí. Bolo by azda menej strán,   menej paragrafov, menej vojen, ale ale snáď viacej porozumenia a   lásky.
    </tei:p>
    <tei:p>
     – Čierné očká – modré očká – tmavé vlasy – plavé vlasy.
    </tei:p>
    <tei:p>
     Ale povedzteže mi, sestričky moje! Či nevrie vo vás krv, keď to   čítate a počujete? Prečo nekričíte, prečo neprotestujete? Povedz mi,   Margitka, nenie pre teba strašná, nesnesiteľne ponižujúca tá   myšlienka, že vždy len vaše čierne očká, modré očká ospevujú? Že   môžeš prečítať všetky knihy sveta, složit všetky doktoráty, a to   všetko, akoby nič nebolo. Príde ktorýkoľvek ničomný nikto a z prvého   jeho pohľadu môžeš hneď vyčítať jeho myšlienku, ktorá bude vždy tá   istá, jediná: – hú, aká to pekná kočička! – Nepomôžu ti Kant,   Schopenhauer a Weininger, márne sa zdokonaľuješ duševne, složíš   doktorát, budeš veľkou kapacitou vedeckou, ale nebudeš môcť zakázať   tomu nezrelému, štrnásťročnému, pubertou zapasiacemu chlapčekovi, aby   nešiel spať v duši svojej s tvojím, obrazom, čiernymi vlasami,   modrými očkami. Muž neuvidí na tebe nič, len tvoje čierne vlasy,   modré očká.
    </tei:p>
    <tei:p>
     Och, nehovorím takto vám, vy ostatné bobečky, švajdleny,   komptoiristky a domáce dievčatá, vám, ktoré milujete. Vy ste na   cestách zdedených, vyšliapanych, na cestách jasnosti. Vy máte svoju   tradícu, vy ste večnými ženami, ktorá je stvorená na lásku. Vy ste   tam tancovaly okolo oltárov babylonských, egyptských, sirských bohov,   v mesačné noci v tajuplných hájoch Herty a v rímskej aréne, kde bol   človek celý, kde zúrila vášeň. V tmavočierne noci, v sobotu na   metliach ste lietaly na miesta orgií s duchmi zomrelých, v   exaltovaných vesniciaeh okolo oltáru Nového Boha, vaše nahé, žeravé   telá osvietily purporové plamene.
    </tei:p>
    <tei:p>
     Nehovorím vám, dievčatá, ktoré milujete a chcete byť milované, ale   tebe, Klára, ktorá si ešte nikdy nemilovala a si na to pyšná, a vám   sestričky moje, ktoré neznáte lásky a nechcete jej znať, lebo ste   kňažňami vedy, múz a ideálov.
    </tei:p>
    <tei:p>
     Sestričky moje, čo myslíte, na toto vás stvoril Boh? Nemyslíte, že   márne všetko, zostanete vždy len ženami, ale len polženami,   nešťastnými degeneratívnymi zjavmi, ktoré chcete byť múdrejšími, než   Boh, váš stvoriteľ? Pre vás márne príde jaro. Márne prináša vám   mesiac v doplnku vždy krásny, velebný čas zrenia. Načo zrejete, načo   hučí vám krv v žilách silnejšie, načo sa vám vštepujú do srdca tuhy,   vášne, načo pripravuje velebná, nepochopiteľná ruka prírody   obdivuhodnou pečlivosťou úrodnú pôdu vo vás pre Budúcnosť v čas   pribúdajúceho mesiaca? Vy márne kvitnete, zbytočne dozrievate, márne   sa učíte, sestričky moje! Váš život nemá ani trocha smyslu. – –   Viete, ako sa modlili gréci:
    </tei:p>
    <tei:p>
     Ďakujem nesmrteľným bohom, že ma nestvorili ženou, že ma   nestvorili otrokom, že nie zvieraťom.
    </tei:p>
    <tei:p>
     A nedá sa nič robit, sestričky moje!
    </tei:p>
    <tei:p>
     Snáď si to rozmyslíte a badete milovať aj vy. Však beda tomu, kto   zahryzol raz do jablka, čo dozralo v Schopenhauerovej záhrade. – Čo   tie ostatné nevidia, to vy uvidíte jasne. Vám nezakryje úplne hmla   blaženosti skutočnosť, lebo ste ochutnaly jablko Povedomia!
    </tei:p>
    <tei:p>
     A vydržíte to poníženie, sestričky moje? Vidieť, že ste hračkami,   ktorými sa pobavia a potom ich odhodia. Že tak hovoríme o vás, ako o   tovaru: bezcitne a profánne. Že len potiaľ máte akúsi cenu, pokiaľ   patríte jednému. Že je pre nás vyznanie lásky športom. Že vás   poprípade zameníme, keď ste nám už nudné a tomu, ktorému vás   odovzdávame, priložíme ešte aj ako ku krabici krému na obuv, alebo k   paste na zuby, „návod k upotrebeniu”. Čo by ste povedali k takému   rozhovoru, keby ste počuli? – No, dobre, vezmi si ju, beztak ma už   nudí. Ale začni opatrne, aby netušila niečo, lebo je citlivej nátury.   Hovor jej o nadzemskej láske a vôbec upotrebuj veľa bombastov! To ona   má rada. Nesmieš však vec prenáhliť! Ukazuj radšej flegmu voči nej.   Hovor o tom, že tvoja láska nenájde na zemi stelesneného ideá1u.   Opovrhuj ženami pred ňou. To ťa urobí interesantným. – Slovom: návod   k upotrebeniu tovaru. Ale vy to nevidíte.
    </tei:p>
    <tei:p>
     A neveríte mi to? Povieto, že som profánny darebák a že snáď o   sebe hovorím v tomto prípade? – A mám sa brániť? Nie! Zbytočné. – To   nemení na ničom. Povedzte a myslite si, čo chcete!
    </tei:p>
    <tei:p>
     Mám prívetivú izbičku, na stene umelecké obrazy. Mám krásnu   knihovňu a vo vonkajšom vrecku na kabáte nosím pestrú hodvábnu   vreckovku. Na hodinkovej retiazke mám malého strieborného buldoga so   zelenými, ligotavými očkami.
    </tei:p>
    <tei:p>
     Prečo by som nemal aj dievča, ako tú hedvábnú verckovku na ozdobu?   Vreckovka je naničhodná, ale krásna a barevná. Ozdobuje ma a neutrel   by som do nej nos ani za svet. Moje dievča by tiež nesmelo byť   obyčajné! Muselo by byť krásne, aby ma ozdobovalo, ako ten hodvábny,   pestrý kapesníček a ten malý strieborný buldog, čo mi visí na   retiazke hodinkovej. A potom som človek i ja a mám túžby tiež!
    </tei:p>
    <tei:p>
     Myšlienka mi vzkrsne v hlave, ale nedozreje v rozhodnutie, lebo   okamžite vzkrsne aj druhá, silnejšia.
    </tei:p>
    <tei:p>
     Túžby? Brrr… Kto má túžby, aké sú tie túžby? Túžiš po niečom? Nuž,   len si tuž. Ja sa to hanbím vedome robiť. A to len preto: – V Pešti,   v zoologickej záhrade som často stával pred klietkou jedného   ozrutneho, barnavého medveďa. Keď nik tade nechodil a ani strážnici   ma nevideli, vytiahol som z vrecka žltú hrušku a ukazoval som   ľúbeznému zvieraťu. – Hneď vstal, prišiel ku mreži a vystrčil svoju   ohromnú dľabu s dlhými čiernymi pazúrmi. Siahal po žltej, zrelej   hruške.
    </tei:p>
    <tei:p>
     Nedal som mu, hoc mal k nej chudák ohromný apetit. Neviem, akú som   to mal mániu, ale tak som dráždil tohoto veľkého barnavého medveďa   dlho. Bavilo ma, ako mu tečie slina po tej žltej hruške. – Och, tak   túžobne strkal svoju nemotornú dľabu po nej, díval sa na mňa svojimi   hnedými očami, mľaskal, že mu sliny tiekly, zabručal a netrpezlive   dupotal nohama, slovom – túžil chudák. – Mal takú prasačiu radosť,   keď som mu tú hrušku konečne hodil do klietky.
    </tei:p>
    <tei:p>
     Starý slon „Siam” už netúži. Minule dostal komisnú lekciu. Nejaký   vojak, miesto kusu tekvice vstrčit mu do chobotu horiaci cigaretový   špaček. Pravdepodobne sa mu to nepáčilo, lebo išiel zbláznieť hnevom,   taký bol urazený a od tých čias prestal túžiť. Od cudzincov už   neprijíma nič, ba, ak sú dotierave láskaví, opľuje ich.
    </tei:p>
    <tei:p>
     Túži aj Paľo, veľký angorský kocúr hostinského. Minule som ho   videl. Sedel vo dvore a so zarmútenou tvárou dlho, túžobne sa díval   na strechu. Dvaja vrabci sedeli tam, ale nemali ani trošičku   pochopenia k Paľovým túžbam, lebo si ho ani nevšímali.
    </tei:p>
    <tei:p>
     Túžba smie byť vlastnosťou len zvierať a ľudí zdravej duše. Tie   posledné sa len v tom lišia od zvierat, že poznajú oheň, vedia sa   rehliť a plakať. Nenávidím zdravých ľudí. Chvála Bohu, je ich veľmi   málo. Moja nenávisť sa datuje z dávnych čias. Zhnusili sa mi kedysi,   keď, ako malé dieťa s Mamkou bol som na návšteve pri istej známej   rodine. Boli to žena a muž, novomanželia, obidvaja nesmierne tlstí a   nemotorní. Strašne sa radi mali a neustále sa bozkávali. Také bozky   si dávali jeden druhému svojimi tučnými gambami, že až tak cupkalo.   Ako keď z prázdnej fľaše rýchle vytiahneš zátku.
    </tei:p>
    <tei:p>
     Bolo mi skoro špatné, ako som sa na nich díval a mal som také   ošklivé myšlienky.
    </tei:p>
    <tei:p>
     Už vtedy, v svojom dvanástom roku nebol som naivným. Skamarátil   som sa s prvoročným medikom, ktorý u nás býval. Ten bol ohromným   filozofom. Denne si kazil žalúdok Nietschem, Porelom a prvým stupňom   uskutočnenia jeho svetoborných plánov a reformov bol som ja. – Treba   si otvoriť oči – vravieval, keď ma tak odpoludnie zavolával k sebe a   potom ma poučoval, vraj „o pravej tvári života”. Prísne mi zakázal,   aby som o tých veciach referoval Mamke – musel som mu na to prisahať,   – lebo „ľudia nemajúci klasickej kultúry, odborného vzdelania a   širokého obzoru sú vždy nepriateľmi svetla a pokroku.”
    </tei:p>
    <tei:p>
     Dlho, dlho mi vykladal, nakreslieval mi na papier čudné prierezy a   figúry zo svojho anatomického atlasu. Málo som tým veciam rozumel,   ale pamätám sa apetitu som nemával v tej dobe a ľudia sa mi strašne   zhnusili. Podával mi mimo toho ohromné množstvo sústav a teórií   filozofických, Kraft-Ebingove psychopátie. Celý omráčený som sa   potácal po uliciach, skúmal som tvári ľudí, hľadal som v každom   príznaky neprirodzených inštinktov.
    </tei:p>
    <tei:p>
     Preto sa mi zhnusili tí dvaja dobrí, tlstí ľudia, čo sa tak   nesmierne radi mali.
    </tei:p>
    <tei:p>
     Žijem v prekliatom, začarovanom kruhu. A či bežím v temnej   špirále, v jejž centre stojí blázinec?
    </tei:p>
    <tei:p>
     Z tej temnej špirály nieto východiska! Je to mojou predvídanou,   presne vymeranou, nevyhnuteľnou cestou?
    </tei:p>
    <tei:p>
     Bolo by, áno, znám východisko, ale nepríde, lebo nemôže prísť. –   Ja sám som tomu uvedomelou prekážkou.
    </tei:p>
    <tei:p>
     Viem, mala by prísť silná ruka, mal by prísť ohromný, nadzemský,   vzácny pocit, čo by ma ztadiaľ vytrhol. Mal by som prežiť krásne   jaro, mala by prísť veľká, nadľudská láska. Len raz, jediný raz by   som sa mal dostať von ztadiaľ. Neklesol by som zpäť nikdy viacej.
    </tei:p>
    <tei:p>
     Tá láska však nepríde: – Nosím tvár Medúzy. Zkamenie, kto na mňa   pozrie.
    </tei:p>
    <tei:p>
     Och, len raz, keby som len na hodinu, na jedno odpoludnie vedel   odhodiť tú strašnú masku, vstúpiť zo svojej polduše! – Ale nemôžem,   tisíckrát som proboval – nemôžem.
    </tei:p>
    <tei:p>
     Som hlúpym omylom prírody. Dala mi hladkú, okrúhlu tvár nevinného   dieťaťa. Nemám so svojou tvárou nič spoločného! Mal by som nosiť   fyziognómiu galejníka.
    </tei:p>
    <tei:p>
     Nemôžem zo svojej tvári, duše vystúpiť úplne ani na minutú. Mohol   by som, keby na vyrval z nej veľký, ohromný pocit, nadzemská láska.   To však nemôže prísť, lebo nosím tvár Medúzy. Zkamenie, kto na mňa   pozrie. Na skalnatom brehu ostrova mojej duše stroskotá úsmev, láska   a pochopenie ženy, priateľstvo muža. – Pah! –
    </tei:p>
    <tei:p>
     To je môj začarovaný kruh, môj circulus vitiosus.
    </tei:p>
    <tei:p>
     – Preto som polčlovek.
    </tei:p>
   </tei:div>
   <tei:div type="chapter">
    <tei:head>
     THOMSENISTA
    </tei:head>
    <tei:p>
     Viem už, o čo ide u mňa. Odpoludnia bol som v klinike. Profesor ma   potešil: nie ste chorý, nenie to žiadnou chorobou, je to len dedičnou   odchýlkou, trochu snáď nepríjemnou, ale v celku snesiteľnou. Menuje   sa tá vec nemocou Thomsenovou, po anglickom lekárovi, ktorý ju na   sebe konštatoval a opísal. či sa dá liečiť? Môžete zkúsiť gymnastikou   a hydroterapiou, hoci je to viacej-menej vecou iluzórnou.
    </tei:p>
    <tei:p>
     Prebral som už o tej veci celú lekársku literatúru, ale ani v   knihách som viacej nenašiel. Moje svalové bunky vraj pod mikroskopom   ukazujú akúsi odchylnú štruktúru, ale ináčej nič abnormálneho tu   nejestvuje. Najlepšie je vraj s filozofickým kľudom sa uspokojiť a   jediné, čo s ňou môžem spraviť, prenechať ju na svoje deti, ako sa   prenechala na mňa. A splendid satisfaction!
    </tei:p>
    <tei:p>
     V akomsi poloomámení som prišiel domov.
    </tei:p>
    <tei:p>
     Lúče slnca len úzkou štrbinou záclon spadaly do izby. Zavrel som   dvere kľúčom a potom šialenou rýchlosťou som sa vyzliekol. Stál som   pred veľkým trojdielnym zrkadlom, ktoré ma ukazovalo zo všetkých   strán. Musím sa podívať na seba; čo je to vlastne so mnou? Vystrel   som si ramená a vydýchnul z hlboká. Slnečný papršlek osvietil moje   telo. – Aký to utešený bezvadný mechanizmus, zázračná, dokonalá   stavba. Moje svaly na ramenách, na trupe a na nohách klasicky   usporiadané, nadobudnú vždy iný tvar keď ich napnem. Môžem ich   počítať, také sú plastické a vyvinuté. Grécki sochári netesali do   mramoru šľachetnejšie línie.
    </tei:p>
    <tei:p>
     Hľa, moje hlúpe telo. Celý môj život je ustavičným bojom proti   mojím svalom. Načo sú mi, keď nie som nad nimi pánom. Hľa, moja ruka.   Márne jej rozkazujem, keď chcem vykonať náhly pohyb, ona najprv   ztuhne a len potom pomaly povoľuje. Prvé uvedomelé konflikty mal som   s ňou v obecnej škole. – Chcem sa hlásiť odpovedať, moja ruka sa mi   však nechce vystrieť, zarazím sa prečo, čo je to? Učiteľ kývne;   hlupáci, nik sa nehlási? – a je koniec mojej kariére.
    </tei:p>
    <tei:p>
     Moja ruka je mojím nepriateľom; blamuje ma, kde sa jej len   naskytne príležitosť.
    </tei:p>
    <tei:p>
     Priateľ, spolužiak zo septimy, predstavuje ma v akejsi spoločnosti   „dievčaťu”.
    </tei:p>
    <tei:p>
     Priskočím, pokloním sa a s filmu odkukaným energickým, elegantným   gestora podávam ruku. Som v siedmom nebi, usmieva sa aj ona a tiahla   by svoju rúčku už nazad, ale ja nepustím. A prečo nepustím?
    </tei:p>
    <tei:p>
     Prekvapene sa díva na mňa, dívajú sa aj ostatní, priateľ ma džugne   do boka – čo to robíš?
    </tei:p>
    <tei:p>
     Čo robím, čo robím, ja neviem, len preklínam v duchu svoje svaly,   ktoré pri náhlom pohybu ztuhly a ktorým neviem rozkazovať. Dievča si   vytrhne ruku z mojej. Čo mám jej povedať? Mrzká nálada zaľahne na   spoločnosť. Priateľ sa snaží ju rozptyľovať žartom, ťažko síce, ale   zmizne voľajako.
    </tei:p>
    <tei:p>
     Milostivej mamke spadne šatka. Letím bleskom, aby som ju zdvihol.   Skloním sa, siahnem po nej, už ju aj mám aj by som sa vzpriamil, ale   nemôžem. Len veľmi pomaly a pri najväčšom napnutí síl. Priateľ mi   pomôže na nohy.
    </tei:p>
    <tei:p>
     Čo ti je?
    </tei:p>
    <tei:p>
     Neviem.
    </tei:p>
    <tei:p>
     Čo môžem povedať? Snáď to, že mám také utešené, plastické svaly,   ani Herkules a nestačia mi ani na to, aby mi pomohly vzpriamiť sa?   Uverili by to? Hej, keby som sa nahnul pár ráz vopred, keby som sa do   toho pohybu „zatrainoval”, šiel by už potom dobre, ale pri prvom   náhlom upotrebení, svaly sa mi vždy vzpierajú, vypovedia službu. –   Ale, ako im to mám vysvetliť?
    </tei:p>
    <tei:p>
     Nálada je zabitá. Som rád, keď sa môžem ztratjť. S Bohom, láska   moja!
    </tei:p>
    <tei:p>
     A s Bohom i ty čiernooké dievčatko, kamarátka moja.
    </tei:p>
    <tei:p>
     S výletu sme šli domov ruka v ruke, my dve veľké deti. Pred mestom   na brehu rieky sadli sme si ešte, aby sme odpočinuli. Tam ďalej na   hrištiach chlapci sa hrali kopanú. Ona naraz veselo vykríkne:
    </tei:p>
    <tei:p>
     Hľa, fútbal ide práve oproti nám, kopnite ho nazad, lebo sietí do   vody.
    </tei:p>
    <tei:p>
     Veselo vyskočím, pribehnem k lobde a šikovne kopnem ju nazad.
    </tei:p>
    <tei:p>
     Totižto, áno. Nohu namierim, ani vôľa nechybuje, moje svaly sú   však o veľa utešenejšie a plastickejšie vyvinuté, než by sa mi k   takej malichernej službe len tak, bezo všetkého ponižovaly. Ony sa   musia najprv napnúť, ztuhnúť a len potom pomaličky povoliť, kým sa   fútbal veselo zakotúľa do vody.
    </tei:p>
    <tei:p>
     Stojím tam chvíľku s napnutou nohou, ako stelesnená nešikovnosť,   potom sa pomaly vrátim. To dievča znechutene a s výčitkou ma príjme.   – Aká to hanobná nešikovnosť? Co je to s vami, čo ste tam stáli, ako   kus nešťastia? Chudáci, chlapci teraz môžu loviť svoj fútbal z   rieky!
    </tei:p>
    <tei:p>
     Neviem, neviem, čo je to?
    </tei:p>
    <tei:p>
     S Bohom, krásna nálada, utešené odpoludnie, i ty, dievča   čiernooké. Ako by si mohla sympatizovať s takým nešikovným mamľasom,   čo ani lobdu nevie odkopnúť, keď mu vbehne pod nohy?
    </tei:p>
    <tei:p>
     – Odprevadíte ma domov, či zostanete? – spýta sa ma. Sotva počká   odpoveď, odchádza mi – viem, na veky, – jej postava zmizne za   mostom.
    </tei:p>
    <tei:p>
     Jej posledné „s Bohom” mi znelo v ušiach, ako som kráčal zpät, k   Čiernemu lesu. Potom som nemyslel na nič. Bezradne s blúdivým zrakom   som pozeral na vodu potoka, na žlté kvietky, na biele oblaky. – Ľahol   som si do vysokej trávy. Len nemyslieť na nič, len zaspať, zaspať   spánkom nekonečným, tupým, hlbokým. – –
    </tei:p>
    <tei:p>
     Vyšiel som na ulicu. V hlave mi kolotaly fanfáry z Aidy. Nemohol   som ich vyhnať. Vrátila sa mi vždy a vždy tá istá, prekliata melódia.   Počítával som obloky na domoch, ktoré odrážaly zelené svetlo   plynových lámp. Ech, zmýlil som sa, splietol som čísla. Pocit úzkosti   a znechutenia ma donútil, aby som sa vrátil a počítal ich znovu.
    </tei:p>
    <tei:p>
     Bol som vonku z mesta na ceste do Grand Parku. Večerný vánok mi   privial do opustenej cesty štíhlu postavu dievčaťa. Reflex lámp mesta   jej osvietil tvár; bola bledá a vážna.
    </tei:p>
    <tei:p>
     Pozdravil som ju, – dobrý večer!
    </tei:p>
    <tei:p>
     Neodpovedela, prešla popri mne.
    </tei:p>
    <tei:p>
     Obrátil som sa k nej, chcel som ju poprosiť, ako cudziu a   neyredpojatú osobu, aby sa podívala na mňa a posúdila úprimne: aký   nom? Som vskutku tak nesympatický, a či naopak?
    </tei:p>
    <tei:p>
     Jej tá malá služba nepoškodí a ja aspoň budem vedieť, na čom som   vlastne.
    </tei:p>
    <tei:p>
     – Dobrý večer, dievča Večeru!
    </tei:p>
    <tei:p>
     – Pane, dovoľte, som poctivé dievča!
    </tei:p>
    <tei:p>
     – Áno, iste? Teší ma. Tak ste práve tá, ktorú hľadám. Chcem   totiž…
    </tei:p>
    <tei:p>
     – Neobťažujte, choďte svojou cestou!
    </tei:p>
    <tei:p>
     Opúšťala ma trpezlivosť. – Ale, veď nechajte ma dohovoriť! Nechcem   od vás nič, len jedno úprimné slovo z úst neznámej o mne. Nemám vôľu   žartovať, presvedôte sa, že…
    </tei:p>
    <tei:p>
     Chcela ma odstrčiť a odbehnúť. Trpezlivosť sa postavila vo mne na   hlavu.
    </tei:p>
    <tei:p>
     – Počúvaj, dievča, človeče, tak sa dívaj na mňa, že mi je všetko   jedno, že som odhodlaný na krajnosti. Nekrič mi tu a neafektuj, lebo   neručím za seba. Mne tvoje jemné spoločenské spôsoby neimponujú,   odlož ich, kým sa so mnou shováraš. Spáchaj násilie na svojej dobrej   výchove a hovor so mnou, ako človek s človekom. Oprobuj to raz, bez   tak si to ešte nezkúsila. Čo to, plačeš? Tomu rozumieš dobre! No,   choď! Nech ťa ten čert vezme, čo ťa sem priviedol.
    </tei:p>
    <tei:p>
     Odbehla, akoby bez rozumu.
    </tei:p>
    <tei:p>
     Uvítaly ma prvé stromky parku. – Dobrý večer, čierny park,   posvätné ticho samota! Pochovajte ma.
    </tei:p>
    <tei:p>
     – Veľké, staré stromy parku ticho stály, nehnul sa ani list na   konári. Po ceste narazil som na lavičku. Dvaja tam sedeli. Ech, aj tu   tá profánna luza?
    </tei:p>
    <tei:p>
     Malou elektrickou lampou posvietil som dievčaťu do tvári. Bola na   smrť naľakaná.
    </tei:p>
    <tei:p>
     Dobrý večer, neznáma krásavica! Nech ťa aspoň vidím. Och, však si   pekná. A tiež akiste poctivá!? Len čo tu hľadáš tak neskoro v noci?   Ty nežné stvorenie, ty slabá žena, trubadúrmi, básnikmi ospevovaná.   Keby som ťa vo dne videl, obával by som sa, či ťa vietor neodnesie;   keby mi ťa predstavili, ruku by som ti pobozkal a šesť kotrmelcov by   som spravil od horlivosti, aby som ti podal šatku, čo ti spadla z   ridiculu. Tvoj parfum vonia orgovánom, tvoja anjelská tvárička, sťa   porcelán. Pod sklo ťa položiť, aby si sa nerozbila, pozor dávať, by   ťa prievan nezničil, slnce nepopálilo, dážď nezmočil, v elektrike   vyskočiť a miesto ti úctivé, ú – húc – tive odovzdať, aby si sa   neunavila, ty nežné stvorenie, ty ideál mojich snov, non plus ultra   nehy a krásy. A ty tu, ty gavalier? Nebuď taký naplašený, veď ti nič   nespravím. Len opatruj tú krásavicu, aby jej vánok, rosa neuškodily.   Daj pozor na tú porcelánovú figúru, aby sa nerozbila, nedotkni sa   jej, len v rukaviciach a doma ju vlož do vaty, aby prach nesadol na   ňu.
    </tei:p>
    <tei:p>
     Hlúpejšie tváre som ešte nevidel, jako tieto. Potácal som sa ďalej   vo tme a všade narážal na lavičky a na každej lavičke sedel párik v   objatí. A celý ohromný Grand Park bol plný lavičiek a na nich   milencov. Išiel som stromoradím, zasvietil im do tvári a oslovoval   ich:
    </tei:p>
    <tei:p>
     – Nechcete zomrieť? Nechcete zomrieť?
    </tei:p>
    <tei:p>
     Nechceli. V parku nastal ruch. Na ďaľších lavičkách už nesedel   nik, lebo videli, čo sa deje tade, vyše. Začul som výkriky: –   Šialenec v parku! Pozor!! – Bežali predo mnou bez hlavy cez kríky,   húšť, nazad, do mesta. Iba na konci cesty som už našiel párik. Tu mi   prišlo niečo na um.
    </tei:p>
    <tei:p>
     Potľapkal som chlapca po pleci. Len zostaň kľudne sedieť! Vidím,   miluješ to dievča a ono teba. Ale prečo? Prečo? Čo je na tebe? Veď si   elegantný, ale ináčej vypadáš, ako degenerovaná opica. Máš úzky   hrudník. Kto si ty, ty tuberkulotik? Si nejakým bankovným úradníčkom,   ohnivý don Juan, miláček žien; tvoje spôsoby sú jemné od Psylandera   odkukané, ale predsa zostaneš degenerovanou tuberkulotickou opicou.   Čo miluje na teba to dievča, povedz mi, čo miluje?
    </tei:p>
    <tei:p>
     Náhle vstali a keď boli odo mňa asi na desať krokov, dva razy   vypálil na mňa z revolveru. Netrafil ma. Park bol vymretý úplne.   Pokazil som im randevú. Šiel som okolo, nie na hlavnej ceste, lebo   počítal som s tým, že mi pošlú na krk húf policajtov. Aj som potom   videl z ďaleká, ako ma hľadali po parku. Našiel som sa na druhej   strane mesta. Nevyznám sa tam a len tak nazdarboh som sa túľal po   uliciach.
    </tei:p>
    <tei:p>
     Z malej zafúľanej krčmy počal som muziku. Na ťahacej harmonike   hral tam ktosi. Podíval som sa na nápis.
    </tei:p>
   </tei:div>
   <tei:div type="chapter">
    <tei:head>
     HOSTINEC U SIEDMICH ATLÉTOV.
    </tei:head>
    <tei:p>
     Vrazil som do smradu z dymu. Sadol som si do kúta.
    </tei:p>
    <tei:p>
     – Kto sú tam tí piati páni? – spýtal som sa čiašnice, ukazujúc na   piatich obrov, čo v prostriedku sedeli, okolo stola.
    </tei:p>
    <tei:p>
     Akože? Vy ich neznáte? To sú zápasníci z cirku „Excelsior”. Áno a   prečo sedia tam nad tým vínkom tak znechutene? Len jeden na škľabil z   nich neustále. Bol to černoch. – Chudáci, akiste špatné im ide   obchod. Tak sedeli tam, ako piati medvedi; boli tlstí a   neforemní.
    </tei:p>
    <tei:p>
     Pristúpil som k nim. – Páni, vy ste zápasníci z „Excelsioru”?   Udivene sa pozerali na mňa.
    </tei:p>
    <tei:p>
     No, neznal som vás, len preto sa pýtam. A, či máte pekné svaly?   Sotva; ste tlstí a neforemní.
    </tei:p>
    <tei:p>
     – Od vás si budeme svaly požičiavať, vy vrabec; – rehlil sa   černoch.
    </tei:p>
    <tei:p>
     – Zíde sa vám veru!
    </tei:p>
    <tei:p>
     – Poď sem, vrabec, nech ťa ohmatám, – volal ma černoch.
    </tei:p>
    <tei:p>
     Shodil som so seba kabát a košeľu. – Tu som, nech sa ti páči!
    </tei:p>
    <tei:p>
     Černoch vyskočil od prekvapenia. God dam you! Pohľaďte na neho!   Obklopili ma. Utešené svaly, Herkules nemal krajšie telo, —- mrmľali   si.
    </tei:p>
    <tei:p>
     No, niger, oprobuj šťastie so mnou!
    </tei:p>
    <tei:p>
     Rýchle odtiahli stôl do kúta, niger sa svliekol a stali sme do   prostriedku. Bol o veľa väčší a tlstší, než ja; svaly mu bolo vidieť   len na ramene, inde ich pokrývala hrubá vrstva tuku.
    </tei:p>
    <tei:p>
     Daj pozor, niger!
    </tei:p>
    <tei:p>
     A či, – škľabil sa, že sa mu huba tiahla až po uši.
    </tei:p>
    <tei:p>
     Pustili sme sa do seba a po chvíli černoch praštil mnou do kúta   tak, že som myslel, skapem.
    </tei:p>
    <tei:p>
     Bezvládne som tam ležal chvíľu.
    </tei:p>
    <tei:p>
     No, čo je? Co tam ležíš, prečo si sa nebránil?
    </tei:p>
    <tei:p>
     Posberal som sa. – Veď som sa bránil, ako som len mohol.
    </tei:p>
    <tei:p>
     Ako to? Nerob hlúpe žarty. Také svaly mať a nemôcť vzdorovať   Johnovi ani minútu?
    </tei:p>
    <tei:p>
     Obliekol som si kabát.
    </tei:p>
    <tei:p>
     Veď svaly mám, telo mám utešené, ale nemám v ňom ani toľko sily,   ako priemerný, silnejší človek.
    </tei:p>
    <tei:p>
     A to prečo? Ako je to možné. Čo si ty?
    </tei:p>
    <tei:p>
     Platiť, slečna! Tak. – Preto môj krásny niger, lebo som   Thomsenistom. Nerozumieš, čo z toho, ako s tým? Nerob si z toho nič,   ani ja nerozmiem. Dobrú noc, páni!
    </tei:p>
   </tei:div>
   <tei:div type="chapter">
    <tei:head>
     LUCIFEROVE ROZMARY
    </tei:head>
    <tei:p>
     Nebo sa na jednej strane smialo, na druhej slzilo. „Čudnú náladu   musí mať čert aj s tým počasím,” vravievali si ľudia a mali pravdu.   Pán pekla, Lucifer, bol skutočne vrtošivé naladený. Nervózne prezeral   strany svojho veľkého lexikónu, ale veru nenašiel v ňom nič   zaujímavého. „Och, predsa tu je niečo; Analytika, psychoanalýza; hm,   pekné to slová. Co to len môže byť?” Prečítal celý odstavec a na   konci veselo sa zarehotal, že sa na nebi zase rýchle vyjasnilo.
    </tei:p>
    <tei:p>
     „Výborne, tedy urobme na zem výlet, ako analýza. Však uvidíme,   koho napálime, aké huncútsvo z toho bude.”
    </tei:p>
    <tei:p>
     Veľkým lexikónom praštil do kúta a hip-hop, ani sekunda neuplynula   už aj bol na zemi, kde slnce svietilo, kde kvitol orgován, kde bolo   jaro; lásky čas.
    </tei:p>
    <tei:p>
     Kvitol už orgován, bolo už krásne jaro. I chodievali medzi   kvetúcimi kríkmi dvaja ľudia: Alex a Vera. Prechádzali sa tichučko,   bez slova; načože hovoriť, keď príroda spieva svoju jarnú hymnu. Tak   dávno túžili už obidvaja po jari, toľko mali nádejí a krásnych,   tajuplných očakávan. Zrazu prehovorila Vera: „Ty, Alex! Ty si krásna   duša a ja ťa mám tak rada, ako by som bola milovala svojho brata,   keby nebol zomrel. Ty si mojím najlepším priateľom. Alex, hovor mi o   niečom!”
    </tei:p>
    <tei:p>
     Alex pozrel na Veru a neodpovedal nič. Veď on miloval svoju   priateľku, – prechádzali sa medzi kvetúcimi kríkmi a bolo všetko tak   svieže, tak krásne – ako miluje človek svoju milenku, ktorú má veľmi   rád.
    </tei:p>
    <tei:p>
     Začal však predsa hovoriť o vznešených vysokých veciach. Chcel   hovoriť aj o inakších a s takým bôľom hľadel na tú svoju kamarátku;   veď keď by bol chcel ju pobozkať na ústa, nemohol tak učiniť. Musel   rozprávať, na recept, bez chuti, s intenzívnym pocitom odporu o   láske, ako o psychologickom zjave, o Darwinovom blude a o hlúpej,   impotentnej astronómii. „Čistý rozum, ktorý triumfuje nad citom a nad   zverským pudom,” tak si to vravievali. Okolo usmievavé jaro, lásky   čas a Alex musel hovoriť o vysokých veciach, ktoré nenávidel a   ktorých sa bál, lebo vedel, že sú to len úbohé svíjania ľudského   modzgu, nešťastný čierny labyrint, ktorý nevedie nikam, iba snáď do   blázinca. Aké by to bolo bývalo, keby bol začal hovoriť o svojich   citoch, o svojej láske? Aké to profánné veci, medzi vysokým Darwinom   a Lamarckom.
    </tei:p>
    <tei:p>
     Veď boli priatelia a Alex násilím, hrúzou tlumil v sebe hlas   vyšší, Hlas Večného Zákona: „Hlúpy, nešťastný červík, čo to len   robíš? Vonku je jaro a jaro máš aj v svojom srdci, veď žiješ   najkrajší vek svojho maličkého, kraťučkého života. Ani sám nezbadáš,   tak ti mladosť uletí a čo budeš mať za ňu, keď zostarneš, keď príde   vek, ktorí sa živí iba z pamiatok dávnominulej krásnej mladosti? Nič   tam nebudeš mať. Bude tam neutešená prázdnota, deň, ako deň, práca a   starosti. Čo ťa má tešiť z tohoto života? Vidieť tu okolo seba tých   ostatných, kochať sa v tom večnom, nudnom filme: narodiť sa, zomrieť   a narodiť sa znovu. Generácia za generáciou; o niekoľko storočí ani   chýru po nich. A tým menej po jednotlivcovi. Veď je ich tu, ani psov,   ani smetí. Kde je jednotlivec? Kam sa podela doba starej Sparty, kde   žili silní, zdraví ľudia a nie bledé groteskné figúrky, kde slabých   vyložili na Tajgetos. Kde sú doby, keď Káto z Utiky nemusel nosiť   uniformu konduktérov na elektrike? Kde si krásna Eurydike? Prečo   blúdi tvoj Orfeus sám v podzemí? Kde žiješ božská Kleopatra? Prečo   musí tvoj Antonius dvoriť špinavým slúžkam.
    </tei:p>
    <tei:p>
     Torquato Tasso, ty teraz v blázinci sedíš a v žalári hniješ, veľký   Torquemada, ty svätý fanatik.
    </tei:p>
    <tei:p>
     Nuž kedyže vychodí slnce, kedy, príde zmŕtvychvstanie?
    </tei:p>
    <tei:p>
     A ty Alex, ktorý by si mal teraz zúriť v šialenom svätom ohni   lásky, ty táraš svojej Vere o vysokej filozofii. Vy dvaja   nešťastníci, ktorí miesto toho, žeby ste sa milovali, ako to robil v   preddiluviálnych pralesoch váš praded, pologorila, o ktorom viete tak   múdro hovoriť, postavíte si medzi seba umelý činský múr prekliatej   analýzy. Vy nešťastníci, necítite perverznosť svojej situácie?
    </tei:p>
    <tei:p>
     Vy múdri vzdelaní analytici, necítite, že ten neotesaný paholok je   tisíckrát blaženejší, než vy?
    </tei:p>
    <tei:p>
     Jeho frajerka mu napíše list na peknom, ružičkami ozdobenom   papieri; neopíše svoju najnovšiu duševnú chorobu, lež ponajprv   pochváli Pána Ježiša Krista a potom píše o tom, čo čvirikali vrabci   na streche, čo všetko sklebetila včera, susedka, nazýva svojho   paholka nie krásnou dušou, lež drahým hovädom svojím. Na konci mu   posiela tisíc bozkov a praje mu dobré zdravie.
    </tei:p>
    <tei:p>
     Tak si to myslí Alex a ako rád by vymenil svoju nepodarenú   analytickú hlavu za nejakú zelenú tekvicu. Ako závidí tomu paholkovi   u panstva: mať frajerku v majeri, v noci k nej chodievať, oženiť sa s   druhou, mať desať detí, štiavnato nadávať, napíjať sa gajstu u Žida a   v nedeľu vo sviatočných hábach do kostola chodievať. V studené zimné   noci hlasom vínovej chuti zaspievať svojim koňom do ušú vo vonnej   maštali:
    </tei:p>
    <tei:p>
     <tei:emph>
      Komu lepšie, komu lepšie, ako čertom v pekle;
     </tei:emph>
    </tei:p>
    <tei:p>
     <tei:emph>
      dreva si tí nenanosia, predsa sedia v teple.
     </tei:emph>
    </tei:p>
    <tei:p>
     A potom kedysi zomrieť, ako pes, ako analytik, ako Ramzes, ako   Madame Pompadour.
    </tei:p>
    <tei:p>
     Však Alex nie je paholkom, len Večný zákon mu šepká tie veci a on   prekričí Jeho hlas duchaplnou disertáciou o elektronovej teórii   hmoty.
    </tei:p>
    <tei:p>
     Prechádzajú sa medzi kvetúcimi kríkmi a Alex plnými pľúcami   vdýchne omamujúcu sladkú vôňu modrého orgovánu.
    </tei:p>
    <tei:p>
     A naraz umlkne a pohliadne na Veru.
    </tei:p>
    <tei:p>
     Ona mlčí tiež.
    </tei:p>
    <tei:p>
     Chvíľku ticho sa dívajú jedon druhému do očú a v Alexovi Hlas   Večného Zákona už nešepká.
    </tei:p>
    <tei:p>
     Nešepká, lež reve.
    </tei:p>
    <tei:p>
     Reve tak, že premôže Darwina, zvíťazí nad rozumom, prerazí činský   múr analýzy. Alex rýchle siahne po Verinej ruke a potiskne ju   strašnou silou, že Veru bolesťou zalejú slzy. Alex chriptavým,   rozčúleným hlasom žiada svoje právo, právo Muža.
    </tei:p>
    <tei:p>
     Chce ju objímať, ona však sa vytrhne z jeho rúk.
    </tei:p>
    <tei:p>
     Nastane ticho, trápne a mučivé ticho.
    </tei:p>
    <tei:p>
     Tisíc iskier, tisíc perspektív prebehne cez Verinu analytickú   hlavu. Jej oči takto hovoria: Ty, Alex! Tu kráčam po tej krásnej   ceste. Mám radosť z motýlkov, z kvetín, zo slnka a moja radosť je   plná, jásava, lebo viem, že ju necítim sama. Chcelo by sa mi spievať,   bozkať kvety a kôru bielych briežok, ktoré sú tak krásne, krásne,   lebo na ne pozerá Alex. A cítim k tebe nežnosť, ktorej neviem dať   mena, ktorá ale ma núti, aby som sa k tebe ticho pritúlila, v pevnej   dôvere k tebe, kto si jediný pevný, jediný najdrahší.
    </tei:p>
    <tei:p>
     A teraz, v tomto okamihu cítim, vidím, že siahaš po mne. V tvojich   očiach horia divoké plamene. A viem už, Alex, že si po celý ten čas   nevedel, že je to Vera, ktorá ide vedľa teba, ale si cítil, že je to   žena; ľahostajno, ktorá. A čo žena: animal, animal imprudens.
    </tei:p>
    <tei:p>
     Ty, Alex! Ja vidím, ja analyzujem ďalej do budúcnosti. A vidím   jasne, co bude, ako bude. Ty, Alex, keď si sa nesýtil mojich bozkov,   keď si už urobil všetko, čo by bol urobil náš praded, troglodytos,   tak odídeš, lebo čo by si viacej hľadal, keď si si vzal, čo si chcel.   A chvíľku budeš spokojný v povedomí, že sa ti stalo po vôli. A keď sa   ti zachce bozkať druhý raz, pôjdeš k tej svojej milenke, ktorá   nasleduje v tvojej láske hneď za mnou. A ja, Vera, budem musieť   odstúpiť a ona postúpi na moje miesto. A takto pôjde s tebou Alex   ďalej, ďalej…
    </tei:p>
    <tei:p>
     A vieš, čo sa stane so mnou, s Verou? Povedzme si tú najlepšiu   variáciu. Budem žiť v nedôvere k ľuďom, s vedomím, že je môj život   zbytočný, keďže som nevedela oblažiť toho, koho tak milujem. Keď   budem vedieť, že môj život, moje sny, moje myšlienky, celé moje   dvadsaťročné panenské Ja, nemalo viacej ceny pre Alexa, ako okamih   rozkoše, ktorú by mu poskytla ktorákoľvek, a kterú, keby chcel,   našiel by i tam, kde lásku predávajú za peniaze.
    </tei:p>
    <tei:p>
     A nikdy neuvidím viacej, že slnko svieti, nikdy nebudem bozkávať   kvety, biele briežky a nikdy nebudem mať viacej nevinnej krásnej   radosti.
    </tei:p>
    <tei:p>
     Alebo, kto vie, Alex, či to nebude s nami tak, ako s mojou   priateľkou. Vieš, čo urobil istý taký ideálny mladíček, takáto krásna   duša z mojej drahej, modrookej priateľky?
    </tei:p>
    <tei:p>
     A čo mohla spraviť moja priateľka? Nuž plakala, plakala.   Oplakávala ten náš ženský osud, lebo pánmi ste vy, mužovia. Nám   dobrotivý Pán Boh udelil len trpieť a plakať, keď už je nám   nesnesiteľne trápno. Nech je požehnaná svätá Jeho vôľa.
    </tei:p>
    <tei:p>
     Nuž ďalej Alex, iná variácia: možno, že príde na svet dieťa, lebo   nebudem chcieť vraždiť. Dieťa, ktoré si prinieslo na svet, ako krstný   dar od zúfalej a smutnej matky zase len zúfalstvo a smútok. Vtáča,   ktoré vyrástlo v hniezde premočenom slzami, v hniezde lícovanom   vetrom, v hniezde, kde nebolo otca-vtáka, ktorý by ho chránil. Alex,   drahý môj, ja to všetko vidím jasne; analytika mi to ukazuje a ty to   nevidíš?
    </tei:p>
    <tei:p>
     A môžem ti to všetko tak povedať? – V tvojich očiach horia divoké   plamene; pomohlo by to, keby sem ti to všetko i povedala? Nie, Alex!   Ja som prestala byť pre teba dušou, Človekom a z teba vystrčilo hlavu   zviera, ktoré je všade to isté, to ohavné; v divokom bušmanovi a vo   vzdelanom gentlemanovi. Alex, medzi nami je koniec, Alex s Bohom!
    </tei:p>
    <tei:p>
     Takto hovoria Verine oči, ale Alex nerozumie.
    </tei:p>
    <tei:p>
     A Vera už vie, čo má robiť. Vera zdvihne hlavu a ostrým, tvrdým   hlasom odpovedá: „Čudujem sa ti, Alex! Veď si bol mojím priateľom!   Keď sa človek na tvoju nevinnú tvár podíva, netušil by veru, že také   divoké, zverské pudy v tebe spia! Fuj, hanbi sa, Alex, nikdy sa s   tebou viacej neshováram!”
    </tei:p>
    <tei:p>
     Vera rýchle sa odvráti a odíde. Alex zostane tam. Zdá sa mu, že   svet sa točí rýchle do kola, a že čuje zkadiaľsi škodoradostný   smiech. A hanbí sa pritom, strašne sa hanbí.
    </tei:p>
    <tei:p>
     A okolo je všetko tak krásne, orgován sa mu smeje do očú, žlté   pampelušky sa spytujú: no, ako sa má Darwin, múdry filozofe? Žltý   tanier slnca v potoku sa rehoce, až sa trasie na vlnách: „no, čo   teraz milý analytiku?” – Alex zaškrípe zubami.
    </tei:p>
    <tei:p>
     Okolo je tak krásne a jeho kamarátka kdesi sama kráča; kto vie   načo myslí. Orgován sa smeje tak veselo, včely bzučia v povetrí a   Alex je tak smutný, Alex nechápe svoju prítomnosť, nevie pochopiť, že   je to on, medzi úsmevom jara. Alexovi hrkoce v hlave elektromotor.   Ako šialený udre päsťou do pňa bielej brezy, rozprestrie ramená v   povetrí a zareve na modré nebo: „Ty, Bože! Čo si to dopustil, ty,   Bože, je možné, ty, Bože, nie si tam, všade je len Lucifer, ked sa to   stať mohlo!”
    </tei:p>
    <tei:p>
     Potom sa trochu vzpamätá: „Čo tu revem, ako blázon, ako   herec?”
    </tei:p>
    <tei:p>
     A pomaly sa dáva na cestu. A nejde si hľadať potešenie k   Darwinovi, nepochová sa do svojich kníh, och nie, lež, kysle sa   usmieva, obzre sa a – okolo je všetko tak usmievavé, veselé a svieže,   orgován sa smeje tak veselo, ako keby cengotaly strieborné malé   zvonky. Žltá pampeluška, si líška s malým zlatým chrobákom, okolo   život, radosť, láska všade – a Alex zájde si do domu nízkych radostí   – a vonka je jaro, úsmev, úslnie, láska všade.
    </tei:p>
    <tei:p>
     Nestretli sa dlho. Minulý dni, týždne a mesiace. Minul čas fialky,   orgovánu a agátom už tiež opadla biela, voňavá ich ozdoba. Na čerešne   sa pomaly zabúdalo; prišla sezóna krásnych, červených, letných jabĺk,   žltých šťavnatých hrušiek. Pod ovocnými záhradami hrkotaly mláťačky a   pri humnách vyrástly vysoké strmé kopčeky stohov. Bosé deti obieraly   štíhle, žlté slnečnice.
    </tei:p>
    <tei:p>
     Vera často sedávala v záhrade; vyšívala, alebo čítavala. Zriedka   sa vynorovala zo zelene kríkov u plota Alexova postava. Neobzeral sa,   išiel rovným smerom. Nepríjemný to bol obraz Vere: bledý stín, stála   umelá pochmúrna nálada, nešťastná analytika.
    </tei:p>
    <tei:p>
     Alex však nevedel zabúdať. Pátral, skúmaval lásku iných veselých   ľudí a videl už jasne, kde bola chyba. „To je to, tá moja kliatba, tá   moja nešťastná analytická nátura, že neberiem život tak, ako je, ale   stále pátram po príčinách, tá moja prekliata poctivosť, či zbabelosť,   či ako ju mám už pomenovať, že neviem byť ľahkomyseľne komisným, že   to, o čom druhí hovoria, ako o vzácnosti: vyhrabať z niekoho dušu,   Človeka, to je mojou kliatbou, ktorá ma sprevádza neustále. Ešte i   tam, kde sám chcem najmenej, kde som presvedčený, že je to hlúpe a   zbytočné, ešte i zo žien vyprovokujem i z tých najľahkomyseľnejších   ich pravú tvár, bez púdru, bez parfumu. Sám sa hrozím a predsa za   niekoľko dní predomnou stojí ich nahá duša. Aké je mi to všetko   banálne a nudné, veď koľko som ich už videl; stránky ľudského života,   ktoré na iných účinkujú, ako smrteľná otrava, tie jedy boly mojím   každodenným chlebíčkom. Tie, ktoré som miloval (aké to banálne slovo)   vždy ma odmenily za to, že som sa s nimi shováral, ako s luďmi; áno,   utešená bola moja odmena: stal som sa ich – „priateľom”.
    </tei:p>
    <tei:p>
     Asi také mával Alex myšlienky, keď sa raz odpoľudnie prechádzal a   díval sa na okoloidúcich. V očiach, v hlase v reči párikov cítil a   videl veselosť a ľahkomyseľnosť. „To je to, čo ja nemám a ja   nešťastnik pri tom si namýšľam, že som múdry, že som dokonalejší, než   oni”.
    </tei:p>
    <tei:p>
     Tak to bolo s nami, ako v tej ľudovej pohádke s tou hlúpou devou,   ktorá išla do pivnice po víno a keď zazrela sekeru, na klenutí   zavesenú, začala rozhorčene nariekať: „Och, Bože môj, aká to hrozná   sekera visí na klenutí. Čože to bude, akože to len bude, keď si ma   môj milý vezme, budeme mať syna, ktorý vyrastie, príde sem raz do   pivnice po víno tak, ako ja teraz, tá hrozná sekera mu spadne na   hlavu a zabije ho. Aký to bude žiaľ, aký smútok pre nás.”
    </tei:p>
    <tei:p>
     Neboli sme my práve tak s tým naším prekliatym pesimizmom? Nuž,   načože videť všade sekery, ktoré nám môžu spadnúť na hlavu, načo   vidieť všade bacily, ktoré nás môžu infikovať. Keď už sme raz tu,   môže byť naším cieľom nariekať, čakať, hľadať neustále niečo   hrozného? Nemáme by silnými, veselými a dobrotivými? Koľko ľudi   milovalo už na tom svete koľkí, sa milujú i teraz tu okolo mňa a tí   všetcia snáď rozumujú, filozofujú? Z ich očú sála spokojnosť, samopaš   a veselosť; kde v nich hľadať analytiku?
    </tei:p>
    <tei:p>
     Beda, tisíckrát beda tým nešťastníkom, tým podivínom, ktorí sedia   v svojej špinavej, neporiadnej, studenej izbe, kde je všetko ošklivé,   a trpia tam nevysloviteľne a nepríde im na um pozrieť von oknom,   nedozvedia sa nikdy, že vonku je veselosť, krása, mladosť a   blaženosť.
    </tei:p>
    <tei:p>
     Len von, len vystúpiť z tej prekliatej špirály, ktorá ma vedie do   zúfalstva. Vyhľadám Veru, veselou, usmievavou tvárou, zabudneme na tu   nešťastnú jarnú scénu, nebudeme hľadať svoje ideály v pochmúrnych   labyrintoch, lež zostaneme na zemi a budeme blažení obaja.”
    </tei:p>
    <tei:p>
     Smelým krokom se dal na cestu k Verinych vile. Zaklopal a vstúpil   do polotmavej predsiene. Nebolo tam nikoho, a keď sa rozhľadel, videl   na vešiaku akýsi dôstojnícky plášť. „Hm, čo to, ale veď tu nik nenie,   poďme sa podívať do kuchyne.”
    </tei:p>
    <tei:p>
     „Dobré odpoľudnie, Mariška!” pozdravil slúžku. „A či sú kišašonka   doma?”
    </tei:p>
    <tei:p>
     „Sú, ale sú v záhrade,” odpovedala Marka.
    </tei:p>
    <tei:p>
     „A či sú sama?”
    </tei:p>
    <tei:p>
     „To nie! Je tu ten pán, neviem veru, ako sa volá. Je nadporučíkom   a kišašonka ho volajú len: Miško. Ach, ľaľa tam sú, odtiaľto z obloku   ich môžu vidieť.”
    </tei:p>
    <tei:p>
     Alex pristúpil k obloku. Videl Vera a mladého, štíhleho   nadporučíka. Veselo sa naháňali medzi stromami. Alex nervózne si   vhryzoľ do rtov. Ach, teraz ju zlapil, objíma ju a bozká. A Vera   nevytrhne sa z jeho rúk, neodpovedá mu: „Fuj, hanbi sa, Miško!“, lež   s úplnou oddanosťou trpí jeho bozky. Ako zkamenelý stál tam Alex.
    </tei:p>
    <tei:p>
     „Ako dávno chodieva sem ten pán nadporučík?” spytoval sa celkom   zmeneným hlasom.
    </tei:p>
    <tei:p>
     „Nuž, sú tu asi tretí raz. Minulý týždeň ich poznali kišašonka na   bále. Sú to ale veselý a pekný pán a kišašonka povedali, že ich veľmi   ľúbia. Nuž a oni čo sú tak smutný, tak tam stoja pri tom obloku, ako   svätý za dedinou.”
    </tei:p>
    <tei:p>
     Alex náhle zdvihol zrak. Bleskurýchle mu prebehlo niečo hlavou.   Pomsta! Pomstiť sa na Vere hnusne, profánne, za každú cenu. Náhle sa   zasmial a pristúpil bliže k Marke a pohladkal ju po červenej   tváričke. „Nie som ja smutný, Marka, ba je mi veselo, lebo sa mi,   Marka, páčiš. A či máš už nejakého frajera?”
    </tei:p>
    <tei:p>
     „Ja nepotrebujem žiadneho,” odpovedala Marka, cudne sa zapýriac a   potom s blaženým úsmevom dodala: „Ale oni sa mi tiež páčia.”
    </tei:p>
    <tei:p>
     „No vidíš, Marka, hneď som si to myslel; si doma len sama   hejže?”
    </tei:p>
    <tei:p>
     „Nuž tak, teraz sme tak, ako kvitovaní, drahá Vera, ty beštia, ty   večná Eva, ty čistý rozum, samá analytika, vy handra, ako handra,   celkom jedno, ktorá,” mrmľal si Alex, keď vychádzal z Markinej   izbičky. Potom vidiac, že Vera práve vstupuje do predsiene s mladým   nadporučíkom, hlasne povedal Marke:
    </tei:p>
    <tei:p>
     „Povedz svojej kišašonke, že ju dávam pekne pozdravovať! Teší ma,   že sme sa tak utešene našli. A teba, Marka, zajtra večer čakám pod   záhradou.”
    </tei:p>
    <tei:p>
     A než vyšiel, zo dvier, obrátil sa a chvíľku ticho sa dívali jeden   na druhého: Alex, analytik, – múdra, samý rozum Vera, – cudná,   červená Marka – a elegantný, veselý nadporučík.
    </tei:p>
    <tei:p>
     A nad nimi veselý Lucifer kotrmelce hádzal.
    </tei:p>
   </tei:div>
   <tei:div type="chapter">
    <tei:head>
     TRI GARDEDÁMY
    </tei:head>
    <tei:p>
     Vtedy odpoludnia prechádzali sme sa ďaleko za mestom, pri čiernych   jazerách, na ktorých plávajú žité ruže s s obrovskými, okrúhlymi   listami, v pralese trstiny.
    </tei:p>
    <tei:p>
     Koľko ráz som myslel vtedy na to, Stella, že ti poviem, že ta   milujem a potom – neviem čo – a potom zomrem.
    </tei:p>
    <tei:p>
     Ale neviem, v tvojej prítomnosti stal som sa sám nevinným veselým   deckom. Hocikedy som sa do tvojich modrých očiek podíva1, vždy   zatriasol mnou akýsi neviditeľný prúd čistoty, čo z nich sála.   Stella, keby si vedela, akú máš silnú nepremožiteľnú gardedámu! Sú to   tvoje modré očká, ktoré prenikajú dušu, ktoré zaženú ďaleko myšlienky   nečisté. Stella, ja, ktorý s mladistvým nihilizmom opovrhoval som   čistotou a postavil som „skalopevné” teórie o materiálnom založení   ľudskej duše, o nemožnosti vyšších ideálov, citov, hľa, v tvojej   prítomnosti naučil som sa veriť v čistotu, opovrhovať nízkosťou,   ktoni som sa snažil predtým všemožne omlúvať, ospravedlňovať. Áno,   naučil som sa, že sú nízke myšlienky odsúdenia hodné ohavnosti   ľudskej duše, ktoré omlúvať nemožno a nesmieme. Veď z tvojich modrých   očú žiarila na mňa neodolateľná moc, sila pravej čistoty a   nevinnosti.
    </tei:p>
    <tei:p>
     A márne som preberal v duchu najvyberanejšie spôsoby filmových,   románových hrdinov, och, akí boli malí, nepatrní so svojimi   lásčičkami, úspechmi okolo vznešených prostitutiek, grófok a žien   starých multimilionárov, áno, Stella, chcel som byť tiež   „impozantným, pravým mužom”, nebezpečím žien, „srdcožrútom”, hľa, veď   nejde o dcéru petrolejového magnáta, ako v tom filme, je tu len mala   žabka Stella. Ale nemohol som sa hnúť. Tvoja neviditeľná gardedáma ma   odzbrojila, usmievavý náhľad tvojich nevinných modrých očú rozdrúzgal   vo mne zbytok vysokých póz, vznesených posunkov. A neodporoval som,   nemohol som; oddal som sa čistote a naivnej nevinnosti, čo nás   obklopovala a hľa, bol som v svojej prirodzenej rolle. Našiel som   svoju pravú tvár k tebe a našiel som seba. Sťa malé deti tešili sme   sa jaru, žltým ružiam, bielym oblakom, kvetnatým, lúkám, celému   životu.
    </tei:p>
    <tei:p>
     Dievčatko moje pred troma mesiacmi bolo ošklivé. Len oči jej   svietily z pupencami znetvorenej, zarudlej tvári, čierne oči, ktoré   hovorily o jednoduchej, prostej dobrej duši. Mal som nevysloviteľnú   duševnú radosť, ako som sa na to dievča díval.
    </tei:p>
    <tei:p>
     Hľa, ty hnusota, ty znetvorená žaba, načo si na zemi, keď si nie   krásna, milá, ľuďom príjemná? Dievča sklonilo hlavu a z jej očú   padaly slzy. – Neplač, – kričal som na ňu, – nemám rád plačúce   ropuchy; poď so mnou! – Vzal som si ju do práce, umyl som, očistil   jej znetvorenú tvár. So dňa na deň chodievala ku mne, každý deň s   húževnatou trpelivosťou som získaval milimetre na jej tvári pre   zdravie, krásu. Moje srdce plesalo radosťou, keď som videl výsledok   svojej práce, že hnisavé pupence sa zahoja, že nová životozpráva jej   vráti do tvári rumeň; pod mojimi pilnými, vytrvanlive hladiacími   prstmi sformujú sa jej línie, ťahy, vyplňujú sa v harmonický celok.   Deväťdesiaty deň posledné ťahy som spravil na jej tvári a bol som   pyšný na svoje dielo. Hľa, ty žabka, pozri sa do zrkadla! Poznáš sa?   Plačeš zase, ale od radosti, však?
    </tei:p>
    <tei:p>
     – Keď si prerobil moju tvár, prerob aj moju dušu! – žiadala   ma.
    </tei:p>
    <tei:p>
     Zarazil som sa. Vskutku, na to som ani nemyslel. Preskúmal som jej   dušu a videl som, že to dievča nič nemyslelo, nečítalo, nemudmvalo.   Cez tie tri mesiace nehovoril som s ňou mimo najpotrebnejších pár   slov nič, ako sochár neshovára sa so svojim materiálom. Videl som, ze   je to dievča sprosté, naivné, že mimo prirodzenej dobrotivosti v duši   nič nemá. A uznal som, že má pravdu, má nárok na kultúru a krásu.   Chcel som doma vypracovať plán; vyberiem jej najlepšie knihy,   zavediem ju do kostolov ľudskej civilizácie, obznámim ju s   filozofiou, psychológiou. Jej duša je chápavá, žízni, túži po   vedení.
    </tei:p>
    <tei:p>
     Nech je tedy múdra a dokonalá, ako… ako… ako…
    </tei:p>
    <tei:p>
     Bože môj, ako kto?
    </tei:p>
    <tei:p>
     V mysli preberal som všetkých ľudí, ktorí mi imponovali, ktorých   som znal a ktorí boli chýrni o svojom hlbokom ume. Hľadal som dlho,   ale nenašiel som ani jedného, ktorý by bol dokonalý. Vzal som si   samého seba, zašiel som do univerzitnej knihovne, kde je   nashromazdena všetka múdrosť starých a novších vekov a zúfale som   konštatoval, že ten zametač ulice tam vonku, ktorý z tých kníh   neprečítal ani jednu jedinú, je tiež človekom a keď sa večer poriadne   spije, je snáď oveľa blaženejší, než ja.
    </tei:p>
    <tei:p>
     Skúmal som sa ďalej a videl som, že ma knihy vôbec nepolepšily,   zaviedly ma len do relativity, do cynizmu, vyničily zo mňa vieru,   vyničily dôveru v rozum, že čím viacej som čítal, vedel, tým   jasnejšie som videl, že nič nevidím a vidieť nikdy nemôžem, že vtedy   som videl čosi, kým som nič nevidel, kým som bol zakotvený v akejsi   polovzdelanosti, ktorá je ešte len cestou do relativity a   rezignácie.
    </tei:p>
    <tei:p>
     Druhý večer prísne som zakázal svojmu dievčatku, aby sa o   vzdelanosť zaujímala. Prosil som ju, aby mi hovorila o kvetinkách, o   kúpaní sa v rieke, o svojich priateľkách a bol som blažený, keď som   počúval jej veselé, sprosté rozprávočky, ktoré vlastne su   najmúdrejšími vecmi sveta, lebo osviežujú a rozveseľujú.
    </tei:p>
    <tei:p>
     Já sám som neprehovoril ani slova. Nenávidím reči, nemôžem vystáť   myšlienky, lebo sú vrtké, falošné, nestále, lebo klamú a   zavádzajú.
    </tei:p>
    <tei:p>
     Dievčatko moje umlkne a díva sa mi do očú.
    </tei:p>
    <tei:p>
     Čo sa tak dívaš na mňa?
    </tei:p>
    <tei:p>
     Neviem.
    </tei:p>
    <tei:p>
     Máš ma rada?
    </tei:p>
    <tei:p>
     Áno, veľmi.
    </tei:p>
    <tei:p>
     Jej slová ma zarmútily. Hľa, na to som ani nemyslel. – Ty   nešťastné dievča, ako sa opovažuješ? – spytoval som sa. Nevieš,, že   to je len pre silné indivíduá? Pohladil som ju po tvári. Ináčej než   pred tým. Nebránila sa. – Prečn sa nebrániš? Nebojíš sa ma? Nemáš   strachu, že ťa urobím nešťastnou, vieš ty aké úžasné následky môže   mať tvoja slepá, hlúpa oddanosť? Nevieš si to uvážiť, kto má mať   rozum za teba, kto má miesto teba myslieť, keď ty sama obavy   nemáš?
    </tei:p>
    <tei:p>
     Vidím, nechápe moje slová. Ako by som ju mohol urobiť nešťastnou?   Ja, ktorý som jej všetko? Začínam sa báť. Na, tu ho mám. Moje dielo   je v nebezpečí. Chytro chrániť, čo sa dá, ináče príde na zmar.
    </tei:p>
    <tei:p>
     Každý večer ju poučujem, vykladám rýchle a mnoho, chcem vynahradiť   všetko. Len nazpät k rozumu, lebo ináčej bude zle! Je už jasný pred   ňou osud žien, vie už čo čaká na ňu, ak bude slabá. Musím ju   imunizovať, urobiť pevnou a neporaniteľnou. Pracujem húževnate, ako   vtedy, keď som jej tvár korigoval.
    </tei:p>
    <tei:p>
     Jej oči visia na mojich rtoch. Úlohy sa premenily. Teraz ona mlčí   a ja vykladám. Niekedy tak napadne mi: nie je to vlastne hlúpe? Tu je   dievča, ktoré ma miluje, ktoré som ja vrátil životu a ja miesto toho,   aby som ju prijal, ako dobre zaslúženú odmena za svoju námahu,   hovorím jej, ako sa má proti láske brániť. Často mi príde na um   podobná myšlienka a kedy-vtedy už-už pochybujem. Ale vtedy podívam sa   na ňu, vidím jej úplnú, slepú oddanosť ku mne a vzbudí sa vo mne   žiarlivý strach pečlivej gardedámy: keby sa bránila, keby som videl   pri nej aspoň bledý stín nejakej vlastnej vôle, aby som mohol úfať,   že bude stáť na vlastných nohách! Vtedy by sa zodpovednosť za jej   osud akosi podelila medzi nami, mohol by som na jej samostatnosť   počítať. Po takej samostatnosti však pri nej ani stopy. Miluje ma   úplne inštinktívne s hlúpou, bezpodmienečnou oddanosťou. Pomyslím si:   keby som ja nebol ja, ale jeden z tých druhých, „veselých chlapcov”,   to dievča by sa zase ]en tak chovalo, bolo by vhodené na pospas   ukrutných chúťok života. Tá myšlienka je nesnesiteľná, veď ide o moje   dielo, ja som ochrancom, gardedámou tohoto dievčaťa. Ku koncu ma   opustila trpelivosť. Sniesol som ju a povedal, že týždeň nechcem ju   ani videť.
    </tei:p>
    <tei:p>
     O tri dni uvidel som ju predsa večer v parku. Sedela na lavičke a   bozkávala sa s nejakým veselým chlapíkom z tých najdarebáckejších   exemplárov. Bola dokonale blažená; odvrátila sa, keď ma uvidela.
    </tei:p>
    <tei:p>
     Zdá sa, predsa len nebol som dobrou gardedámou?!
    </tei:p>
    <tei:p>
     Vlasy sa mi zježily hrôzou vtedy večer; taká to bola ukrutná   situácia.
    </tei:p>
    <tei:p>
     Pobozkal som svoje dievčatko, lebo večer nám to tak diktoval. Prvý   raz som ju pobozkal a bol to vôbec jej prvý bozk. Počúval som tlkot   jej srdca a rozmýšľal som. Neviem načo myslelo moje dievčatko a chcel   som vedieť. Viem, že ju ten prvý bozk nekonečne dojal.
    </tei:p>
    <tei:p>
     – Na čo myslíš, – pýtam sa jej.
    </tei:p>
    <tei:p>
     Nedala odpovedi. Usmial som sa: – Ej, azda sa hneváš na mňa?
    </tei:p>
    <tei:p>
     Nič.
    </tei:p>
    <tei:p>
     Vzpriamim sa a približujem sa k nej. Je nehybná a so zavretými   očami.
    </tei:p>
    <tei:p>
     Zasmial som sa: – aký to máš divný nápad? Prečo nehovoríš?
    </tei:p>
    <tei:p>
     Nič.
    </tei:p>
    <tei:p>
     Zarazil som sa. Nahnem sa nad ňu a počúvam. Nedýcha. Zatrasiem   ňou. – Nereaguje.
    </tei:p>
    <tei:p>
     Pojala ma hrôza. Pre Boha živého, čo je to?
    </tei:p>
    <tei:p>
     Veď to dievča nedýcha. A nedýchať znamená nežiť. Vidím v pološere   ako jej modrie tvár. Ako blázon obzerám sa. Chcel by som kričať o   pomoc, ale široko-ďaleko ani duša. Prebehne mi hlavou celá   perspektíva tej úžasnej situácie. Azda zomrela? Čo z toho bude?
    </tei:p>
    <tei:p>
     Akýmsi inštinktom hnaný rýchle zachytím jej dve ramená a plnou   silou začínam s ňou prevádzať umelé dýchanie. Jej údy boly úplne   mdlé, pasivné. Plnou silou som pracoval tak už asi tri minúty, ale po   živote ani stopy. Pot len sa tak lial so mňa, sám som bol blízko k   omdletiu od hrôzy a vyčerpanosti.
    </tei:p>
    <tei:p>
     Už chcel som práve prestať a oddať sa osudu, keď cítim, že do jej   ramien vracia sa pružnosť. Asi minútu na to hlboko vydýchla a trochu   otvorila oči. – Šialenou silou som ju zatriasol. – Žiješ, vieš o   sebe?
    </tei:p>
    <tei:p>
     Äno, odpovedelá sotva slyšateľne.
    </tei:p>
    <tei:p>
     Nahnem sa nad jej srdce a počúvam. Och, je to otvorenou knihou: –   tum pff tata, tumm pff tata, hovorí jej srdce. Vyjasnilo sa mi v   hlave.
    </tei:p>
    <tei:p>
     – Dievčatko moje, pamätáš sa, vieš čo sa s tebou vlastne   stalo?
    </tei:p>
    <tei:p>
     – Nie, nepamätám sa na nič.
    </tei:p>
    <tei:p>
     – Nuž teda zapamätaj si! Ty nebudeš môcť milovať nikdy. Máš   strašnú gardedámu, ktorá dáva na teba pozor a zabije ťa, ak ju   neposlúchneš.
    </tei:p>
    <tei:p>
     Zaviedol som ju domov a posledné s Bohom som povedal dievčatku   svojmu, ktorej srdce: táto jej nemilosrdná gardedáma nedovolila, aby   som ju miloval.
    </tei:p>
   </tei:div>
   <tei:div type="chapter">
    <tei:head>
     MARYLA
    </tei:head>
    <tei:p>
     <tei:emph>
      Úvod románu, ktorý však nejestvuje a jehož hrdinkou mala byť   Maryla
     </tei:emph>
    </tei:p>
    <tei:p>
     Nebol som ja Don Juanom nikdy a pravdepodobne ani nebudem, ale   vtedy bol som odhodlaný na všetko. Ja to dievča musím poznať. Mohla   tu byť už dávnejšie, lebo som ju videl už aj predtým niekoľkokrát v   parku. Chodila vždy sama, neznal ju nikto. Neznal ju ani mister   Walter, najvážnejší tunajší „luftinšpektor”, a to je veľké slovo,   lebo on musí znať každé dievča. Každý deň inej musí dvoriť, a to s   ohromným úspechom, lebo keby som ja mal tolko šestákov, koľko faciek   už ten gentleman od dievčat dostal pre svoje, ako sám tvrdí   „bezprostredné” chovanie sa, bol by som pánom a nemusel by som pána   tatíka pumpovať o apanáž. Ako poviem, neznali to dievča ani   najmonoklovitejší luftinšpektori, a to vraj nie „z vlastnej viny”,   lež pretože je to akási divoká husa. Špičaté francúzske topánky jej   vraj neimponujú, monokle fumiguje, v ruke noseným raketom a vyhrnutou   tenisovou košelou opovrhuje a nereaguje vraj ani na najparížskejšie   spôsoby oslovenia, lež chladne ide ďalej. Luftinšpektori rezignovane   zamávli rukou, keď som sa ich spýtal: „Márne tam všetko, treba ju   prepustiť svojmu osudu. Nech chodí sama, nech sa nudí, nech sa   otravuje, keď je taká fádna, keď nemá smyslu k vyšším perspektívam   životným.” Walter rozhorčene vrazil monokle do očú a potľapkal ma po   pleci.
    </tei:p>
    <tei:p>
     „Mladý mužu, nad čím si lámete hlavu, kam vás vedie slepá vášeň?   Učte sa radšej modernejšie kravaty nosiť a choďte sa oholiť, lebo s   takou zanedbalou fiziognómiou nemôžete imponovať ani len tej malej   kočke tam v kvetinovom pavilóne.”
    </tei:p>
    <tei:p>
     „Nicht wahr, Katzerl, kistihand!” pozdravil nejakú dekoltáž, čo na   dvoch nohách vedľa nás prešla a nechal ma tam.
    </tei:p>
    <tei:p>
     Zarmútene pohladil som sa po svojej zarastenej fiziognomii a   konštatoval som v srdci svojom, že ten Walter má v mnohých veciach   pravdu. V tom zjavilo sa práve predomnou cudzie dievča. Bola sama a   išla sa prechádzať na strand. Orchester hral práve svadobný pochod z   Lohengrina. Rozosmelil som sa. Rozmýšľal som ešte, čo radí Marden na   také prípady. Ach, už viem: sugeruj si, že sa nebojíš, opakuj v sebe   často a s veľkým presvedčením „nebojím sa”. – Tedy nebojím sa,   rozhodne sa nebojím, čo by som sa bál. veď ma nezje. Pohliadnul som   si ešte na nebesia, pomyslel na smrť a na nirvánu a pustil som sa za   ňou. Na štrande sadla si na lavičku. Okolo nebolo nikoho a s   flegmatickou tvárou som sa približoval. S ohromným kľudom som si   pískal medzi zubami Lohengrína.
    </tei:p>
    <tei:p>
     Bol som už pri lavičke. „S dovolením?” reku nežne.
    </tei:p>
    <tei:p>
     Nič, žiadna reakcia.
    </tei:p>
    <tei:p>
     „Gestatten, Fräulein?” probujem s nemčinou. Nič. Dievča sa díva   pred seba.
    </tei:p>
    <tei:p>
     „Qui tacet, consentire videtur,” poviem trochu neiste a sadnem si.   Začala ma opúšťať chladnokrvnosť. No, pravda! Čože ja vlastne chcem?   Luftinšpektorom sa nepodarilo a ja ešte úfam niečo, och, ja   nešťastné, neoholené indivíduum!
    </tei:p>
    <tei:p>
     Moje zúfalstvo však náhle prešlo do rozhorčenosti. Aká to divná   osoba! Čo si tá vlastne o sebe namýšľa. Čo, kto je ona vlastne? A či   ma na smetisku sosbierali? Čím je ona väčším pánom, než ja? Tu je tá   malá, mizerná zemeguľa; nie som ja práve takou kapacitou na nej, než   ktokoľvek iný? Pojal ma hnev, zabudol som celkom, čo chcem, kde som.   Udrel som plnou silou na opieradlo lavice a vykríkol: „Hrom do toho!”   Dievča sa obrátilo a naľakané pozerala na mňa. „Co panu jest?”
    </tei:p>
    <tei:p>
     „Nič!”
    </tei:p>
    <tei:p>
     „Czego pan chce?”
    </tei:p>
    <tei:p>
     „Co pani dotego! Chvála Bohu, že konečne prehovoríte. Veď vy ste   Poľka?”
    </tei:p>
    <tei:p>
     „Tak.”
    </tei:p>
    <tei:p>
     (No, asi tu bude tajomstvo neúspechu luftinšpektorov. Nevedia sa s   nou dorozumieť.) Podíval som sa jej do očú. Bola krásna a korektne   elegantná. Povedala, že je tu s matkou už dávnejšie, ale za tri dni   odcestujú. Zabolelo ma srdce, ale potom som sa uspokojil. Skamarátili   sme sa už trochu a prechádzali sme sa v labyrinte párku. Zostal som   úmyselne trochu na zad a zažmúrenými očami som sa na ňu díval. Och,   akú mala krásnu postavu! – A bude tu už len tri dni. – Hm. – Udrel   som si hlavu niekoľkokrát do pňa topoľa, aby mi rozum lepšie fungoval   a začal som hovoriť.
    </tei:p>
    <tei:p>
     Prepáčte, Maryla, viem, som trochu zachrípnutý. Nečudujte sa. Je   to malá reakcia na ten predvčerajší rev. Boli sme sa kúpať dvaja s   priateľom Ciborom. Bolo trochu pochmúrno i vietor povieval, nuž   nebolo tam krom nás nikoho. Sedíme tam s Ciborom, dívame sa na vodu,   na nebo i na piesok a medzitým tuho rozmýšľame. Mne prišlo na um, že   aký som vlastne darebák, čo všetko krásneho by sa dalo ža ten čas   spraviť, čo tu ležíme s tým Ciborom. Cibor mal tiež chmúrnu náladu,   neviem, na čo mohol myslieť. Konečne prišlo mi čosi na um. Počul som   kedysi v gymnáziu veľa o nejakom Demostenesovi, ktorý bol takým   chlapíkom, čo ani len poriadne, hovoriť nevedel. Nevedel hovoriť, iba   koktať a predsa chcel byť prvým rečníkom svojej vlasti. Nuž, čože   robil, chudák? Chodieval na breh mora, kde ho nikdo nepočul, vstrčil   si do úst nejaký kameň a potom zúfale reval; cvičil sa vraj v   rečnení. Šlo mu to asi, lebo na konci predsa len stal sa   najchýrnejším rečníkom Hellasu.
    </tei:p>
    <tei:p>
     Rozpovedal som tú vec Ciborovi. Tváril sa najprv, že nepamätá sa   na nič, nepočul nikdy o žiadnom Demosthenesovi, ale nakonci, keď som   mu vyhrožoval, že ho hodím do vody, priznal sa, že sa už pamätá a že   ten Demostenes bol predsa len znamenitý chlap. Potom som mu vyložil   svoj plán ďalej. Čo myslíš, Cibor, nemali by sme tiež začať niečo   podobného? Hovoriť už by sme tak ako vedeli, ale nevieme spievať.   Živými barvami som mu líčil, aké má v sebe kúzlo ľudský spev. Znal   som jedného nadporučíka, ktorý ináče nebol nikým, iba nadporučíkom, a   predsa ho radi mali všade, lebo mal pekný bariton a výborne vedel ho   upotrebiť v spoločnostiach a na žúroch.
    </tei:p>
    <tei:p>
     Ciborovi blýšťaly sa oči, videl som, že sa oduševňuje. Šikovne som   obrátil kompas svojho hovoru tak, či by sme sa nemohli i my trochu   zacvičiť v tom speve? Cibor bol celkom nadšený. Hned vyhľadal dva   ploché kamene. Neboly práve malé a očistiť ich od piesku tiež   zabudol. Rýchle mi vstrčil jedon do úst, druhý on sám shltnul. No   teraz môžeme spievať. Otvoril som ústa, ako tá vrana v tej pohádke.   No, kameň vypadol mi hneď a zostal tam iba piesok. Obzeral som sa, či   ma nevidí niekto, či môžem nespozorované odpľuť, lebo piesok mi   vŕzgal pod zubami. Už som sa chystal, ale prišlo mi na um zase niečo.   Nie preto som neodpľul, žeby som bol snáď sa hanbil, veď ma krom   Cibora nik nevidel a ten bol práve takým vtákom, ako ja, ale, ako   poviem prišlo mi niečo na um zase.
    </tei:p>
    <tei:p>
     Mám ja v Prahe jedného kamaráta. Och, keby som ja mal len štvrtinu   tej flegmy, ako ten môj priateľ! Chcel som, myslím, zápaľku vypožičat   od neho, zaklopem mu na dvere a vstúpim. Musel byť veimi zamyslený,   lebo v okamihu mu spadol z ruky ohromný kus chleba s maslom, čo práve   pojedával. Znáte náturu tých chlebov s maslom, hejže? Môžu ony ináče   spadať na zem, než s tvárou dolu? Nie! Smelo tvrdím, že nie. Ani moj   priateľ netvoril výnimku. Smutne sa díval asi minutú na ten „osolený”   chlebík. Videl som na ňom i to, že najradšej by ma vyhodil, ale   neurobil to, lež pohliadnúc sa ešte raz na chlieb s maslom takto   začal mudrovať:
    </tei:p>
    <tei:p>
     Podívaj sa, braček, na ten chlebík! Vidíš ho? Je zafúľaný, však   hej? No! – Jestli ale sa pozrieš naň z blízka, zbadáš, že to nenie   tak hrozné. Pozri si potom i na podlahu! Čo je na nej? Prach a   piesok. Ku mne totiž krom teba chodia sami poctiví ľudia, ktorí do   čohokoľvek nevstúpia, a na svojich topánkach nemajú následkom toho   len, ako som už povedal prach a piesok. Nepočul som, žeby v poslednom   čase sa bola vyskytla v Prahe nejaká epidémia, cholera, týfus, alebo   čosi podobného, tedy ten prach tam na podlahe, je celkom hygienický.   Nemôže sa mi stať od neho zhola nič. Vŕzga síce pod zubami, to   nemožno popierať, ale to je radšej vecou nervov. Nervy mam v   poriadku, tedy povedz mi, človeče, čo mi v tom zabráni, žeby som ten   chlebík tak, ako je zjedol?
    </tei:p>
    <tei:p>
     Jeho argumenty ma nemálo dojaly a presvedčily a zostal vo mne iba   bledý stín pochybností. S trasúcim, neistým hlasom som sa vyslovil:   „Že čo ti zabraňuje, aby si ten chlebík zjedol, ako je? Nuž snáď   dobrý vkus.”
    </tei:p>
    <tei:p>
     S opovržlivým pohľadom ma meral. Och nešťastné dieťa   degenerovaného dvadsiateho stoletia. Dobrý vkus? Čo je to. Sem sa   dívaj aj s tým tvojím dobrým vkusom: Vzal si nožík a pred mojím   zrakom zjedol ten chlebík s maslom. Ešte i svoje zatintované prsty   oblizoval za ním.
    </tei:p>
    <tei:p>
     Bol som presvedčený a na rumoch mojich rozdrúzganých pochybností   vykvitol strom úcty a rešpektu voči môjmu pražskému kamarátovi.
    </tei:p>
    <tei:p>
     On mi prišiel na um tam na piesku. Upozornil som však i Cibora, že   my tu máme iný prípad, než Demostenes. My chceme sa naučiť spievať, a   to s kameňom v ústach nejde. Nuž začali sme spievať. Najprv pekne   ticho, melancholicky, potom však som si pomyslel, že to možno i doma.   Vietor ma dojal, nuž začal som intenzívnejšie a Cibor so mnou. Na   konci boli sme už celkom zpití svojím revom, ako slávik svojím   spevom, revali sme nesúvislé všetko, čo nám na um prišlo. Nepamätám   sa, žeby som bol podobný rev vyvádzal v svojom živote, iba raz, keď   sme na Vianoce domov cestovali. Bolo to tiež impozantné. Revali sme   od Prahy až do Žiliny celú noc neustále. S revom sme preleteli Čechy,   Moravu a časť Slovenska. Pekné to holo veľmi vtedy, len to bolo   chybou, že robili sme to len z dobrej vôle, bez všetkej ušľachtilej   tendencie. Tam na brehu rieky sme však spievali z ambície, hnaní   vyšším ideálom. Pred očami nám visela ušľachtilá postava takých ľudí   ako ten môj nadporučík s tým baritonom, slovom boli sme v moci Ducha,   nadišla nás inšpirácia, rozpľašili sme všetky vrabce v okolí; áno   revali sme z ambície.
    </tei:p>
    <tei:p>
     Preto som i teraz zachrípnutý a nemajte mi to za zlé, Maryla!
    </tei:p>
    <tei:p>
     Vidím, Maryla, že ste s tým úvodom spokojná. Lebo je to len úvod,   Maryla. Ja s tým svojím zachrípnutým hlasom veľa chcem vám povedať.   Vy máte veľký úkol, Maryla! Či vedome, či už nevedome, ale vy musíte   mi dodať motívov. Cítim sa niekedy vyčerpaným, ako nejaká zlá   elektrická batéria. Chcem však zkúsiť, prežiť skutočné duševné   senzácie. Nechcem robiť, ako mnohí spisovatelia darebáci.
    </tei:p>
    <tei:p>
     Keď oni milujú nebo sa smeje, slniečko sa rehoce, mesiačik pre   nich svieti, slávik pre nich spieva hoj a keď ich dievča oklame,   zamračí sa nebo, orkán zúri nad zemou, hromy blesky dunia, blyštia,   je jaseň, listie padá vietor šuhoce v opustenej záhradke mojej, a –   medzitým sedia doma pri stole a pozorujú samovar, či vrie už tá voda   a či treba ešte počkať s tým čajom.
    </tei:p>
    <tei:p>
     Neverte im! Sú to darebáci falošní, neberte ich vážne. Vedzte, že   všetko, čo od nich čítate, bolo najprv napísané. Viete, čo to   znamená, že bolo napísané? Nuž to, že si sadli ku stolu, dívali sa na   biely papier a rozmýšľali, ukrutne rozmýšľali, pečlive sa pozerajúc   na samovar, aby im vrúca voda nevykypela. Keby ste vedeli aká je to   profánna práca písať! Neverte napísanému slovu, lebo vedzte, že   spisovateľ básnik, ktorý zúri, je smrteľne smutný a či snáď huláka od   radosti, sedí pri stole, čaj pije a medzitým čo sa ide zabiť od   smútku, ide sošalieť od radosti, prísne dbá na to, aby písal   zreteľne, lebo vie, že sadzač nečitateľný rukopis vráti,.spokojne sa   díva na plné strany, hromy hučia, zem sa trasie, milenka mu umiera a   on sa naraz zastaví; ach už bude viac než päť strán, nezmestí sa,   rýchle dokončiť! Hrom náhle zabije smutného hrdinu, milenka náhle   zomrie, i nebo sa rozplače od veľkého žiaľu spisovateľa. Tak koniec.   Ešte raz pečlive prečítať, štýl a chyby opravovať, och tu ten   odstavec s tou nešťastnou láskou bude trochu fádny, von s ním a na   konci spokojne vzdychne: Som hotový, chvála Bohu, môže isť do tlače.   Práca sa vytlačí, vy drahí čitatelia prečítate: „Och, výborná vec, je   to skutočne citlivej duše človek, ten vskutku celú svoju dušu vlial   do tej práce.” Alebo: „Aký to suché, neoriginelné veci tu na kope,   musí byť veľký mamľas, kto také veci spácha.”
    </tei:p>
    <tei:p>
     Kritizujete sem i tam, vec sa vám páči, snáď ste otrávení, myslíte   na všeličo, iba na jednu vec nie: ten vznešený spisovateľ, ktorý v   svojej novele zápasí, bojuje, vykoná zázračné veci, zatrasie vám   každým nervom, vštepuje do duše nekonečný, veľký smútok a či azda   nadzemskú radosť, ktorý vleje do svojho diela celú svoju veľkú,   nesmrteľnú dušu; ten vznešený spisovatel vlieva pri písaní svojej   práce nie do diela, radšej do seba veľký, ohromný hrniec čaju s   kyslinou citrónovou. Chutná mu nemilosrdne a tak hádže od neho   hromami, zatriasa zemou a ničí svojich hrdinov, ktorí vám tak   prirástli k srdcu, ako sa jemu páči.
    </tei:p>
    <tei:p>
     Vidíte, aký je falošný? Ja však nechcem byť taký.
    </tei:p>
    <tei:p>
     Niekedy rád by napísal niečo veľmi pekného, dojímavého. Co však   robiť, keď sa mám celkom dobre, život plynie v poriadku, ani na ľavo,   ani na pravo nedeje sa nič hrozného, ba ani zvláštneho. Mám si tedy   spraviť umelý smútok, rozhorčenosť? Hrabem si, kutám v pamäti, no   vyťahujem si staré krivdy: mamka ma raz nespravodlive vymlátila, och,   ako ma bolela a musí ma bolieť i teraz jej nespravodlivosť. Na jednej   hodine z matematiky chytil som si tri štvorky. Prvú preto, lebo   profesor si myslel, že ja som hvízdal v triede a nemal som svedomia   udať svojho súseda, toho darebáka, ktorý zase sám nemal toľko   charakteru, žeby bol vstal a povedal: „Pane profesor, ja som hvízdal,   mne ráčte tu štvorku zapísať.” Druhú som dostal preto, že ma prvá   zarmútila, nedával som pozor, nevedel som v počítaní na výzvu   rozzlobeného profesora pokračovať. Tretiu som dostal preto, že ma   druhá tak dojala, že som sa od veľkého žiaľ u rozplakal ako nejaký   naivný sekundám Tak ma priviedol nemilosrdný osud na jednej   matematike k trom štvorkám. Úžasná to nespravodlivosť; stála by za   to, novelu o nej napísať, avšak to ešte všetko nič nenie. Stály sa so   mnou v dávnej minulosti ešte väčšie krivdy. Raz som utiekol z domova,   tri dni som sa túlal po chotároch, spal v stohoch a hltal, nemajúc   iného z čiastky dobré čerstvé dedinské povetrie, z časti polopečené   zemiaky. Akože sa len to stalo?
    </tei:p>
    <tei:p>
     Acha, viem už. Mali sme doma v rodine mimo mňa ešte dvoch   tovarišov. Jeden bol Lux, malý biely foxterier, druhá bola Micka,   malá biela kočička. Lux bol mojím intímnym priateľom, ale Micku   nemohol som vystáť. Nič mi ona úbohá nerobila; inde bola príčina   mojej antipatie. Micka bola pekná, biela, pilne chytala myši a v   svojich voľných chvíľach sa umývala. Robila to tak, že si pravú dľabu   naprv pečlive oblízala a potom mokrou dľabou sa kefovala, kým nebola   jasná a biela ako sňah. Mamka si pozrela na Micku a potom na mňa. No,   nemohla to nechať ber poznámky. „Vidíš, mohol by si sa učiť od toho   zvieratka čistote a poriadku. Ona ten istý biely kožuch nosí cez celý   život a je vždy, ako keby ju boli zo škatule vytrhli. Ty iba pred   dvoma týždňami si dostal nové háby a vypadajú, ako keby si bol v nich   ulice dlázdil.”
    </tei:p>
    <tei:p>
     „A či sa mám tiež oblizovať, ako Micka?” som sa spýtal   rozhorčene.
    </tei:p>
    <tei:p>
     „Nemusíš sa priamo oblizovať, tam máš kefu, veď aj Micka sa   kefuje.”
    </tei:p>
    <tei:p>
     Cítil som, že je v tom veľa pravdy, ale predsa som bol ponížený.   „Aj, ty sa kefuješ, Luxi, ako ten pätolízač?” Lux mi nerozumel, len   hlúpo sa mi díval do očú. No, fakt, že som bol dopálený Mickou, ale   nechal som ju zato na pokoji. Snáď by sa bolo nikdy nič nestalo, keby   bola Micka medzitým nedostala ešte nešťastnejší nápad. Snáď vedela,   že v Mamkiných očiach stojí vysoko nadomrou, preto si také veci   dovolila, stalo sa ale, že raz v noci mi prišla pod oblok (spával som   v svojom malom laboratóriu) a začala takým zúfalým hlasom mňaukať,   skoro hulákať, ako keby boli jej zuby trhali. Prebudil som sa, pozrem   si na hodinky, bolo okolo druhej. Prebehol ma mráz od strachu a   hnevu. Podívam sa von okienkom, nuž Micka tam sedí na priamo pod   oblokom a narieka na mesiačik. Hodil som po nej, čo mi do ruky   prišlo, kým neutiekla. Bol som veľmi najedovaný. A Micka mi ten žart   urobila potom každú noc, skoro vždy presne o druhej. Vo dne sa mi   vyhýbala, ale v noci mi vždy prišla mňaukať pod oblok. Počkaj,   pätolízač, som si myslel a raz ako mi tam celou dušou huláka, zdrapil   som ju a hor sa do laboratória. No, vedela, že z toho nehude pre ňu   nič dobrého, lebo chcela sa mi z ruky von ta každú cenu, držal som   však ju pevne. Rozmýšľal som, čo mám s ňou spraviť. No, počkaj, ty   pätolízač, však ti dám pekný biely kožuch. Budeš mať čo kefovať, len   počkaj. Zamazal som milé zviera najprv viksom načierno, potom čirizom   a potom zasypal múkou. Bola biela zase,len že jej kožuch do rána   uschol ani drevo. Sotva vedela chodiť. Suchotala, keď chodila, ako   suché listie v lese na jaseň a pukal jej pancier ani zem v chotári,   keď dlho neprší. Úžasom hľadel na ňu každý, Lux sa jej bál ani čerta   a ako som sa neskoršie informoval, 3 dni ju umývala Mamka v teplej   vode, mydlom a kefou, kým svoj starý kožuch nazpäť dostala. Preto   poviem, že neskoršie som sa dozvedel, lebo Mamka vidiac mi na ruke   stopy Mickinych pazúrov, ani nepočúvala moje argumenty o Mickinych   divných nočných chúťkach, lež nemilosrdne ma vyhnala z domu. Srdce ma   bolelo, bol som rozhorčený, nuž piešiel som domov tri dni i potom len   pod vlivom nepriaznivých okolností.
    </tei:p>
    <tei:p>
     Bolo to už dávno, dávno. Sladké pamiatky detského veku dajteže mi   pokoj! V matičke Prahe iné veci sa stávajú s človekom. Žijeme tam tak   všelijako; raz smutne, zase veselo. Spytoval som sa aj minule:
    </tei:p>
    <tei:p>
     Čo je s tebou zase, nesmrteľná dušička moja? Si trošičku otrávená   azda? Nič si z toho nerob! Je ich dosť, ktorí aj za teba sa dobre   majú a radujú. Na tom skutočne nezáleží, jestli sa ti život páči,   alebo nie.
    </tei:p>
    <tei:p>
     Ostatne chápem ťa trochu! Tento posledný týždeň bol abnormálne   komisný. Nie som, nechcem byť fatalistom. Hlásal som vždy, že silnému   všetko sa podarí, je kováčom svojho šťastia. Nuž, keď to tak pôjde   ďalej so mnou, musím predsa len prijať niečo z fatalizmu.
    </tei:p>
    <tei:p>
     Už nemám smelosti vyjsť na ulicu, lebo celkom iste sa mi prihodí   niečo nepríjemného, čo ma znechucuje a znemožňuje na celý deň. A samé   prekliate náhody, za ktoré nemôžem. Ako aj nedávno. Chcem vstúpiť do   elektriky, lebo sa ponáhľam domov. No, chvála Bohu, vôz už je tu.   Čakáme tu naňho už viacerí. Predomnou stojí akýsi veľmi elegantný   gavalier. Stojí tam stoji, chytí sa držadla. Ja stojím za ním, okolo   nás všetci sa hrnú dnu. Rád by som sa hrnul aj ja, ale ten predomnou   stojaci panák ma nepustí. Najradšej by som ho chytil za golier a   hodil do Vltavy, no, ale sme v strednej Evrope, tedy udusím svoju   túhu a vľúdne mu šepcem do ľavého ucha: „Poďme, pane, poďme!” Obráti   hlavu, pohľadne z boku na mňa. „Ach tak, no jó,” a pohodlne vlezie aj   on. Šiel by som aj ja, ale vôz už je plný, konduktér zreve:   „Obsadené, pane, ráčte sostúpiť, lebo zavolaj policajta.” – „Len sa   neunavte,” poviem a ráčim sostúpiť. No, ten gentleman na môj účet bol   zdvorilý.
    </tei:p>
    <tei:p>
     Čakám, čakám, asi štvrť hodinku. Analyzujem ten predošlý prípad,   psychológiu toho nepríjemného panáka a nezbadám, že okolo mňa ľudia   utekajú na druhú stranu. Polievajú ulicu. Ide vôz s ohromným železným   sudom. Vodu sype okolo seba a nemilosrdne mi zasype za golier tak za   liter.
    </tei:p>
    <tei:p>
     No, len to mi ešte chybovalo. Zase na mne sa baví celá ulica.
    </tei:p>
    <tei:p>
     Tu je však električka zase. Poučím sa z predošlého prípadu a   vtláčam sa dnu, ako oceľový vrták. Škoda bola sa tak namáhať, veď je   tu miesta dosť. Sadnem si do kúta, dívam sa von a počítam obloky na   domoch. Príde konduktér. Ukazujem mu legitimáciu, zakrútim ňou mu pod   nosom aj trikrát, no nestačí mu, lebo soberie mi ju z ruky a dlho sa   díva na mňa, zase na legitimáciu. Je to hrozne nepríjemné. Nestalo sa   mi ešte nikdy. – „Snáď neveríte, že je to moja legitimácia?” –   spytujem sa ho – „Ale jó!” a konečne mi ju vráti.
    </tei:p>
    <tei:p>
     Hrom do toho, čo to je dneska?
    </tei:p>
    <tei:p>
     Predomnou sedí stará dáma. Peniaze počíta. Spadne jej koruna.   Rýchle sa sohnem, aby som jej zdvihol a podal. Sohne sa i ona,   odstrčí ma a s divokým pohľadom ma zmerá a zkrikne: „No, podívajme   sa: je to moja koruna!”
    </tei:p>
    <tei:p>
     Zapýrim sa, díva sa na nás celý vôz, chcem jej povedať, že   nepotrebujem jej koruny, chcel som jej len zdvihnúť, a zdvorile   podať, ale jej drzosť ma odzbrojuje. Neviem vyriecť ani hlasu. Veď je   to hrozné, kto by pomyslel na také veci. Tak, už ani zdvorilým nemôže   byť človek, lebo nevedno, či nemá do činenia s akousi hysterikou,   ktorá ho ešte snosí, bo myslí si, že ju chce človek okradnúť.   Bláznivý, nešťastný prípad. Rýchle vstanem, idem von a soskočím. Krk   som nezlomil, chvála Bohu, bo práve tam stojí policajt a vrazím mu do   náručia. – Však sa aj pohoršuje. Vidím mu na nose, že ma chce   pokutovať. Aha, už začína: „Pane, tu nenie stanica! Vy neviete, že   neslobodno vyskočiť?”
    </tei:p>
    <tei:p>
     „I do not understand You, please: do You speak perhaps Inglish?”   odpovedám mu s naivnou tvárou. – „Eh, blbý Nemec, s tým sa   nedohovoríš,” mrmle a vidieť na ňom, že nechce už mať so mnou nič   spoločného. Však ani ja s ním.
    </tei:p>
    <tei:p>
     Nuž také veci s stávajú s človekom v Prahe. Nemá ma pojať bôl nad   takými krivdami? Chvála Bohu, je jich ešte niekoľko, budem môcť z   nich ešte korišťovať, písať o nich akýsi čas. Ale čo potom? O čomže   písať, keď človek žiadnych duševných senzácií neprežije.
    </tei:p>
    <tei:p>
     Ech, veď tu ste vy, Maryla! Nechže vám však nederoguje, že vás   postavím na miesto mojej nebohej bielej kočičky. Nie! Micke som dal   výpoveď už dávno. Je tam teraz prázdnota a ticho.
    </tei:p>
    <tei:p>
     Len dnes som vás poznal, budete tu už len tri dni, potom uletí s   vami rýchlik ďaleko do Warszawy. – Nuž nič to, za ten čas môžeme   prežiť ohromné veci. Len na nás závisí všetko, hlavne však na vás,   Maryla! Ste dievčaťom zvláštnym, nemôžem vás zaraďovať nikam. Ste   celkom iná, než naše dievčatá. Tie sú úctyhodné, dobré bytosti, ale   sú primitívne. Potrebujú ešte najmenej sto rokov výchovy, kým sa   zjemňujú, dostanú esprit a budú mať aj iné ideály, než vydať sa.
    </tei:p>
    <tei:p>
     Vy ste z iného kraja, Maryla. Ste mi tu vzácna. I moja duša je   úrodná humus; buďte vy oceľovým pluhom, ktorý vore do neho brázdy   hlboké. Nech vykvitnú z tých brázd barvisté kvety, divoké, ohnivé   červené, alebo nežne fialové. Uvijem vám z nich veniec, ktorý   neuvädne nikdy.
    </tei:p>
    <tei:p>
     Postavím vám pomník, ako Horác svojim priateľom. Len na vás   závisí, aby bol „aere perennius”.
    </tei:p>
    <tei:p>
     Maryla! Na vás som čakal. Otvoril som bránu svojej duše dokorán.   Je to vaša ríša. Vstúpte!
    </tei:p>
    <tei:p>
     Takto som hovoril Maryle. Bola krásna, cudzia a záhadná. Poľština   sa mi zdala vtedy najkrajšou rečou sveta, lebo ona ňou hovorila. Na   moje slová však neodpovedala. Zostala vážna. Boh vie, kde jej blúdily   myšlienky. Tie tri dni prebehly rýchle, nezbadané. Úfal som, do   poslednej minúty úfal, že Maryla odhodí svoju flegmu, vystúpi z tej   ľadovej hmly, ktorá ju obklopuje, avšak márne. Zostala mi neriešeným   problémom, cudzou, úplne cudzou.
    </tei:p>
    <tei:p>
     Posledný večer sa mi zdalo, že už tu ani nenie, že to, ako tam   sedíme na lavičke, na tichom opustenom strande Váhu, je nie   prítomnosť. Je to iba ako asi hmlistou, nejasnou pamiatkou. I tá   hudba z ďaleka, z druhej strany parku mi znela tak divne. Orchester   hral práve „Aranhuezské krásne dni”. I zdalo sa mi, že vidím pred   sebou širokú tropickú rovinu; je ešte včas ráno, červené svitanie,   polotma, a nad rovinou valia sa hlasy, široké largo, pochmúrny terc,   tempo pomalého valčíku a teraz východí slnce nad rovinou, blíži sa   finále a povedal som Maryle, že ju mám rád, že chcem od nej na   pamiatka bozk. – Neodpovedala. Zostala vážna, vstala, pohladila ma po   tvári a rýchlym krokom odišla. Nechala ma tam na lavičke na   opustenom, tichom štrande Váhu pod zamatovým, hviezdnatým nebom, pri   umierajúcom finále „Aranhuezských krásnych dní”. Vstal som potom i ja   a, ako vo sne zašiel ďalej, ďalej na štrande k železnej veži, na   ktorú každú noc o dvanástej vylezie duch a narieka takým hlasom, že   kto to počuje, sošalie hrúzou.
    </tei:p>
    <tei:p>
     Dlho som tam čakal. Slzy sa mi vtisly do očí od strachu, avšak   duch neprišie1. Nad parkom zavial ostrý vietor, zkalil vo Váhu reflex   hviezd. Hudba uz zamĺkla dávno, zponad široksj, tropickej roviny   zachodilo slnce. Koniec krásnych dní. Ztratil som sa v čiernej tme   vymretého parku, sám neviem, ako som sa dostal domov.
    </tei:p>
    <tei:p>
     Krásnu Marylu som viacej neuvidel. Nedala mi ničoho, jej pamiatka   mi zbľadne každým dňom, akože by som mohol o nej román napísať?
    </tei:p>
   </tei:div>
   <tei:div type="chapter">
    <tei:head>
     DVADSIATY MÁJ
    </tei:head>
    <tei:p>
     Dobrý Chlapec (len takto ho nazývali) cítil sa tento večer tak   divne.
    </tei:p>
    <tei:p>
     Udrelo mu niečo do duše. Najprv snáď ani to nebol úder, iba akési   zvláštne hladkanie; trochu sladké, trochu melancholické. – Nevedel,   čo to je, ale oddal sa tomu sladko-bôľnemu po-jitu, ktorý sa potom   stával jasnejším.
    </tei:p>
    <tei:p>
     Pozeral oknom do pološera.
    </tei:p>
    <tei:p>
     – Červený májový súmrak; súmrak môjho dvadsiateho jara. Máj sa už   ku koncu chýli, malo by prísť horúce leto a mne hladká dušu jasenný   vánok.
    </tei:p>
    <tei:p>
     Život mi zostane na veky dlžen. Áno, dlžen, ten dvadsiaty máj.
    </tei:p>
    <tei:p>
     Čím ďalej rozmýšľal, tým sa mu stával jasnejším pôvod tohoto   nezvyklého bôľneho pocitu, tým prudšie mu bilo čosi do duše.
    </tei:p>
    <tei:p>
     – Máj sa už ku koncu chýli; je to môj dvadsiaty máj. Smädná bude   moja staroba, šedivá a neutešená.
    </tei:p>
    <tei:p>
     – Prečo tak včas ožiarila moju dušu červenými, chladnými lúčmi   zapadajúceho sJnka môjho života? Veď je ešte tak ďaleko. Je na druhej   strane tej veľkej hory. Nesmel by som ju cítiť, vidieť ešte, veľmi   dlho ešte. Dlho by som mal kráčať ešte hore vrchom v krásnej, zlatej   hmle mladosti. Prečo mi pretrhly tú zlatú hmlu mdlé, červené   papršleky zapadajúceho slnka môjho života?
    </tei:p>
    <tei:p>
     Nebol som mladý nikdy. – Bol som vždy dobrý, múdry, vymeraný a   preto sú veľké moje hriechy, preto bude neutešená moja staroba.
    </tei:p>
    <tei:p>
     Bol som dobrý, spokojný so životom. Žil som svojim svojim   povinnostiam a nežaľoval som sa. Prečo som nezostal na vždy   takým?
    </tei:p>
    <tei:p>
     Nie som už taký. Cítim, že ten máj, ten tajuplný červenolilavý   súmrak, akoby mi bičom šľahal do duše.
    </tei:p>
    <tei:p>
     – Čo mi nedá pokoja?
    </tei:p>
    <tei:p>
     Vidím sa v ďalekých perspektívach. Šedivé mám vlasy, som slabý,   život má pre mňa už len omrvienky a – a pamiatky. A tie pamiatky sú   šedivé, niet nikde ani jediného jasného bodu, lebo som bol dobrý,   lebo mi rozum osvietila skromnosť a rozvažitosť.
    </tei:p>
    <tei:p>
     Hovorí sa: mladosť – pochabosť. Nie, ja som nebol pochabý. – Mohol   som byť. Veď i tá najväčšia hlúposť, v mladom veku spáchaná, stáva sa   neskoršie milou, zaujímavou pamiatkou, manou staroby. – „Veľký huncút   som bol toho času,” rozpráva starý pán svojim deťom a vnukom, a to   jeho „veľké huncútstvo”, toho času snáď veľká hlúposť, oslňuje mu   zbytok života.
    </tei:p>
    <tei:p>
     Nuž, ja som bol rozumný a dobrý. Nezarmútil som nikdy nikoho. –   Nešiel som ovocie kradnúť do susedovej záhrady, lebo som myslel, že   je to hriech. Netýral som ani vrabce, ani žaby, lebo ich to bolí.   Nebolo mi ani raz špatné od fajčenia, lebo Otecko mi zakázali fajčiť.   Utlumil som vrúcne tuhy svojho detského srdca, keď som čítal Verneho,   Karla Maya a neutiekol som do Ameriky, nešiel som za cowboya.   Nechytil ma četník na chotári, keď s veľkou túžbou v srdci a s   krásnou hlúposťou v hlave lúčil som sa od rodného domku a šiel za   námorníka na širé more, do ďalekých krajov. Nechytili ma, lebo som   ani neodišiel z domova. Mdlé lúče tvoje, staroba moja, osvietily mi   rozum a ja nešťastník udusil som tuhy svojho detského srdca, a zostal   som doma.
    </tei:p>
    <tei:p>
     Ja som nikdy ani len nemiloval. Utlumil som svoju lúhu, veď akože   prídem k tomu, aby som sa približoval k žene, k svojmu blížnemu, ako   k zdroju svojej zábavy, radosti. Ako by som mohol urobiť z človeka   prostriedok, hračku svojich chúťok? Ako by som sa opovážil svojho   blížneho takto ponižovať, pre svoj egoizmus vyrvať ho z kľudu,   hazardovať s jeho šťastím, šťastím ženy, svojho blížneho?
    </tei:p>
    <tei:p>
     A, keď sa ona približovpla?
    </tei:p>
    <tei:p>
     Bol som, – och, veľké sú moje hriechy, smädná budeš, bezbarvá   budeš. staroba moja – poctivý, zachoval som sa čistým. Spáchal som   hriech proti svojej mladosti, proti Nej a najväčší proti tebe,   staroba moja.
    </tei:p>
    <tei:p>
     Vtedy som to ešte nevedel; bol som v duchu pyšný na svoj čin, ale   teraz, ten májový súmrak, tisíc rehtajúcich gnómov, posmievajúcich sa   čertíkov, mi vkúzľuje do duše, ten purpurový podvečer s krvavou   iróniou sa uškľabuje, rozbúruje moju pokojnú sústavu duševnú a   ukazuje jasne, že nebol som dobrý, spáchal som veľký hriech.
    </tei:p>
    <tei:p>
     Stalo sa to v mojej tichej dedinke. Na hradskej štíhle topole   stály, strážiJy biele domky. Na brehu tichej Nitry smutné vŕby   snívaly. Tam sme chodievali vždy večer. Bol som vždy chmúrny.   Vykladal som Jej dlhé, stočené teórie. Ona počúvala a niekdy sa tak   zvláštne usmievala. Bola asi o päť rokov staršia a vycítil som z Jej   pohľadu, že sa díva na mňa, ako na svojho zlého, morózneho chlapčeka.   Spozoroval som i to, že nerozumie mojim skrúteným teóriám, že ju to   nudí, ale s porozumejúcim úsmevom hľadí na mňa, ako keby povedala:   „Tak, tak, len táraj chlapčeku, hlupáčku, však ja ťa počúvam, lebo   čože si s tebou počať.”
    </tei:p>
    <tei:p>
     Kaz večer sedeli sme na lavičke a dívali sme sa do lenivej rieky.   Bolo pološero a z diaľky bolo počuť suchotanie vody, ako spadá pri   mlyne z vysokej hrádze.
    </tei:p>
    <tei:p>
     Ona s usmievavým zrakom dlho sa dívala na mňa. Cítil som sa pod   Jej pohľadom nepohodlne. – Spytoval som sa:
    </tei:p>
    <tei:p>
     „Prečo se tak zvláštne dívate na mňa?
    </tei:p>
    <tei:p>
     V okamihu ma objala a vrúcne ma pobozkala na ústa. „Preto, že vás   milujem,” odpovedela.
    </tei:p>
    <tei:p>
     Pamätám sa, zapýril som sa a strašne som sa hanbil. Asi minutú bol   som celkom pomätený a nevedel som, čo mám povedať, robiť, ale potom   ma zachvátila zlosť, zdala sa mi tá scéna takou nízkou a zverskou.   Náhle vstal som a hrubo odvetil:
    </tei:p>
    <tei:p>
     „Slečno, nezabúdajte, ja som Človek,” a skoro som utiekol. Počul   som ešte Jej chichot: „mýlite sa, priateľu, vy ste nie človek, vy ste   somár!”
    </tei:p>
    <tei:p>
     Pravdu mala; nebol som človek, bol som somár.
    </tei:p>
    <tei:p>
     Od tých čias biely papier je môj život nudný, prázdny, biely   papier.
    </tei:p>
    <tei:p>
     Dobrý Chlapec tíško zaplakal. Na srdci mu bolo tak nesmierne   ťažko. Zrak mu padol na kalendár: 31-ho mája; zmizne bez stopy. Na   mieste môjho dvadsiateho mája bude šedivá prázdnota.
    </tei:p>
    <tei:p>
     Nie, nesmie byť!
    </tei:p>
    <tei:p>
     Staroba moja, nesmieš byť neutešenou.
    </tei:p>
    <tei:p>
     Ja červík, ja nula, ja nikto, búrim sa proti osudu; idem ho   dirigovať. On bude tancovať, ako ja chcem! – Pôjdem vyvádzať nejaké   ohromné hlúposti.
    </tei:p>
    <tei:p>
     Čo, hlúposti? Kdeže? Idem si spraviť krásnu starobu. Na   prítomnosti mi nezáleží. Neviem, nevedel som fixovať nikdy ani jeden   jej okamih. Včera som bol dieťaťom. Kedy to bolo? Bol som dieťaťom   vôbec? A čože som dnes? Kedy je dnes? – Nie! Prítomnosti nieto,   jestvuje len minulosť. Mladosť letí, nemožno ju zbadať. Staroba už   nebude letieť. Ona bude. Jedine ona je a minulosť.
    </tei:p>
    <tei:p>
     Nech sú tedy barevné a utešené!!!
    </tei:p>
    <tei:p>
     – Za minutú bol Dobrý Chlapec na ulici. –
    </tei:p>
    <tei:p>
     Brieždilo sa už, mohlo byť okolo štvrtej ráno. Ulica svahom hore,   nebolo v nej ani duše, iba z dolného konca sa ozýval akýsi zvláštny   krik.
    </tei:p>
    <tei:p>
     Ulica svahom, ale musela byť ešte aj iná príčina, že sa tí piati   mladíci tak potácali s jednej strany na druhú. – Dobrý Chlapoc viedol   kompániu. Bavil sa pritom tým, že bakulou preťahoval stiahnuté rolety   obchodov. – Hučalo to v tichej ulici, ani bubnová paľba.
    </tei:p>
    <tei:p>
     „Kamaráti, stop!” velel Dobrý Chlapec. – „Teraz budeme psi. Každý   nech chodí štvornožky a šteká, ako ja: hau, hau.”
    </tei:p>
    <tei:p>
     Štvornožky sa ťahali ulicou, ktorá sa ozývala štekaním. Na hornom   konci stál strážnik bezpečnosti.
    </tei:p>
    <tei:p>
     „Pánovia, vyrušujete nočný kľud; buďte ticho a choďte domov!”
    </tei:p>
    <tei:p>
     „Čo,” reval Dobrý Chlapec, „ten nám chce komandovať?! My sme my a   my sa nedáme! Chlapci! Tohoto panáka vymlátime, ako toho Žida v   Bare.
    </tei:p>
    <tei:p>
     Všetci sa vrhli na policajta. – Odznel dlhý, ostrý hvizd. Okamžite   pribehli ešte traja policajti a rýchle odzbrojili bojovnú spoločnosť.   Viedli ich rovno na strážnicu. Prvý policajt uťeral si krv s tvári.   „Tu počkáte do rána a potom súčtujeme.”
    </tei:p>
    <tei:p>
     Strážnica bola malá, začmúdená a špinavá. Sadli si na lavicu a   pomaly im klesala hlava k spánku.
    </tei:p>
    <tei:p>
     Bolo ticho v malej strážnici, petrolejová lampa ospanlive blikala,   ktosi chrápal v kúte a zachrípnutý hlas mrmľal ešte zkadiaľsi v   polospánku:
    </tei:p>
    <tei:p>
     Staroba moja, nebudeš bezbarvá, nesmieš byť neutešená!
    </tei:p>
   </tei:div>
   <tei:div type="chapter">
    <tei:head>
     PRESKOČME ČAS
    </tei:head>
    <tei:p>
     Môj milý Hektor! Keď zadívam sa na tvoju psiu fiziognomiu, roj   citov, ktorý mi dušu zaplavuje, zadeliť mohol by som do dvoch skupín.   Najprv zdá sa mi, ba skoro som presvedčený o tom, že si psom   poctivým, ktorý hľadí na svet s vyššieho stanoviska veľazkúsených a s   poriadkom sveta spokojných indivíduí. Verím, že chápeš našu osirelosť   vo vesmíre, osirelosť rozumných bytostí a len pudove, ale mocne   cítiš, že z tábora živých bytostí, od ktorého delí nás oheň, slza a   zbraň, vy psy ste nám intelektuálne najbližšie. Pochopiac, ako   samotne stojíme my, rozumné tvory Všemohúceho, uprostred   obklopujúcich nás záhad a nepriateľov, už len skok, aby zbadal si aj   to, že musíme spolu držať, musíme sa milovať: to je základnou pravdou   sveta, je to naše jediné dedictvo od Neho: ostatné všetko pominie sa,   ako prišlo. Od Konfučeho nik ešte múdrejšieho programu pre ľudstvo   neustrojil. Je to s nami tak, že okrem tých pár tisíc fakírov nepríde   na um nikomu na svete, aby svoj ideál videl v Nirváne. Väčšina   ľudstva nadáva, kľaje na svet a na život, týraný biedou telesnou i   duševnou, ale jednako sa množí a množí každý, aby zanechal v   potomstve večný šablón biedy a nespokojnosti. Toľko vtipnosti nemá   ani jedon, aby povedal: ďakujem, dosť – a ušetril by svojich potomkov   od nesmyselného živorenia. Medzi takýmito okolnosťami, nemajúc nádeje   na ráznu opravu, neostáva nám ozaj nič iného, než sladiť ten život   hojivým medom lásky – na koľko sladiť sa dá.
    </tei:p>
    <tei:p>
     Milý Hektor, nevyceruj na mňa zuby, keď ti vykladám o láske:   radšej pohni chvostom na znak súhlasu a pozri na mňa svojimi vernými,   hnedými očami láskavé.
    </tei:p>
    <tei:p>
     Márne je všetko, Hektor: prestať jestvovať sa nám nechce, musíme   teda milovať sa navzájom, aby nám život bol snesiteľný. Ako by to len   bolo, keby sme sa nenávideli a ubližovali si?
    </tei:p>
    <tei:p>
     Z týchto posledných slov jasne sa vynoruje druhá grupa citov,   napĺňajúcich moju dušu, keď na tvoju poctivú, psiu tvár sa zadívam.   Pozri na mňa, Hektor, a musíš uznať, že som človekom sympatickým.   Niet na mne ničoho, čo znechucovať by ťa mohlo, v mojich pohyboch a   slovách nemáš nič podozrivého.
    </tei:p>
    <tei:p>
     Mám rád psov, Hektor, a teba tiež by som miloval úprimnou   priateľskou láskou, keby si chcel. Nedívaj sa na mňa tak nedôverčivo,   veď nie si azda na toľko obmedzený, aby si nevidel, že máš do činenia   s poriadnym človekom. Mám síce trochu v hlave, ale nediv sa tomu:   keby si bol toľko pil, mal by si aj ty. Ale nedbaj o to nič. Medzi   prchajúcimi náladami denného života nikda nebola by mi prišla na   myseľ skvostná myšlienka, aby som sa s tebou skamarátil: ale, keď som   v Lokále vypil brúder s cigáňom, a s každou živou bytosťou, prečo   nevypil by som aj s tebou Hektor, ktorý si mi teraz nástupcom veľkej,   mohutnej ríše zvierat.
    </tei:p>
    <tei:p>
     Keď samotne kráčal som si domov po tej opustenej ceste, v tom   krásnom, bielom, čerstvo napadanom snahu a som ťa uvidel sedieť v   bráne tohoto opusteného, neznámeho domu, ako s tichým porozumením   dívaš sa na mňa, hneď skrsla mi v srdci iskra sympatie k tebe a   pocítil som neodolateľnú tuhu priblížiť sa ti a uzavreť s tebou   úprimné priateľstvo.
    </tei:p>
    <tei:p>
     Vidíš, iný človek v takomto stave reval by a nadával, v najlepšom   prípade spieval by a vystrájal rozličné výtržnosti – ale ja som   stelesnená láska, ja objať chcel by som celý svet.
    </tei:p>
    <tei:p>
     Nič to, Hektorko, že ma prvý raz vidíš. Keby som chodil tadeto   každý deň a ti azda priniesol kus slaniny, alebo klbásu, za dva   týždne, viem, mohol by som ti na chrbte drevo rúbať —- ale to,   Hektor, dokázal by som s hociktorým psom, aj s najpodlejším. No, ty   si pravda iný: mysliaci tvor, ktorý uznáš, že máš do činenia s dušou   príbuznou. Za tebou nemusím týždne chodiť podplácať ťa mrzkým   spôsobom a takto získať si dôveru.
    </tei:p>
    <tei:p>
     Nie, Hektor. Preskočme tú otravnú strojenosť, tie nudné   šablonovité schody, buďme originálni! Porozumej, že za krátky čas i   tak určite dosiahol by som to, že mohol by som ťa zabiť a neodporoval   by si; je to len otázkou času, sprostého a zbytočne premárneného.
    </tei:p>
    <tei:p>
     Preskočme ho, Hektor, ako vyšším duchom sa patrí. Poď sem, Hektor,   na moje vrelé prsia, nech pohladkám tvoju múdru hlavu, nech pobozkám   tvoje poctivé líca. Nech schytím tvoje dve predné dlaby a zatančím s   tebou kánkán v tom krásnom, bielom, čerstvo napadanom snahu – – –   (Hrrrrrrŕ… hau, hau.. rečie Hektor, keď sa ho dotkol a uhryzne ho do   palca). Naničhodný, beštiálny Hektor!
    </tei:p>
    <tei:p>
     °
    </tei:p>
    <tei:p>
     Och, veľavážená slečna Metastázia, len päť minút, čo som Vás tu na   promenáde uvidel. Prechádzali ste sa sama a mne zabúšilo srdce, keď   som Vás uzrel. Hnaný neodolateľným citom hneď som k Vám pristúpil a   prijemným úsmevom opýtal som sa Vás: koľko je hodín. – A tu, nemôžete   mi poprieť istú originálnosť, lebo iný spýtal by sa bol: kam idete –   a to, ako sama akiste uznať ráčite, nie je jedno.
    </tei:p>
    <tei:p>
     Ako vzdych nežného, večerného vetríka, prišla vašu, odpoveď:   „Neviem”. Och, koľko krásy a ušľachtilého citu som ja z tej vety   vyčítal a sťa logický následok tejto skutočnosti hneď k Vám som sa   pripojil s pevným odhodlaním, že budem vaším ochrancom a radšej   umriem, než by sa Vám ublížilo.
    </tei:p>
    <tei:p>
     Len päť minút, čo Vás poznám, ale tých päť minút znamená pre mňa   obrovské kvantum prežitých duševných vzrušení.
    </tei:p>
    <tei:p>
     Prechádzame sa tu, medzi horúcimi dvojicami so studenou   triezvosťou našej mladej, len päť minút trvajúcej známosti, ale akýsi   tajný vnútorný hlas mi šepce, že len pretvarujeme «a. Ja aspoň iba   ukazujem triezvosť, lebo vo skutočnosti spitý som čarovnosťou Vašej   krásy a neznáma akási logika železnou rukou ma núti – načo by som   tajil – Vás milovať.
    </tei:p>
    <tei:p>
     Nedívajte sa na mňa tak prekvapene! Je pravda, len päť minút, čo   sa poziáme, ale nemyslite si, že je láska ako slabý prameň, ktorý   potrebuje stáročia, kým vyryje si v skale ceftu: je ona sťa divoká   záplava, neodolateľný prúd, ktorý unáša, ihrave srúca všetky prekážky   spoločenskej zvyklosti.
    </tei:p>
    <tei:p>
     Obzrite sa len na týchto okolo nás. Co myslíte, načo sú tu a o čom   hovoria? Veríte, že ten vážny, okuliarovitý mladíčok tam ozaj nemal   by iného na reči s tým usmievaným dievčatkom, ako Schopenhauerove   paralipomeny? Je chudák nešikovný, nevie čo – ako má začať, tie   ošklivé okuliare ho odsúdily k večitej tuhe. Čo má robiť? Chytá sa   slamky a chce svojej zbožňovanej zalichotiť rozumom. Schopenhauera   profanizuje pred tou húskou, na usmievavej dnes ešte tváričke ktorej   moje oči už vidia príznačnú črtu neukojitéľných vášní, vyvolanú nudou   manželstva, ktoré sa skrýva v budúcnosti.
    </tei:p>
    <tei:p>
     Pozrite, tam hovoria o tanci, o žúroch, o športe a tie rečičky,   uverte, nie sú o nič nesmyselnejšie, než na neúrodnú pôdu dievčenskej   povrchnosti padajúce Schopenhauerove zásady. Filozofia, šport, tanec,   divadlo, vážnosť, smiech, zdanlivá drzosť – to je všetko lož: v úzadí   stojí On, Večný Zákon a tieto sú jeho poslušnými bábkami. Brzdí ich   len vlastná nešikovnosť a stud – ich oči hovoria ináč. Ako je to   všetko smiešne a nemotorné! Ako reve tu z ovzdušia priamy rozkaz   lásky a tie úbohé marionety Veľkého Bábkara len zubami škripú a v   noci horké slzy plačú do svojich vankúšov, vyčitujúc si: dnes som bol   zasa zbabelý, ale zajtra, zajtra iste…
    </tei:p>
    <tei:p>
     Metastázia, je odvážlivé čo poviem, ale položím na jednu kartu   všetko.
    </tei:p>
    <tei:p>
     Ja okuliare nenosím, ani na očiach ani na duši, moja tvár je čistá   a nie rom znečistený ani duševne.
    </tei:p>
    <tei:p>
     Keby ste ma chápali, ako ja chcem mali by ste silu vystúpiť zo   šablónu, vedeli by ste, že čo ešte tu ani nie je, už jestvuje slastne   a zadržuje, skrýva ho len naša nemotornosť.
    </tei:p>
    <tei:p>
     Cítim, že je napísané v knihe osudu, aby sme sa milovali.   Preskočme čas!
    </tei:p>
    <tei:p>
     Lege artis mal by som Vám teraz hovoriť povedzme o počasí a v   duchu by som nadával na svoju zbabelosť, že neviem byť priamym. Tak   trvalo by to najmenej týždeň. Druhý týždeň zaplavoval by vás kvetmi a   v noci dal by som Vám pod oblokom serenádu. Za dva týždne bude ples.   Na ňom tancoval by som len s Vami a na balkóne, kde nik by nás   nevidel, ruku by som Vám bozkával a rečnil o svojich citoch. Za tri   týždne na dostaveníčku pri malom lesíku násilne by som Vás pobozkal,   padol by som na kolená a tri dni by sme nehovorili. A za mesiac,   alebo za dva, podarilo by sa mi utvoriť medzi nami ovzdušie, ktoré   podobalo by sa tomu, aké nám velí láska.
    </tei:p>
    <tei:p>
     Ale vravím Vám, Metastázia, preskočme čas! Uznajme zbytočnosť tých   nudných naťahovačiek. Preskočme tie nesmyselné schody, ten nemotorný,   nepravý, len na zbabelosti a strojenosti ŕia zakladajúci mechanizmus   zamilovania.
    </tei:p>
    <tei:p>
     Z Vašich očú žiari toľko inteligencie a vyššieho chápania života,   že verím, budete schopná vystúpiť z tohoto začarovaného krnhu a   uvidíte pred svojim zrakom duševným, ako krásne, v ideálnom   porozumení mohli by sme nažívať. A, ak mám pravdu, uvidíte, že tie   formality boly by bývalý len zbytočným marením času, trýznením seba a   zbabelosťou.
    </tei:p>
    <tei:p>
     Preskočme čas, Metastázia, ako vyšším duchom sa patrí!
    </tei:p>
    <tei:p>
     Pozrite! Promenádu sme už dávno zanechali, nik tadeto nechodí, sme   pri malom lesíku. Nebudem hrubý, neurazím Váš jemnocit, poviem Vám   úprimne: bozk chcem od Vás, Metastázia – –.
    </tei:p>
    <tei:p>
     (Drzý darebák – výskne Metastázia, keď sa jej dotkol– ako sa   opovažujete!?… i vylepila mu en passant takú facku, až mu oči   zaiskrily.)
    </tei:p>
    <tei:p>
     Zaostalá, ukrutná Metastázia!
    </tei:p>
    <tei:p>
     A čo z toho? – spytuješ sa milý čitateľu slabého umu.
    </tei:p>
    <tei:p>
     Nuž ani viac, ani menej, len toľko, že s takýmito pudové   založenými bytosťarai je ťažko len tak, naraz priateľstvá   nadväzovať.
    </tei:p>
   </tei:div>
   <tei:div type="chapter">
    <tei:head>
     ZA DIOGENESOVÝM LAMPÁŠOM
    </tei:head>
    <tei:p>
     <tei:emph>
      Go-o-o-l, reve mi pod oblokom 60.000 športových červíkov na   hrištiach Sparty a Slávie nedeľu odpoludnie.
     </tei:emph>
    </tei:p>
    <tei:p>
     Diogenes vystrčil hlavu zo suda a podíval sa na nebo. Slniečko sa   už približovalo k vrcholu svojej nebeskej dráhy. Vonku bolo krásne a   starý vyliezol zo sudu. Sadol si do vysokej, mäkkej trávy a   rozmýšľal. Ten hlinený sud hol jeho celým majetkom. V ňom spával   starý cynik, a našiel útulok v špatnom počasí. Tam v diaľke ležalo   mesto pyšné a veľké. Nevábilo ho. Žil v svojom sude pri lesíku.   Ovocie, granátové jablká a kedy-vtedy ryby boly jeho skromnou   každodennou hostinou.
    </tei:p>
    <tei:p>
     Nedávno sem prišiel. Veľká tuha mu žila v srdci, poznať cudzie   kraje a ľudí. Bol nekonečne spokojný so sebou a bol by býval snáď i   so svetom, iba to mesto, to mesto tam, v modravej diaľke ho   znepokojovalo. – Nechápal ho, chodieval jeho ulicami, ako námesačník;   pozeral na ľudí, na domy, a na čulý ruch udivene, s nepokojnou   mysľou. Zdalo sa mu to všetko akýmsi zvláštnym. Nevoľky mu prišľy na   um čudné veci.
    </tei:p>
    <tei:p>
     Od istého veľkého mudrca počul už dávno, dávno, pred rokmi podivnú   teóriu. Veľký to bol človek a Diogenes, ako mladík obdivoval jeho   kľudnú myseľ a tiché múdre reči. Ten kľud, tá spokojnosť sa stala i   Diogenesovým ideálom. Jeho druhovia veru neboli takí. Mladá, horúca   krv ich hnala do života, do zápasu. Jednému takému mladíkovi,   Telemachovi, rozpovedal starý učiteľ tú zvláštnu teóriu.
    </tei:p>
    <tei:p>
     Telemachos nadšenými slovami líčil všemohúcnosť ľudského myslenia.   Popiera1 bohov a prednášal čudné veci o stvorení sveta a o všetkom.   Hovoril o nejakých prvkoch: o vode, zemi, povetrí a ohni; z týchto sa   vraj stvoril svet. Ľudský rozum, vraj je najdokonalejšiu vecou sveta.   Pred ním nezostane skryté nič, vypátra pôvod všetkého. – Mladý   Diogenes pozrel na starého učiteľa. Co odpovie na Telemachove reči?   Ten pokrútil hlavou a ticho povedal: „Mladý mužu! Ľudský rozum má   svoje hranice, ktoré nemôže prekročiť.
    </tei:p>
    <tei:p>
     Tvoje teórie sú zdanlivé dobré, budeš mať veľa prívržencov, kým   ľudský rozum nedojde k svojim hraniciam. Tam sa veru zastaví,   prestane myslieť, uvažovať o záhadách života. Veru príde čas, keď   ľudia budú žiť úplne pudove, ako zvieratá, nebudú sa trápiť   myšlienkami. Také nespokojné hlavičky, akú ty máš, Telemachu, veru   vymiznú, a keď sa ich predsa nájde niekoľko, budú na posmech   ostatným, ktorí sa veselo vrhnú do života a nestarajú sa o jeho   tajomstvá.”
    </tei:p>
    <tei:p>
     Diogenesovi bolo ľúto svojho mladého druha. Bál sa budúcnosti   ľudského myslenia, ktorú starý učiteľ prorokoval, veď miloval rozum a   hlbokosť ducha.
    </tei:p>
    <tei:p>
     Teraz, ako tam sedel pred sudom, ožively mu tie pamiatky mladého   veku a srdce mu svieral žiaľ. Dlho sa díval do diaľky na mesto, potom   sa rozhodol. Vzal si svoj malý olejový lampáš a dal sa na cestu.   Utišoval sa: „Načo sa dávam trápiť svojim myšlienkam, veď to nebude   tak zlé. Je to mesto ďaleko od môjho rodného kraja, ale jeho   obyvatelia hovoria príbuzným nám dialektom. Rozumieť ich reči celkom   dobre. Musím ich poznať! Pozrem im hlboko do duše, veď sú to moji   bratia, ja ich milujem a chcem, aby boli dobrí a dokonalí.”
    </tei:p>
    <tei:p>
     Slniečko dosiahlo už vrcholu svojej nebeskej dráhy, keď Diogenes   došiel do mesta. Lampáš zapálil si ešte, než prekročil bránu a pomaly   kráčajúc, obzeral sa. Ľudia sa za ním obracali a spytovali sa jeden   druhého: „Kto je ten bláznivý starec? Čo si to zmyslel, s lampášom   chodiť po uliciach, keď je svetlý, jasný deň?” Smiali sa a čakali,   aké bláznovstvá im ešte vyvedie. – Diogenes začal hľadať. Hľadal   Človeka, Niekoho.
    </tei:p>
    <tei:p>
     Na námestí, pred akropolou, stála skupina nadšene deklamujúcich   mladíkov. „Ách, tí tam rokujú akiste o zvláštnych problémoch života.   S ich tvárí vidím sálať mladistvú nadšenosť, ich prudké posunky síce   nesvedčia o prílišnej rozvažitosti, ale, veď sú mladí a vznešenosť   témata akiste silne uchvátila ich náruživú, citlivú dušu.” – Zamieril   priamo k nim a vľúdnymi slovy oslovil mladíka najprudšie   deklamujúceho.
    </tei:p>
    <tei:p>
     „Pozri na mňa, mladý muži! Prichádzam z ďalekých krajov, badáš   snáď na mojom nárečí, že nie som z toho vidieku. Vy ste však moji   bratia, ja vás milujem, chcem vás poznať. Hľadám, vidíš, s tým   lampášom v ruke, hľadám vašu dušu. Zasväť ma, prosím ťa, do vašej   debaty. Problém, o ktorom hovoríte, musí byť neobyčajne složitý.   Aspoň tak súdim z vašich posunkov a mladistvej prudkosti. Ako starý   človek môžem vám snáď poradiť. Povedzte mi, o čo ide?”
    </tei:p>
    <tei:p>
     Mladíci udivene pozerali na starca, potom ten, ktorého oslovil,   začal vykladať: „Celé naše mesto je pobúrené. Každý o tom hovorí, kto   bude víťazom zajtrajšej olympiády. Prišli do nášho mesta cudzí atléti   a horíme zvedavosťou, či nás premôžu, a, či bude patriť palma našim   zápasníkom. Kimon práve tvrdí, že neverí vo víťazstvo Lyzandra,   najlepšieho diskobola nášho mesta, ja som však opačnej mienky a sto   zlatých drachiem stavím proti jednej, že…”
    </tei:p>
    <tei:p>
     „Prepáč, mladý mužu, že ťa prerušujem. Téma, o ktorom hovoríš, je   rozhodne zaujímavé, ale ako sám tvrdíš, je problémom každého, celého   vášho mesta, uvažovať o ňom dané je každému, nepožaduje nijakého   zvláštneho, britkého umu. Ja však som zvedavý na hĺbku vášho   myslenia, chcem poznať vzácnejšie vaše myšlienky, chcem veďieť, čo je   pre vás problémom, o čom uvažujete, po čom túžite?”
    </tei:p>
    <tei:p>
     „Čo je pre nás problémom, o čom uvažujeme? Veď práve teraz som ti   vyložiľ že máme veľké obavy o víťazstvo našich atlétov. A, či mi snáď   schválne nechceš rozumieť a dôverujúc v tom, že ctím tvoje šediny,   tropíš si zo mňa žarty?” Jeden z mladíkov zakývnul rukou, ukázal si   na hlavu a polohlasne povedal „ech, nevidíte, veď je chudák   blázon?”
    </tei:p>
    <tei:p>
     Diogenes zbadal ten pohyb, počul posmešný rehot okolo stojacich a   zarmútil sa v svojom srdci. „Sklamal som sa v nich, sú to obyčajní,   prázdni hlupáci,” myslel si a smutne šiel ďalej.
    </tei:p>
    <tei:p>
     Na chodníku kráčal proti nemu dôstojne oblečený starší človek. Keď   zazrel Diogenesa, zastavil sa a riekol:
    </tei:p>
    <tei:p>
     „Čože hľadáš, cudzinče, v jasný deň s lampášom?” Diogenes s   rozjarenou tvárou odpovedal: „Hľadám vašu dušu, azda práve teba,   občane; nie tvoje meno, zamestnanie, povinnosti, ale tvoju povahu,   túžby, názor na život, slovom tvoju individualitu. Práve pred   chvíľkou sklamal som sa v ľuďoch a zarmútil som sa, vidiac ich   márnomyseľnú prázdnotu; teraz však som veselý zase, lebo zdáš sa mi   byť vážnym a vzdelaným človekom a úfam, poučím sa od teba o veciach,   ktoré bych tak rád vedel. Hovor mi tedy, občane, prosím ťa!”
    </tei:p>
    <tei:p>
     „Dobre! Chápem ťa a ochotne ti odpovedám. Čuj tedy! Čo do názorov,   som rozhodne Krótonovým prívržencom. Znám ho už dávne a viem, že   prevedie, čo nám sľuboval o snížení daní. Na neho budem hlasovať o   voľbách a nie na toho hlúpeho demagóga Lykona, ktorý…”
    </tei:p>
    <tei:p>
     „Nehnevaj sa, prosím ťa dôstojný občane, že ťa v reči preruším.   Tvoje politické úvahy sú akiste veľmi zaujímavé, avšak to nenie to,   na čo som zvedavý. Hovor mi radšej o tom, čo je tvojím tématom, keď   si v spoločnosti svojich priateľov? Nezachváti vašu dušu kedy-vtedy   bôľ keď vidíte márnomyseľnosť tohoto sveta; necítite, nevidíte, že   vás obklopujú záhady? Nevkráda sa vám do duše nekonečná túha: veľa   vedieť, vedieť všetko; a či ste snáď už ustali v boji po   zdokonaľovaní sa a zaujali ste kľudné, filozofické stanovisko? Povedz   mi, ako smýšľaš o tých veciach, a ako smýšľajú tvoji priatelia; kde   sú, kde ich nájdem, aby som ich poznal.”
    </tei:p>
    <tei:p>
     Občan s ľútosťou hľadel na Diogenesa. „Tvoje reči sú zmätené,   cudzinče. Tak, ako ty hovoríš, nesmýšľa nik v našom meste a také   reči, takých ľudí nájdeš iba na ostrove, kam sa posielajú ľudia,   ktorým bohovia vzali rozum.” – Takto hovoril starý občan a odišiel.   Duša starého mudrca bola nekonečne zarmútená. Videl okolo seba ľudí,   veselosť všade, hovorili o ničomných veciach a vedeli sa rozčuľovať   malichernosťami. – Niektorí sedeli pred krčmami a popíjali z veľkých   amfor akýsi zvláštny, žltý mok. Horlivé sa dohadovali o nastávajúcich   voľbách, alebo o zajtrajších zápasoch. Ten bol v najväčšej úcte u   ostatných, ktorý vypil najviac amfor toho žltého moku.
    </tei:p>
    <tei:p>
     Bolo už odpoludnie a po agore, v stínnom stromoradí, okolo krásnej   sochy bohyne lásky, Afrodity, prechádzaly sa páriky. Niektorí sedeli   pod stromami a náruživé sa bozkávali. Diogenes zakrútil hlavou; a či   tým ľuďom nenie nezvyklé a nepríjemné takto verejne sa milkovať! –   Pod sochou v stíne vonného vavrína stál párik v objatí. Mladík   hladkal zlaté vlasy dievčaťa a bozkával ju tak náruživé, akoby okolo   nebolo nikoho. Diogenes približoval sa k nim a zakašľal, aby ho   zbadali. Obzreli sa a udivene hľadeli na čudného starca s   lampášom.
    </tei:p>
    <tei:p>
     „Odpusťte mi,” začal starec trasúcim hlasom, „prepáčte, že vás na   chvíľku obťažujem. Som starý človek, cudzí v tomto kraji, neznám vaše   zvyky, avšak vidím, že sa milujete a bohovia iste milostivým okom   hľadia na vás. Afrodite požehná vášmu sväzku, veď akiste v plnej   miere ste si vedomí svätosti svojho počínania. Viete, čo je láska,   ten vznešený dar veľkých bohov, ktorý vám život ozlacuje a bude   požehnaním i pre vašich potomkov.”
    </tei:p>
    <tei:p>
     Párik chvíľku nevedel, čo odpovedať. Bezradne pozerali na seba.   Boli obaja krásni. Dievča štíhla plavovláska, mladík svalnatý brunet.   S jeho tvári a z očú sálala inteligencia, bolo vidieť, že sú obaja   deťmi rodičov vysokého postavenia. Náhle ozval sa mladík:
    </tei:p>
    <tei:p>
     „Čože len tu hovoríš starý mužu? Nerozumiem tvojim zvláštnym   slovám. Rád by som vedel, čo majú bohovia do našej lásky, veď bohov   ani niet!”
    </tei:p>
    <tei:p>
     „Akože? Čo to tvrdíš, mladý mužu? Že bohov niet? Prosím ťa, zdáš   sa byť človekom vyššej vzdelanosti, vysvetli mi, ako si prišiel na   ten názor, akými teóriami a smery si sa k nemu dostal? Veď, akiste   veľa si o tej veci uvažoval, veľa názorov počul, keď to s takou   určitosťou tvrdíš. Som skutečne veľmi zvedavý, ráď by vidieť schody,   ktoré ťa priviedly k vrchoľu myslenia – bohov niet.”
    </tei:p>
    <tei:p>
     „Prečo by som ti to nevysvetlil, keď si toho tak žiadostivý.   Nebolo mi treba žiadneho uvažovania, žiadnych schodov, aby som sa k   tej vete dostal. Kto by sa moril všelijakými teóriami a názormi, o   ktorých ty hovoríš? – Že prečo niet bohov? Lebo ich nevidieť. Nenie   to jasné? Čo ma k tomu názoru zaviedlo? Nuž, priateľ mi nahováral,   aby som sa dal zapisať do spolku nevercov; vec sa mi zapáčila, tedy   je prirodzené, že dľa zákonov spolku v bohov neverím. A, keby si   vedel, aké má ten názor výhody? Niet bohov, tedy netreba im ani   obetovať. Nenie to ročne ohromný osoh? Chápeš už, prečo neverím v   bohov? Čiže v jednu bohyňu verím predsa; pod jej sochou stojíme práve   a to tiež len preto verím, lebo… lebo…” – Náruživé objal svoje dievča   a nestaral sa viacej o starého, o jeho teórie a schody.
    </tei:p>
    <tei:p>
     Diogenes rýchle sa odvrátil a odišiel. Bolo mu zúfale horko. Jeho   oči vnorily sa v ohromnú, nepreniknuteľnú prázdnotu týchto ľudí.   Smutnou rozhorčenou tvárou kráčal k veľkému námestiu. Rušno tam bolo,   trúbenie, jasot ľudu. Tam sú cudzí atléti. Ide ich uvítať celé mesto.   Starci, deti, ženy a mužovia, všetko sa ženie s blaženou tvárou na   námestie, každý sa rozčuľuje a hovorí o zatrajších zápasoch. Čudného   starca s lampášom už si nevšíma nik. Na námestí bolo plno ľudu. –   Diogenes vystúpil na peristylium kostola Pallas Athény. Ztadiaľ mal   dobrý prehľad nad celým davom.
    </tei:p>
    <tei:p>
     Samé nadšené tváre, napnuté mysle, akoby im šlo o najväčšie   šťastie.
    </tei:p>
    <tei:p>
     – Koľko ľudí tu pohromade a predsa nikoho tu niet. Nieto tu   Človeka, duše, individuality. Tí sú všetci ronakí. Rovnakým zvláštnym   hlasom hovoria, ako keby stále niečo ľutovali; majú rovnaké zvyky,   smýšľanie, radosti, bolesti, ideály. Nieto tu ľudí. Tí sú všetci   jedným veľkým telom bez duše. Kteréhokoľvek zastavíš a s hociktorým   sa shováraš, vždy máš ten istý dojem. Keď si poznal z tohoto veľkého   mesta jedného človeka, poznal si všetkých. Ďalej pátrať, ďalej sa   spytovať ani nemusíš. Ako, keď si videl jedného vrabca, videl si   všetkých, celé vrabčie plemä, lebo sú všetci jednakí.
    </tei:p>
    <tei:p>
     Smutno a horko bolo starom1! Diogenesovi. Veď boli to predsa len   jeho bratia, on ich chcel milovať a nesmierne ho bolelo videť ich   povrchnosť, ich malicherné smyšľanie. Prišly mu na um zase slová   niekdajšieho starého učiteľa. Och, to je to. Tí ľudia už veľmi blízko   stoja k tomuto stavu sveta, ktorý ten starý múdre predpovedal. Z   týchto už vymizla duševná hlbokosť, tí už nemajú ani pochopu o   nejakých vyšších ideálov. Veď dívajú sa na mňa, ako na šialenca, keď   im hovorím o nejakých problémoch života. Starci sú tu spokojnými   mešťanmi, ktorí nemajú starosť o nič, iba o svoj chlebíček. Popíjajú   z toho zvláštneho žltého moku a hovoria o voľbách.
    </tei:p>
    <tei:p>
     Ženy sú bezdušnými, drevenými panenkami. S božskou obmedzenosťou   hľadia do sveta, mužov ctia, dívajú sa na nich, ako na vyššia tvory,   od ktorých závisí ich blaženosť a spasenie.
    </tei:p>
    <tei:p>
     Mládež žije úplne bezmyšlienkovite. Jej ideálom sú olympiády a   zápasy. Keď je zbožná, je preto, že ju tak vychovali a, keď v bohov   neverí – robí to preto, lebo ju dali zapísať do spolku neveriacich,   páči sa jej to, tedy dľa spolkových zákonov neverí.
    </tei:p>
    <tei:p>
     Diogenes pomyslel si na svoju mladosť, na svojich priateľov. Ako   sa vedeli oduševňovať, sklamať sa v svojich ideáloch. Ako ich vedela   bolieť nedokonalosť a márnomyseľnosť sveta a aká nekonečná radosť   uchvátila ich dušu, keď sa im zdalo, že kráčajú po správnych cestách.   Ako milovali život a ľudí a s akým zármutkom hľadeli na ich egoizmus.   Zbožnosť im vyvierala zo srdca, z hĺbky duše, Verili preto, lebo ich   rozum a cit zaviedly k viere, k veľkým bohom, ktorí spravujú svet   spravodlivou rukou, trescú hriech a odmeňujú ctnosť.
    </tei:p>
    <tei:p>
     Pamätal sa na svojho priateľa Telemacha. Čo sa ten nablúdil, a   nahľadal. Popieral bohov, ale jeho neverectvo nebolo ani módou, ani   predpisom spolku; lež svíjaním, blúdením jeho mladej smädnej duše.   Neskoršie našiel cestu i on. Prišiel k hraniciam rozumu, uvidel   zbytočnosť svojho blúdenia, vrátil sa k bohom a jeho viera bola veľká   a hlboká, veď rozum udrel na ňu pečať schválenia a nie obmedzenosť,   alebo spolok. –
    </tei:p>
    <tei:p>
     Dav jasal tam dole, lebo rečník, ktorý uvítal cudzích hostí, práve   skončil a hluk vyrušil Diogenesa zo svojich myšlienok.
    </tei:p>
    <tei:p>
     Bolo by možné, žeby sa v tom veľkom dave nenašiel jedon jediný   človek, ktorého vie nadchnúť i niečo iného, než povrchné   politizovanie a zápasy? Nie! Nemožno! Nechcem tomu veriť!
    </tei:p>
    <tei:p>
     Náhle rozochvenie dodalo starcovi sily. Rýchle, ako mu len nohy   stačily, sostúpil so schodov kostola a vyšiel na tribúnu, zkadiaľ   posledný rečník práve vtedy sa vzdialil. Dav údivom hľadel na neho a   okamžite utíchlo všetko.
    </tei:p>
    <tei:p>
     Diogenes složil si lampáš na okraj tribúny a obzrel sa. Námestie   bolo nabyté ľudom, ktorý napnuté očakával slová zvláštneho cudzinca.   Ako mu zrak prebehol po dave, zbadal, že práve pod tribúnou stoja tí   mladíci, s ktorými nedávno sa shováral.
    </tei:p>
    <tei:p>
     Toľko mal povedať tomuto ľudu. Nekonečná láska mu naplnila srdce.   Dav stál pod ním, on však chcel ho povzniesť k sebe, presvedčiť sa,   že sú to predsa len ľudia a nie stroje. Začal hovoriť.
    </tei:p>
    <tei:p>
     „Bratia moji! – Nech vás nezarazí môj zvláštny vzhľad. Som   cudzinec. Prišiel som do vášho mesta, aby som vás poznal. S tým   lampášom v ruke hľadal som človeka, dušu a nenašiel som, oba   nepatrné, obyčajné figúry s povrchnou mysľou, bez vyšších   ideálov.
    </tei:p>
    <tei:p>
     Bratia moji! – Upokojte ma, že som sa mýlil, nehľadal som   dôkladne, môj malý lampáš bol slabý. Vy ste nie takí, akými som vás   videl, nie ste strojmi bez duše, lež najdú sa medzi vami, sú mnohí z   vás s vyššou mysľou, ktorým tie moje slová budú jasné, ktorí sa   nebudú smiať mojim obavám, lež dokážu, že sú ľuďmi, že rozmýšľajú, že   ich vie nadchnúť nie len olympiáda a politika, lež hľadia na svet z   vyšších sfér, že sú indivíduami. Nemožno, žeby sa v takom veľkom   meste nenašli takí ľudia. Tí precítia, musia precítiť, že moje slová   nie sú len malichernými obavami cudzieho starca, lež sú výkrikom   duše, ktorá hľadá, hľadá, zúfa a nenájde, po čom túži.
    </tei:p>
    <tei:p>
     Nech sa ozvú tedy tí ľudia! Nech odchádzam z vášho mesta s   kľudnou, spokojnou dušou, že som našiel, čo hľadám; našiel som   človeka.”
    </tei:p>
    <tei:p>
     Starcov hlas sa triasol veľkým rozochvením. Oprel sa o zábradlie   tribúny, lebo cítil, že nohy mu ochabujú. Čakal. Dav tam dole   vzrušene mlčal. Ti mladíci, Diogenesovi známi, radili sa, potom jeden   z nich začal hlasne vykrikovať: „Počkaj cudzinče, upokoj sa, hneď ti   ukážeme človeka, ktorého tým lampášom tak horlivé hľadáš. Dokážeme   ti, že nie si sám v našom meste s takou vznešenou mysľou.” – Dvaja   mladíci niekoho trhali z davu a smyčili ho hore, k Diogenesovi, na   tribúnu. – Dav sa pustil do hlasného rehotu. „Oho, bláznivý   Ametroepés, tichý idiot nášho mesta,” bolo počuť z davu. Mladíci za   chvíľu boli na tribúne a človeka, ktorého vliekli so sebou, šmarili   do prostriedku pred Diogenesa.
    </tei:p>
    <tei:p>
     „No, tu máš Človeka, po ktorom tak veľmi túžiš.” Dav jasal a   hulákal od radosti – „Výborne, výborne! Tí sa našli: cudzí šialenec a   bláznivý Ametroepés.”
    </tei:p>
    <tei:p>
     Diogenes pozrel sa na človeka pred ním stojacieho. V posmešnú,   roztrhanú, červenú tuniku bol obločený. Tichý melancholický výraz mal   na tvári a v očiach mu slzy blyšťaly, keď se na Diogenesa díval. Ten   približoval sa k nemu a spýtal sa ho: – „Človeče! Kto si, prečo sa ti   ten dav smeje?”
    </tei:p>
    <tei:p>
     „Som ten, ktorého hľadáš, som dušou, svedomím tohoto mesta, ináče   jeho tichým bláznom. Vidíš, čo zo mňa urobili? Len sa vzdiaľ,   cudzinče! To, čo si hľadal, tu máš pred sebou. Je posmechom, bláznom   ostatných. Čuješ, ako sa nám smejú, ako sa rehocú vidiac nás tak   spolu?”
    </tei:p>
    <tei:p>
     Diogenes obzrel sa ešte raz nad davom. Všade rehot, každý se   rehoce, až mu slzy tečú. „Tí sa našli! No, čo tak stojíte? Pobozkajte   sa, ved patríte k sebe!”
    </tei:p>
    <tei:p>
     „Vzdialim sa ztadeto,” povedal Diogenes a vzal si svoj lampáš.
    </tei:p>
    <tei:p>
     Slnce už zapadalo. Nad mestom sa šíril lilavý súmrak. Diogenesov   malý olejový lampáš vrhal slabučké svetlo a osvietil všade, kade   šiel, rehtajúce, posmievajúce sa tváre. Počul ich výkriky.   Prenásledovaly ho, až k bráne mesta.
    </tei:p>
    <tei:p>
     Bol už vonku na poli. Ticho kráčal starý cynik. Obzrel sa ešte   raz. – Za ním bolo mesto – mesto radosti, povrchnosti, – mesto   obmedzenosti. Sotva videl už niečo z neho, veď bola tma a oči mu   zkalily slzy.
    </tei:p>
    <tei:p>
     Tma sa šírila nad poľom a Diogenesov malý lampáš doháral. Ani ho   už nebolo treba, ved bol mimo mesta, tam už nebolo ľudí.
    </tei:p>
    <tei:p>
     Zapotácal sa vo tme k svojmu sudu a vliezol dnu. Zahryzol do   jedného polozrelého granátového jablka. Horkokyslé mu bolo v ústach,   kyslohorké v duši. Čože mohol spraviť? – Ľahol si a tichučko   zaspal.
    </tei:p>
   </tei:div>
   <tei:div type="chapter">
    <tei:head>
     ATOMY BOHA
    </tei:head>
    <tei:p>
     Stalo sa raz, v jeden melacholický, jasenný deň, že jeden malý,   ale malilinký, okom neviditeľný člen veľkej a mocnej ríše baktérií,   jeden švárny, guľatý kokkus, poctivým menom Ján Andrej de genere   Micrococcus hnaný tuhou poznania nových svetov a akýmsi zvláštnym   zármutkom v srdci vydal sa na cestu. S troma z popola pečenými   pagáčmi v kapse len sa kotúľal, kotúľal cez hory a doly, keď raz   zazrie jedného bacila, ako sedí v tôni košatej húby a nemajúc inej   roboty, chystal sa práve rozštepiť. – Zakríkne na neho náš švárny   Micrococcus: – hej, kmotre, bacil tyfu, nenamáhaj sa tak, pod tou   húbou, lebo sa rozpučíš. Radšej poď so mnou na vandry, poznávať nové   svety. – Bacilovi tyfu zapáčila sa rozumná reč nášho bacuľatého   Mikrokokka i pridal sa k nemu a šli spolu. Stretli sa potom ešte s   mnohými známymi, spirillami, spirochaetami a všetkých dojala nadšená   výzva Mikrokokkova; pridali sa a kráčali, kotúľali sa, vlnili,   kymácali ďalej, komu ako najpohodlnejšie padlo.
    </tei:p>
    <tei:p>
     Bolo ich už veľa, veľa v tom veľkom dave zastúpené boľy všetky   možné druhy tých maličkých bytostí.
    </tei:p>
    <tei:p>
     Nadišiel večer a naši unaven vandrovníci usalašili sa na brehu   rieky. Okolo veselého ohníka zaspievali si svoje národné piesne,   spievali o starej sláve a nejeden starý zaslúžilý Staphylococcus sa   rozpučil od radosti, aby potom z jedného dvaja načúvali utešeným   zvukom. Upiekli si na ražni niekoľko zajatých bielych i červených   krvienok a po dobrej večeri pomaly utíchli. Na návrh Mikrokokka   korporatívne požiadali najstaršieho Staphylococca, aby im prehovoril   o zašlých časoch a o ich nehynúcej sláve.
    </tei:p>
    <tei:p>
     <tei:hi>
      Staphylococcus hovorí.
     </tei:hi>
    </tei:p>
    <tei:p>
     Hoj, bratia moji, bračekovia drahí, kolená sa mi trasú a neviem sa   už ani množiť od staroby. Dni moje sú spočítané, degenerujem sa zo   dňa na deň, žeby ma už vlastná mater nepoznala, nechutí mi už ani   mäsová polievka ani zemiakový bouillon, ale nezomriem skôr, než vám   srdce nevylejem.
    </tei:p>
    <tei:p>
     Hoj, bratia moji, my sme začiatok a koniec života, keď ešte nič   nebolo, len chaos a len duch Pána lietal nad vodami, my sme už tam   plavaľi v tých divých vodách, v tom chaose začiatku začiatkov. My sme   tam lietaly v kozmickom prachu všehomíru, rútili sme sa hnaní tlakom   lúčov plápolajúcich, žhavých telies vesmíru. My sme veční a vo   večnosti neexistuje pojem veľkosti i maličkosti. Vo vesmíre nieto   hraníc a my tiež len jednej formy života sme hranicou. Pod nami ide   ďalej nekonečný rad niže a niže. Niet pojmu malého a niet ani   veľkého, lebo veď plápolajúce i vychladlé telesá vesmíru tiež nie sú   ničím v perspektíve vesmíru, než atomami, či snáď len elektroniami   čohosi veľmi nepatrného. Niet hraníc ani hore a dolu i hore všetko   summa summarum splýva sa v jedno, v Najvyššie Dobro, či Zlo,   Prezreteľnosť, či Náhodu, Živú Vôľu – v Boha.
    </tei:p>
    <tei:p>
     Boh je život a my sme atomy Boha.
    </tei:p>
    <tei:p>
     My sme tam lietali v svetovom aetheru na začiatku a zasiali sme   všade zrnká života. Boli sme svedkami všetkých prechodov. Videli sme   všetky fázy Veľkého Vývoja všetkých foriem života. Maličké naše telo   skrýva najväčšia, nevyzpytateľnú tajnosť Životnej sily. To, čo pobáda   trávu rásť, srdce biť, modzog rozmyšlať. To, čo rozum darmo ohmatáva,   kolom do kola. Je to v nás kus Živého Boha – toho „vyššieho, dosiaľ   neriešiteľného, chemického pochodu” – čo činí rozdiel medzi bunkou   živou a bunkou mŕtvou, pre výskum rovnakou a predsa tak veľmi   diferentnou.
    </tei:p>
    <tei:p>
     Hoj, prešly veky a veky vo večnom kolobehu života a naše rody,   zasiate na zemeguľu, dožily sa divných vecí.
    </tei:p>
    <tei:p>
     Tu zaviaznul hlas starého, poctivého Staphylococca, jeho tvár   zalialy slzy roztrpčenosti a v dojatej tichosti davu prevzal slovo   jeho starý druh, vedľa stojací
    </tei:p>
    <tei:p>
     <tei:hi>
      Streptococcus.
     </tei:hi>
    </tei:p>
    <tei:p>
     Tak krásne to šlo všetko.
    </tei:p>
    <tei:p>
     Pokyn akejsi mocnej ruky naraz udal znamenie, akýsi mocný hlas raz   vyriekol heslo: – deľte sa, diferencujte sa! – Ten hlas rozbil putá,   ktoré nás prikovali k jednobunečnému životu a otvoril hranice   neobmedzeného delenia sa. To je počiatok našej tragédie.
    </tei:p>
    <tei:p>
     S takou ušľachtilou sebadôverou sme pozerali na Vývoj. Ako by nie,   veď všetky jeho predmety nám slúžiiy. Od ichtiosauru cez vtákov, ryby   až k rostlinám bolo naše všetko. Všade sme boli doma. Všetko len   preto sa vyvíjalo, diferencovalo, aby bolo dobrou výživnou pôdou pre   nás, pre naše rody a rodiny. Len raz sa stalo čosi, čo nás zarazilo.   Zo tmy preddiluviálnych pralesov sa vynorilo akási čudná odruda,   zvláštny druh opíc, ktorý si začal prisvojovať čudné zvyky.
    </tei:p>
    <tei:p>
     Z generácie na generáciu prechádza strašná povesť, ako sa vec   začala. Náš starý praded, poctivý Koccus videl raz takúto čudnú   opicu, ako v prednej dľabe držala hrubú bakuľu a zabila pomocou tej   bakule druhé zviera. Potom, keď raz hrom udrel do stromu, tá opice   neutiekla, ako ostatné zvieratá, ale priblížila sa k horiacemu stromu   a ukradla jeho plamene na vlastné ciele.
    </tei:p>
    <tei:p>
     Tichou hrúzou povedal vtedy náš dobrý praded: z toho nebude nič   dobrého. Ten zvláštny druh opíc sa mi nezdá.
    </tei:p>
    <tei:p>
     Vysmiali sa mu, nebral nik jeho slová vážne. Mne sa zdá veru,   kričal bacil tubekulozy, jeho celé telo, ale zvlášte jeho pľúca sú   najideálnejšou pôdou pre mňa. I mne sa zdá, vykríklo Vibrio Cholery.   Nikde sa necítim tak dobre, ako v jeho črevách. – Ešte i parazity   rastlín a pliesne začaly hulákať: – Len nech žije, nech žije ten   čudný druh opíc, čo sa Človekom nazýva: v jeho koži, v jeho orgánoch   i my vyžijeme. A jak znamehite vyžijem, chvastal sa Aktinomyces. Ja   žijem pôvodne na stoklasoch obilia, ale ak sa dostanem do človeka,   nikdy si lepšej pôdy neprajem.
    </tei:p>
    <tei:p>
     A všetci kričali, coccy, bacily, spirilly a spirochaety: Nech žije   Človek, nech žije, lebo, kým on žije, bude nám dobre. Náš starý otec,   Coccus, len smutne potriasol hlavou. Jeho oči prorockým mrakom   hľadely do budúcnosti. Zhrozily sa nad tým, čo tam videly, a nie   nadarmo.
    </tei:p>
    <tei:p>
     Celá vec je taká divná, pochybná a nepochopiteľná. Čo sa to   vlastne stalo? Ako mohol nám Človek prerásť cez hlavu?
    </tei:p>
    <tei:p>
     Čo je vlastne ten Človek?
    </tei:p>
    <tei:p>
     Akási nemravná, mrzká a divoká, diablom posadla buňka raz začala   sa množiť. A keby sa bola množila ctnostným spôsobom ušľachtilých   baktérií: z jedného jedinca dva, či viac samostatných jedincov. Bolo   by všetko v poriadku. Ale nie! Tá prekliata buňka síce štepila sa,   diferencovala sa sem tam, ale jeho nové bunky zostaly pohromade,   neodlúčily sa v samostatných jedincov, ako naše. Zostaly pohromade,   tvorily súvislý celok a cez záplavu tisícročí a miliónov rokov sa   ešte viacej a viacej a vždy bláznivejšie sa diferencovaly. Keď sa v   tých zakliatych útvaroch sa vyvinula časom akási zažívacia rúra, čert   po tom, tým lepšie pre nás, aspoň má sa kde pohodlne usalašiť náš   brat, Bacillus Typhi, Vibrio Cholerae, Bacillus Dysenteriae a tí   ostatní. – Ale tomu čudnému útvaru sa chcelo vždy viacej a viacej   blázniť. Vytvoril sa v ňom nervový systém, modzog, ktorý potom celé   telo ovládal a dirigoval. Bolo to zároveň jeho nešťastím, lebo čím sa   stal komplikovanejším, tým viacej sa stal poraniteľnejším. Niektoré   druhy našich bratov, ako Sprirochaeta Pallida atď. sa špecializovali   priamo len pre neho, pre Človeka. Už inde v inom zvierati sa   angažovať ani nechceli.
    </tei:p>
    <tei:p>
     A bolo by bývalo snáď všetko dobre s tým divým bezúčelne   komplikovaným, bláznive a nepotrebne zdiferencovaným shlukom buniek,   s Človekom.
    </tei:p>
    <tei:p>
     Bolo to s ním vlastne, ako s ostatnými živočíchmi. Dobromyseľné,   ustálené nádory tela Boha. Zvieratá boly dobromyseľnými nádormi,   ktoré nám boly len na osoh.
    </tei:p>
    <tei:p>
     Človek však sa stal na tele Boha rakovinou. Strašlivých zhubným,   chorobným nezastaviteľným procesom, nádorovitým bujením neobmedzeného   vzrastu a šírenia sa.
    </tei:p>
    <tei:p>
     Bunky tohoto strašného nádoru, rakoviny Boha, Človeka, sa   zorganizovaly v účelný celok; och, neboly by účelnejšie zariadené,   než u zvierat, ale ich ovládlo čosi, čosi nevysvetliteľného, akýsi   Zázračný Helement, či už ako by sme ho nazvali.
    </tei:p>
    <tei:p>
     A nastal krutý boj, boj buniek Človeka, ovládaných a dirigovaných   Zázračným Helementom, proti nám nezorganizovaným jedincom.
    </tei:p>
    <tei:p>
     Tento strašný nádor napadol všetky ostatné bunky tela Boha a chce   byť neobmedzeným pánom utláčajúcim a zničiacim všetko. Napadol i nás,   bratia, nás, baktérie a ak milosrdný Boh, veľký a najspravodlivejší   Regulátor, sa nad nami nesmiluje, rakovina jeho tela, Človek, nás   vyničí do posledného coccu.
    </tei:p>
    <tei:p>
     Raz na modzgu Človeka, predtým dobromyseľnom shluku buniek,   benígneho nádoru – na modzgu tej neškodnej opice začal sa ktosi   poihrávať. A z toho, predtým tak pudove jednoduchého mechanizmu, z   modzgu Človeka, sa stal klavír, na ktorom hral Umelec. Umelec, ktorý   so dňa na deň prekonáva samého seba.
    </tei:p>
    <tei:p>
     A hrozný sen nášho úctyhodného pradeda, Coccusa, sa splnil. O tej   strašlivej prvej katastrofe by snáď ale mohol hovoriť očitý svedok,   brat Plasmodium Malariae. Nech vylíči, kedy nás porazil prvý raz   zázračný Helement!
    </tei:p>
    <tei:p>
     <tei:hi>
      Donna Macrogameta a don Microgamet.
     </tei:hi>
    </tei:p>
    <tei:p>
     Moja manželka a ja, začal don Microgamet, elegán a veľký   športsman, zahrýžnuc ľavým okom do svojho monokla – ako znáte,   veľavážení, sme príčinou malárie. Moja pani a ja nie sme úzko spiati   ružovou reťazou manželstva (donna Macrognmeta vesele sa množí i bezo   mňa, dodal arogantným úsmevom) a preto nesmierne sa milujeme. – Avšak   preč s tebou, prieklaty pseudohumor! Slzy chcem roniť, horké, krvavé   slzy, keď si vzpomeniem na našu strašlivú katastrofu.
    </tei:p>
    <tei:p>
     So zúfalou grimasou vypľul z oka monokle, zo svojho slzného váčku   vytlačil niekoľko slz a melancholicky pokračoval.
    </tei:p>
    <tei:p>
     Môj praded, blahej pamäti Elemír Microgamet, osedlal si svojho   sivého koníka, komára Anophelesa a zareval na neho mocným hlasom: –   dosť už lenivosti, dosť už bezduchého živorenia, koník môj sivý,   Anopheles. Srdce moje túži po dobrodružstvách. Len napred, koník môj,   už je mi úzke to tvoje brucho, kde som sa usalašil, keď si ma z krvi   toho chorého domorodca vycucal. Teraz ma zaštep zase kamsi inde. Aj   tebe sa zíde už trochu čerstvej ľudskej krvi. Poviem ti však, koník   môj, Anopheles, nezabudni, že máš do roboty so mnou, Elemírom   Microgametom! Aby si ma potom nezaštepil do kadejakého ničomného   paholka!
    </tei:p>
    <tei:p>
     Neboj sa, Elemírko môj zlatý! Len to nechaj na mňa. Mám ja vkus,   viem ja čo je galantnosť – uisťoval môjho pradeda verný komár   Anopheles. A hneď sa dal na cestu.
    </tei:p>
    <tei:p>
     Vznešená kráľovná Inkov, Jej Veličenstvo madame Cinchona práve v   zlatej záhrade Boha Slnca siestovala. Okolo nej štyri otrokyne čakaly   na najmenší pokyn Jej ruky. Pred ňou, pred obrovskou zlatou sochou   Boha Huizipotliho, kňazi ľudské srdia obetovali na zlatom oltári.   Obete, ktorým na mramorovom stole kňazi krátkym bronzovým mečom   rozrezali hrudník a vytrhli srdce, tam ležaly na kope za sochou   Huizipotliho.
    </tei:p>
    <tei:p>
     Kráľovná zívala od nudy a dívala sa na obrad.
    </tei:p>
    <tei:p>
     Anophelesovi zabúšilo srdce, keď ju zazrel.
    </tei:p>
    <tei:p>
     Ty, Elemír – šopkal si do brucha, kde sa môj praded skrýval – to   by bolo niečo pre teba; madame Cinchona. Môj dobrý praded zadupotal   od radosti. – Urob to, koník môj sivý, ale opatrne.
    </tei:p>
    <tei:p>
     A Anopheles urobil to. Ticho, tichučko, bez obvyklej svojej muziky   prikradol sa ku kráľovnej a uštipol ju tam, kde sa mu zdala   najkuľatejšou.
    </tei:p>
    <tei:p>
     Pác! – v nasledujúcom okamihu mŕtvy ležal na mieste činu. Rozdrtil   ho zúrivý úder Cinchony, ktorej hnev neznal hraníc. Vyfackcvala   všetky svoje otrokyne a málo chybelo, že ich nehodila za obeť   Huizipotlimu.
    </tei:p>
    <tei:p>
     Môj dobrý praded, Elemír, horko zaplakal nad tragickou smrťou   svojho verného koníka-komára, ale potom sa premohol a hneď sa pustil   do práce.
    </tei:p>
    <tei:p>
     Som Svoje Veličenstvo, don Microgamet, som tvojím pánom,   predstavil sa jednej červenej krvinke. Kráľovská návšteva u kráľovnej   Cinchony – riekol sebavedome a vstúpil do červenej krvinky. Boh mu   požehnal dvadsať dcier, ktoré sa rozišly, každá do zvláštnej červenej   krvinky a tie daly život po dvadsiatych novým a novým parasitom. Pri   tom veľkolepom spôsobe mojich predkov za pár dní zjavil sa účinok.   Kráľovná dostala typickú trasavku malárie, ktorá sa každý druhý deň   opakovala; vždy pri novom množení sa Elemírových generácií. V Jej   krvi sa len tak hemžily moji slávni predkovia. Praded Elemír hrde   povedal: – Pán Boh mi požehnal, z tejto krve, z mojich detí azda   vyjde nová, mocnejšia generácia Plasmodií. Musí to tak byť, lebo sú   to moje deti a ich príbytkom je krv kráľovská.
    </tei:p>
    <tei:p>
     Vtedy ešte netušil môj praded tú hroznú tragédiu, ktorá ho za pár   dní stihla. Oj, lepšie by bol urobil, keby sa bol dal zaštepiť   Anophelesom do tela, do krvi obyčajného, biedneho domorodca   peruvianskeho. Ten by bol obvykle biedne skapal a bolo by bývalo   všetko po starom, pri bezstarostnom blahobyte.
    </tei:p>
    <tei:p>
     Môjho pradeda však omámil lesk slávy a za to musíme my teraz pykať   horko-ťažko, za to je náš život otrávený, zato nám zmizla aj tá   posledná, najprimitívnejšia možnosť jestvovania.
    </tei:p>
    <tei:p>
     Cinchona nezostala ticho, nechcelo sa jej zomrieť. Zmučená na smrť   záchvatmi a trasavkami malárie vyhlásila v celej svojej ríši, že   bohaté odmení toho, kto ju z tej strašnej choroby vylieči.
    </tei:p>
    <tei:p>
     Prišla na to do kráľovského dvora celá záplava veľkohlavých   učencov. Údili ju, ako šunku, kúpali v zázračných elixíroch, mrmľali   nad ňou kúzeľné slová; všetko darmo. Úbohá Cinchona bola už len   stínom seba samej, utýraná chorobou a umučená svojimi lekármi.
    </tei:p>
    <tei:p>
     Bohom obetovali celé hekatomby, kňazi od rána do večera vraždili   nové obete, ťažký zápach spálených ľudských sŕdc vznášal sa nad celou   ríšou – všetko darmo. Kráľovná už umierala. Nárek a zúfalý rev s ňou   na smrť odsúdených otrokov naplnil celé mesto.
    </tei:p>
    <tei:p>
     A vtedy, vtedy, skoro v poslednej chvíli, udrel do toho hrom. Cez   posmechy a kopnutia okolo stojacich kňazov prebíjal sa ku kráľovninej   lóži akýsi otrhaný, zafúľaný človiečik, obyčajný, mizerný domorodec.   V ruke držal nejaké špinavé kôry známeho stromu a dušoval sa, že z   tých kôr uvareným čajom kráľovnú vylieči. – Kopali do neho, sotili ho   von, ale on sa nedal. Kráľovná uslyšala jeho slová a slabým,   umierajúcim hlasom rozkázala, aby jej tie kôry uvarili. Urobili to a   kráľovná vypila.
    </tei:p>
    <tei:p>
     Môj praded za nedlho na to stal sa svedkom strašnej veci. Z toho   čaju dostal sa do kráľovninej krvi strašný jed, ktorý hneď za hodinu   vyničil všetky nádejné zárodky najnovšej generácie môjho pradeda.
    </tei:p>
    <tei:p>
     Kráľovná za pár mesiacov sa z malárie úplne vyliečila.
    </tei:p>
    <tei:p>
     Viete, čo to bolo? Co to priniesol ten priekliaty domorodec v   podobe tej špinavej kôry stromu Cinchony?
    </tei:p>
    <tei:p>
     Chinin, najúčinnejšie špecifikum protimalarické. Objavil ho ten   zafúľaný, peruviansky domorodec a od tej doby rozšíril sa a stal sa   naším strašlivým neodolateľným osudom. Don Microgamet nemohol sa   ďalej zdržovať. Vybuchol v kŕčovitý plač, rozplakala sa i donna   Macrogameta a s nimi spoluplakali všetci prítomní. Ich srdcia   uchvátil tiesnivý pocit bezmocnosti.
    </tei:p>
    <tei:p>
     Oj, veľký je Pán Boh, náš tvorca – zastenal do hrobovej tichosti   trasúcim sa hlasom starý Staphylococcus. Všemohúcny Pán, veľký   Regulátor. Stvoril nás a daroval nám celý vesmír a keď sme si už   namýšľali, že naša moc sa vyrovná aj Jeho moci, urobil z modzgu   prašivej opice neslýchanú, strašlivú zbraň, ktorá nás odhalila,   čujete, bratia, poznala nás, u-vi-de-la nás. Zazrela nás, ktorí sme   pre živú bytosť neviditeľní. Dobrotive nás skrýval závoj Času. Pri   chorobách stáli, ako zblbnutí, chytali sa za hlavu, zalamovali si   rukami, kúzeľné vety mrmľali, čerta vyháňali z tela. Ktože, povedzte   mi, ktože by bol pomyslel na to, že sme to my, maličkej neviditeľné   bytosti, ktoré znivočíme statitíce, milióny ľudí.
    </tei:p>
    <tei:p>
     Veď ty, môj drahý braček, Vibrio Cholerae, kde si ty vystrčil   hlavu, tam si vyplienil dediny a mestá. Kto ti mohol odolať? Všetko,   čo proti tebe spraviť mohli, boly procesie a modlitba k Bohu. A Boh   ich vyslyšal. Lebo už vtedy sa postaral náš tvorca, veľký Regulátor,   o našu reguláciu, keď nás vytvoril.
    </tei:p>
    <tei:p>
     Kde je tvoja sláva, Vibrio Cholerae? Oj, čo urobili s tebou, môj   drahý braček! Nezbýva ti už nič iného, než zmeniť si podobu i   vlastnosti, aby si bol im nový, neznámy, aby si kántril, kým ťa zase   nezkrotia.
    </tei:p>
    <tei:p>
     Uvideli nás. No, nevedeli, čo s nami začať. Dlho sa hádali,   mysleli na to i na ono. A keď už nás aj videli jasne, nevedeli, že my   sme príčinou toľkých nemocí. Požehnaný omyl akéhosi slávneho   bakteriologa, Naegeliho, tridsať rokov vedel zdržať vývoj ich   poznatkov. Ale potom, keď sa z toho vymanili, šlo to všetko, ako   záplava.
    </tei:p>
    <tei:p>
     Ešte ten špinavý peruviansky domorodec, ktorý maláriou trápený   kúsal do zeme, do trávy i do stromov a takto objavil v kôre Cinchony   náš úžasný jed, chinin – nevedel, čo robí. Videl len dobrý účinok,   ale o tom strašnom pustošení, čo chinin v krvi s Plasmodiom vykoná,   nemal ani poňatia.
    </tei:p>
    <tei:p>
     Ten istý diabol musel našepkať Semmelweisovi, aby si ruky pred   vyšetrovaním v chlorovej vode umýval. Veď viete, ako to bolo. Lekári   pred operáciou si ruky vôbec neumývali, mysleli si, sú dosť čisté,   keď sa priamo nelepily špinou.
    </tei:p>
    <tei:p>
     Ruky si neumyli, len po operácii, a šli amputovať, zanášajúc takto   do otvorených rán tie najutešenejšie kombinované húfy našich   neviditeľných tiel. Oj, to boly časy! Ľudia trikrát sa prežehnali nad   tým, koho niesli operovať. Ten bol synom smrti. Pamätáte sa, ako nás   bavil ten úžasný, zúfalý rev chorých, akým uvítali v špitáli každé   ráno „vypaľovača”, ktorý pristúpil ku každej posteli a žeravým   železom vypaľoval tie hrozné hnisavé rany, pooperačné následky   neumytých rúk a nástrojov lekárov?
    </tei:p>
    <tei:p>
     Kdeže sa podely tie krásne časy? Zázračný Helement nezná   milosrdenstva. V boji proti nám sa zo dňa na deň zdokonaľuje. – Osud   náš je pomalé umieranie.
    </tei:p>
    <tei:p>
     Predsa, nezúfajme, bratia! Človek sa nestará len o nás. Má On ešte   celú kopu iných starostí. Ten božský dar, Zázračný Helement   zdegeneruje, zneužíva na vynaliezanie válečných plynov, smrtonosných   nových a nových zbraní. Nešťastný šialený červík, mal by možnosť   sústrediť sa len proti svojim opravdivým nepriateľom, zdokonaľovať si   život, ale on miesto toho roztrpčuje si ho, otravuje a znemožňuje.   Pod najrozličnejším titulom sa bije, vraždí medzi sebou.
    </tei:p>
    <tei:p>
     Nenie ešte všetko ztratené; len úfajme bratia!
    </tei:p>
   </tei:div>
   <tei:div type="chapter">
    <tei:head>
     ŠTUDENTSKÁ LÁSKA
    </tei:head>
    <tei:p>
     Vidíš, moja milá, teraz už nie sme si cudzí, teraz si už   rozumieme. Ešte pred chvíľou náruživé sme sa bozkávali, prestalo pre   nás všetko, neznali sme ani času, ani sveta, zabudli sme, že žijeme a   že nás čakajú povinnosti. Minúta zdala sa nám byť večnosťou. A   predsa, ako ďaleko sme boli jeden od druhého. Žena. si bola pre mňa,   mladá, krásna a plná lásky a ja tiež mladý a cítil som sa veľmi   osirelým. Potom poznali sme sa, a už prišlo všetko samo od seba.
    </tei:p>
    <tei:p>
     Nevedel som, nestaral sa o to, že si neobyčajná duša, že sa   zaoberáš aj filozofiou, že opovrhuješ svojimi ľahkomyseľnými a   prázdnohlavými spolužiačkami. Pre mňa si bola ženou a ničím iným.
    </tei:p>
    <tei:p>
     A ty si videla, že fajčím cigaretu s flegmatickou tvárou, že si   sadám do fotelu sťa Psylander, kráľ filmu, a keď sa skloním, vlasy mi   padajú po tvári a som ako romantický zbojnŕk. A to ťa iste veľmi   získavalo.
    </tei:p>
    <tei:p>
     Kým som ti to nepovedal, nevedela si, že sa snažím vyničiť zo seba   idealizmus, že hľadám všade matériu, že mám hodiny, keď sa mi hnusí,   oškliví všetko. A nasbieralo sa vo mne rozhorčenie. Moja mladá duša   otvorila sa úplne pred tebou. Bola plná rozhorčenia a túhy. Už som sa   nedíval na teba, ako na ženu, lež ako na psyche, na dušu, ktorá chce   a bude mi rozumieť.
    </tei:p>
    <tei:p>
     Dozvedela si sa, čo to je, keď dakto v tanečnej sieni nevidí ríše   víl a vie, že tam tá biela víla nie je ničím iným, než smrteľným   človekom a že je úplne taká ako tá robotníčka, slúžka, ktorá celý deň   pracuje. Vie, že ten svet tam nie je pravdivý, že ty gavalier tam s   tým frakom, tu si stelesnená elegancia a doma ťa čaká snáď krumpľová   polievka na večeru.
    </tei:p>
    <tei:p>
     Počúvaš ma udivenýma očima, divíš sa, že nie sme pánmi sveta, že   sme zvieratmi, že naše ideály diriguje hlad, túžba za rozkošou a   egoizmus. Obviňujem stvoriteľa, že nám dal tú iskru rozumu, ktorá   stačí len na to, aby sme sa dozvedeli, že vedeť nemôžeme, že je tma   všade, že celý život je špatný žart. Nechajú nás trápiť sa, a na   koniec čaká nás smrť. Že celý náš život sa zakladá na náhode. Že   teraz sedím vedľa teba, a že je možné, že za minútu už nežijem, že   zomrem najtrápnejšou smrťou. O, som kedy-tedy veľmi zbabelý a myslím,   že by bolo dobré zomrieť, aby sa nemusel báť smrti. –
    </tei:p>
    <tei:p>
     Načo sa učíme, rozmýšľame, veď nevynalezáme nič, veď toľko a toľko   špekulovali a na koniec zvedeli, že vedieť nemôžu. Čo vieme, to je   všetko relatívne. Blažený, spokojný človek neanalyzuje, nezbadá   biedy, ale keď onemocnie, hneď filozofuje a modlí sa, keď filozofovať   nevie.
    </tei:p>
    <tei:p>
     Bolesť je vychovávateľom filozofov. Bolesť, bieda všade a radosti   málo.
    </tei:p>
    <tei:p>
     Ani v láske niet nič ideálneho. Všetko čo básnici spievali, čo   spisovatelia ideálneho spísali o nej, nie je nič iného než žranie   mesiaca, limonáda a mydlová bublina.
    </tei:p>
    <tei:p>
     Je to zvláštne, čo ti teraz rozprávam, ale musím; je mi to   absolútnou duševnou potrebou.
    </tei:p>
    <tei:p>
     Vidíš, bolo raz, snáď už ani nebolo, mali sme sa veľmi radi. Ona   ma veľmi milovala a bola smutná, keď sa nestretla každý deň so mnou.   A raz čo sa stalo?
    </tei:p>
    <tei:p>
     Prechádzali sme sa v parku, snáď úplne tak, ako teraz s tebou.   Shovárali sme sa o maličkostiach: kde si bola včera? Ako sa ti ľúbi   ten nový divadelný kus? Raz premohla ma akási zvláštna nálada. Cítil   som, že vystúpim zo seba, že ten, ktorý sa tu prechádza, nie som ja.   Mesiac oblial strieborným svetlom celý kraj. A to bolo veľmi obyčajné   a myslel som na to, že je mesiac dosť ďaleko a že sa ta asi   nedostaneme nikdy. Povetrie bolo plné vône a lietaly svätojánske   mušky. A zdalo sa mi, že je to všetko veľmi zrejmé, blbe   srozumiteľné.
    </tei:p>
    <tei:p>
     Prečo šteká ten pes tam na konci dediny, snáď vidí ducha? Prečo   spieva slávik, prečo cvrká cvrček v tráve? A ten párik prečo sedí na   lavici? Aha! Už viem. Tí sa našli. Tí su už svoji. A teraz myslia, že   mesiac im svieti, že slávik im spieva. Ó, keby vedeli, čo ja viem! Ty   si tu, Schopenhauer, a tvoja Príroda, ktorá chce, aby ľudstvo   existovalo a rozmnožovalo sa. A Ona obtiahne svoj cieľ, svoju vôľu   čarovným závojom romantiky, svetlom mesiaca, spevom slávika a veľkým   blaženým citom, že je všetko pre nás a preto, aby sme sa   milovali.
    </tei:p>
    <tei:p>
     Ó, vy hlúpi tam, vy neviete, že ste strojom v ruke Prírody. Vy   myslíte, že vy chcete, že vy milujete, a zatiaľ pracuje príroda so   svojimi neznámymi cieľami.
    </tei:p>
    <tei:p>
     Veru sme len nástrojom v rukách neznámych síl.
    </tei:p>
    <tei:p>
     A čože chcem ja tu vlastne? Ja tiež nie som iným? Co chce tá druhá   tu? Teraz ma bozká a nahne hlavu na moje plece. Ticho sa odvrátim,   utieram tvár šatkou a myslím na to, že zvieratá to tiež tak robia.   Hľadela na mňa udivenýma očima ako ty teraz a spytovala sa: „Čo tí   je?” Neodpovedal som nič. Nebola by ma porozumela. Odprevadil som ju   domov, potom som sa díval do mesiaca a videl som, vedel som čiste, že   všetko je marné, že cieľ života zostane večným tajomstvom pred   nami.
    </tei:p>
    <tei:p>
     Teraz ti poviem, že beda tomu, kto tak vidí, kto vidí v kráse   matériu, v malom dieťati nedokonalý červík, v dúhe a iných velebných   zjavoch prírody chvenie aeteru. Beda tomu, kto tvrdí, že ženy sú   bytosti nesmyselné a že ich celý život charakterizuje boj za   mužom.
    </tei:p>
    <tei:p>
     Prečo sa dívaš na mňa tak divne? Veď ty nie si taká, ty mi   rozumieš. Ty už nie si ženou pre mňa, si mi úplne rovnocenná osoba,   taká, aký som ja. Si mi viac, o mnoho viac než žena. Psyche si, ktorá   mi porozumie.
    </tei:p>
    <tei:p>
     To však je koniec lásky. Lebo nemožno vravieť dievčaťu o tom, že   opovrhuješ láskou a ním vôbec, ako ženou a potom sa s ním milkovať.   Ten slepý pud nie je možno srovnávať so slovom rozumu.
    </tei:p>
    <tei:p>
     Usmievaš sa, do očú mi pozeráš a núkaš mi rty na poľúbenie?
    </tei:p>
    <tei:p>
     Nie! My sme si neporozumeli. Sme cudzejší, než sme boli   kedykoľvek. Nechaj ma! – Teraz nemôžem ťa bozkať. Snáď inokedy.
    </tei:p>
    <tei:p>
     Bol krásny, letný večer, svetlo mesiaca, ticho, bol som mladý,   osirelý a neporozumený.
    </tei:p>
    <tei:p>
     1918.
    </tei:p>
   </tei:div>
   <tei:div type="chapter">
    <tei:head>
     HORÚCE ODPOLUDNIE
    </tei:head>
    <tei:p>
     Ej, je to tu veselý svet! Slniečko pekne horúco svieti a piesok až   tak páli. A tí ohorení Indiáni, akí sú veselí. No, veď majú prečo!   Nieto lepšej zábavy, než v také horúce odpoludnie vyhľadať plaviarňu,   kúpať sa v chladných vlnách, potom si ľahnúť na horúci piesok a oddať   sa úplne slnku
    </tei:p>
    <tei:p>
     Hoj, mám takú dobrú vôľu, že by som kvíkal ako prasa. Že to predsa   neurobím, je preto, že sú tu, ako vidím, chlapci z nižších tried a   ztratil by som u nich na vážnosti, ktorá mne ako septimánovi patrí.   No dobre, tak kvíkať nebudeme, ale sa aspoň poobzeráme. Ľaľa, ten   hlupák tam číta! Človeče! Teraz čítať? Ešte čo? Ten druhý tam je už   múdrejší. Má akúsi peknú spoločnicu, a bavia sa, žartujú. Chlapík   leží v piesku a dievča trávou mu šteklí nos. Chlapec kýchne a smejú   sa oba blažené. Mládenec naraz zunuje žart, a udre dievča po ruke. To   rýchle hodí mu frčku na nos, a utečie. Chlapík za ním, veselo sa   naháňajú. No majte sa dobre.
    </tei:p>
    <tei:p>
     Och, slnko, slniečko, ale si horúce. Si ďaleko a predsa tak pálíš.   Už nemám času rozmýšľať o tom, ako je to možné, lebo dvaja bezočiví   kvartáni – ktorí nemajú tu inej starosti, ako jedon druhého v   „rimsko-gréckom” zápase na dve plecia povaliť – nasypú mi do tváre   piesok.
    </tei:p>
    <tei:p>
     Je to nepríjemné, musím konštatovať. Tí mi pokazia moju tichú   zábavu; vypľujem piesok a rozhodnem sa proti tomu silne protestovať.   Protestujem a síce tak, že nemám námietky proti tomu, keď jeden   nabije druhého tak, že mu zelené škvrny ostanú na chrbte, ale nech to   urobia doma, alebo dakde na poli. Ale tu nech sa chovajú slušne, a   nevyrušujú pokojných septimánov! Äno, tak to bude dobre! Zodvihnem   sa, ale kdeže sú už tí gladiátori!? Škoda, že odišli, márne som sa   unavoval sostavením tohoto protestu.
    </tei:p>
    <tei:p>
     Ale koľko je ich tu! Celá Riviéra. Čierne, modré, červené plavky.   Vo vode belavé barnavé vlasy, červené a modré čiapky. Tam, skoro pri   druhom brehu videť pár smelých plavcov. Je to pekné, ako tam plávajú,   ale ja by som nešiel teraz do vody ani za šesták. Spime len ďalej. Je   to faktum, že doma čakajú na mňa; na príklad tá úloha latinská, potom   algebra a podobné. No, a potom pán profesor fyziky tiež aprehenduje,   keď neviem zákony srážky elastických gúľ. Ej, nech ide pán profesor   do kaviarne, tam nech si zahrá partiu biliardu – krásne sa naučí   zákony tých gúľ. A mne nech dá pokoj. Ja teraz tu ležím a nebojím sa   iného, iba toho, že ten neslušný oblak, ktorý sa ustavične blíži   slnku, ešte mi ho tam zakryje. Najlepšie by bolo nejakým spôsobom   odstrániť ten oblak, ale ako, ale ako? Hm…
    </tei:p>
    <tei:p>
     No, čo je to zas? Čo tam tak kričia? Mne sa zdá, že z toho môjho   spánku nebude nič! Čo sa tam deje? Vyskočím a utekám s ostatnými ku   brehu. Čo je to, čo je to? Nevidíte, tam vo vode sa topí niekto!   Nešťastný človek, je tam teraz úplne bez pomoci. Pomoc, pomoc, rýchle   člnky! Tu na brehu celý dav. Letia už člnky, ako hrom. No, len minútu   sa drž, hneď tam budú. Nešťastník ešte pár ráz vystrčí hlavu z vody,   potom videť iba ruky a ako zápasí vo vode a potom nič. Člnky prišly   pozde. Hľadajú ho dlhými žrďami, ale márne. Minúty pomaly minú. Prvá,   druhá, tretia. Ešte by ožil, keby ho našli. Nič; piata, šiesta   minúta; nič.
    </tei:p>
    <tei:p>
     Člnky sa vrátia; nenájdu ho už. Schytil ho prúd a za tri-štyri dni   najdú ho dakde na brehu, ďaleko.
    </tei:p>
    <tei:p>
     Slnko je v oblakoch. Voda je tichá, a ticho, strašné ticho v   dušiach ľudí. Kde je tá veselá spoločnosť? Kde je to veselé dievča a   jeho samopašný rytier?
    </tei:p>
    <tei:p>
     Brr… Slnko sa zatmelo úplne a studený, ostrý vetor šumí na   štrande. Bičom bije rieku, rúti sa po uliciach, oblak prachu ženie   pred sebou, vbúši okno malinkého domu v kvetnatej záhrade na konci   mesta. Stará matka, biela sestrica ustrnú.
    </tei:p>
    <tei:p>
     Studený víchor šumí na štrande; predstavil sa tu voľakto, istý   premocny, velebný pán; čierny stín letí do duší ľudí, stín smrti.   –
    </tei:p>
    <tei:p>
     V malej kabíne šaty márne čakajú na gazdu; stará mať, nežná   sestríca sedia teraz doma pokojne a nemyslia na nič.
    </tei:p>
    <tei:p>
     Stôl, knihy, pero na ňom, v sošite nedokončený verš: Tebe… A o   siedmej akási blondínka netrpelive sa díva na hodiny, že ten   naničhodník ešte nejde.
    </tei:p>
    <tei:p>
     Tedy to je to? O čom toľko písali, o čom ako malé deti toľko sme   počuly od slúžky, sediac okolo peci v zimný večer a túlily sme sa   jedon k druhému od strachu, keď Ali Babu zavraždiť chce 40 zbojníkov?   To je smrť, od čoho sviera sa nám srdce a dych, keď ju na filme   vidíme? Tak to ide? Dakto vesele, na nič nemysliac, skočí do vody v   plaviarni, pláva a naraz my s brehu nevidíme iba ruky, ktoré volajú o   pomoc, a potom nič. Nemôžeme vedieť, čo čaká na nás. Nevieme, kedy   príde Ona a povie – dosť! A koľko, koľko si zakladáme na tom mizernom   živote! Aké krásne plány máme do budúcnosti. Na to ani nemyslíme, že   raz príde akési horúce odpoludnie, plaviareň a smrť. Smrť blbá,   nečakaná a zničí naše plány a je márne všetko. Och, nie je dobre   ďalej vŕtať do tohoto problému, bo prídeme na hrozné veci. – Kto je   to, kto si tak zahráva s nami? Akým právom opováži sa ma vytvoriť a   potom zase usmrtiť? Veď je to ukrutné poníženie človeka, že všetko   závisí iba od Jej milosti a na to Ona nič nedá, že mám svoje   samostatné ciele, že som síce velmi malinký bod, malinká kvapka   tohoto mora, ale pre seba som predsa celý svet. Tak prečo mi dala ten   život, žiadal som ho od Nej? Alebo iba preto mi ho dala, aby som   mohol pochopiť aký som mizerný, nevládny? Nie lepšie nežiť,   nentarodiť sa? Nie je vražda rodiť, veď iba na smrť rodíme?! Na   trápnu dlhú smrť a to dlhé trápenie sa menuje život.
    </tei:p>
    <tei:p>
     – No ten sa naúcil plávať ha-ha – smeje sa niekto hlasne a veselo.   Obzrem sa. Veselá spoločnosť si zase tam hrá v piesku. Samopašný   rytier zase sa škádli s tou veselou dievkou. Zase je všetko, ako prv.   Slnko horúco svieti, vo vode hlavy belavé, barnave; plávajú a šľahajú   vodu veselo jedon na druhého. Kde je tá smutná nálada, ktorá tu   panovala ešte pred hodinou? Ach, nič, všetko je v poriadku. Smrť? Ej,   kto myslí na to. Život je tu, veselý život, nádeje a spoločnosť.   Vražda je rodiť? Ach blbosť! Tam ten mladý manželský párik iste ináč   smýšľa. Čo sa stalo? Dakto sa utopil. Nuž prečo nedá pozor? Načo o   tom premýšľať? To už ani tak nepomôže.
    </tei:p>
    <tei:p>
     Voda je hladká; nič ju neruší. Tráva je zelená a ženy sú krásne.   Načo sa dívať na dno tej vody? Bahno je tam a smrť. Načo sa dívať na   dno, keď na povrchu je život, krása a veselosť? Žime, radujme sa   ďalej. Nič sa nestalo!
    </tei:p>
    <tei:p>
     Ano, áno, pravdu máš vesslá spoločnosť. Nič sa nestalo. Veď celá   hodina už pominula. Len dakde, blízko druhého brehu nesie prúd niečo   nie rýchle, pekne pomaly.
    </tei:p>
    <tei:p>
     Niekde v kvetnatej záhrade matka s dcéruškou ešte pokojne sedia a   voľakde akýsi malý gymnazista s ťažkým, veľmi ťažkým srdcom sa chytí   do tej úlohy latinskej.
    </tei:p>
    <tei:p>
     1919.
    </tei:p>
   </tei:div>
   <tei:div type="chapter">
    <tei:head>
     HYPOCHONDER
    </tei:head>
    <tei:p>
     Človeče, nehanbíš sa? čo je to s tebou, že sa tak opúšťaš? Si ako   vymačkaný citrón. Tvár máš takú kyslú, ako keby ťa boli vyzauškovali.   Túlaš sa po ulici ako vyhnaný pes, s ovisnutou hlavou, bez energie. V   električke strkajú ťa sem a tam, v obchode – keď si ideš niečo kúpiť   – ty dostaneš najhorší tovar.
    </tei:p>
    <tei:p>
     Videl som ťa včera, keď si sa náhodou stretol s akýmsi priateľom.   Bol to veselý chlapík, z tých, o ktorých Tolstoj hovorí, že obyčajne   menujú ich mužmi, súcimi do spoločnosti a sú nadšení ich pekným   výstupom, vtipnosťou a samopašou, ktorá im „tak mile, tak dobre   svedčí”. V skutočnosti však bývajú to skoro vždy prázdnohlaví,   naničhodní darebáci. Celé ich umenie vyčerpáva sa v tom impozantnom   výstupe a lacnej duchaplnosti. Bystrozraký vážny človek to pravda   hneď zbadá u nich a podľa toho ich aj cení, ale takých bystrozrakých   vážnych ľudí je v dámskej spoločnosti veľmi málo a preto sú títo   gavalieri práve tu takí obľúbení.
    </tei:p>
    <tei:p>
     Ako hovorím, stretli ste sa na ulici. Neviem, odkiaľ ťa pozná, ale   dáko veľmi vesele, s dôverným úsmevom ťa pozdraví, potľapká ťa po   pleci a hneď konštatuje, že si tučný ako prasa. Ty núteným hlasom,   kyslou tvárou odpovedáš. Vidno, že jeho to veľmi baví a dáva mu   príležitosť stať sa ešte dôvernejším. Nepočujem, o čom sa ďalej   shovárate, iba to, keď na konci s hlasným smiechom hovorí: „Ale   choďte s tými vašimi hlúposťami”. Podá ti ruku, a necha ťa tak s   tvojou kyslou tvárou a s tvojimi „hlúposťami”.
    </tei:p>
    <tei:p>
     Vidíš, takýto prázdny hlupák ako zachádza s tebou! A príčinou toho   si len ty sám. Prečo sa opúšťaš, prečo nevzpriamiš hlavu? Minulého   týždňa prišiel si do kaviarne. Vojdeš, vidíš že je plná a zmätene sa   zastavíš. Tam som sedel v úzadí, nezbadal si ma. Videl som, že si v   hrozných rozpakoch, nevieš čo robiť. Začerveniaš sa, bezradne pozeráš   hore dolu, hľadajúc miesto. Čiašnik podozrivé pozerá na teba a ľudia   sa usmievajú. To ťa privedie ešte do väčšieho pomykova, nemotorne sa   zvrtneš, chceš utiecť von, a vlezieš do ľadovej skrine, ktorá tam   stojí. Na to vybuchne všeobecný smiech.
    </tei:p>
    <tei:p>
     – Kto je ten nešťastník? – spytujú sa elegantná slečinky a   panáci.
    </tei:p>
    <tei:p>
     – Ale, nejaký úbohý hypochonder, – odpovie z nich jeden, ktorý   počul zvoniť o psychiatrii. A ja som ťa velmi ľutoval, milý   priateľu.
    </tei:p>
    <tei:p>
     Čo povieš na to? Čo, že si ty skromný, že nevieš sa vtierať? Že   ľudia jsou hnusní, bezočiví? Nie, ty si nie skromný. To je nie   skromnosť, to je slabosť. Cesta, kterou ty kráčaš, vedie iba k   mizantropii. Chybuje z teba niečo – že čo, snáď sa ešte dozvieš.   Svoju slabosť menuješ skromnosťou? – hahaha. U teba sa tá sebadôvera   v akomsi zvláštnom smere vyvíja. Hovoríš ako hlúpy človek, ktorý v   spoločnosti nevie rozprávať, sedí tam ako ochmelený, a potom, cítiac   svoju vinu, tým sa márni, že vraj tá spoločnosť je pre neho príliš   nízkej duševnej úrovne, preto radšej mlčí. A na koniec to i   uverí.
    </tei:p>
    <tei:p>
     Čítavaš veľa a predsa nemáš z toho nič, lebo ľudia pokladajú ťa za   hlupáka. A tak je to s tebou vo všetkom. Vieš pekne hrať na husliach   a keď ťa niekto zo spoločnosti požiada, aby si zahral, obyčajne ti to   krivo vypáli. Začneš hrať, urobíš malinkú chybu, začerveniaš sa a už   je koniec tvojej vedy, hráš mizerne a tvoj nepríjemný zmätok prejde   akosi i na ostatných, že sa cítia nepohodlne.
    </tei:p>
    <tei:p>
     – Bravo, bravo, výborne – revú na konci tohoto hryzoviska, ale pri   tom si myslia – aby ťa čert vzal i s ťvojimi husľami.
    </tei:p>
    <tei:p>
     Hovoríš, že mám si uvedomiť, aké nepríjemné položenie je to, keď   čím väčšmi protestuješ, tým väčšmi dobíjajú do teba, aby si hral.
    </tei:p>
    <tei:p>
     Takto rozumuješ: – No tak teraz mám hrať, vidím, ako čakajú na to.   Nehrám dáko výtečne, kedy-tedy urobím menšiu chybu. Už cítim, ako sa   smejú v sebe a potom prídu mi gratulovať, že vraj výborne. Začnem   hrať. Juj, ako škrýpe tá struna. No a potom príde krach.
    </tei:p>
    <tei:p>
     Spytuješ sa ma, čo máš robiť? Len sa podívaj na svojho priateľa   Ondreja. Ten nevie ani štvrtinu toho, čo ty, a predsa ho ani žiadať   nemusíš, chytí husle s úsmevom, istou rukou a zahrá ako-tak. Nie   práve Traviatu, snáď nejakú ľahšiu pieseň, a potom mu nejdú   gratulovať, ale povedia mu: – hráš dobre, len sa cvič ďalej. – A   myslia to vážne, nie preto, že by bol hral skutočne dobre, veď urobil   dosť chýb, ale preto, že vidia jeho ambíciu, jeho veselú tvár, jeho   príjemnú istotu. A necítia pri ňom ten nepohodlný pocit tvojej   kyslosti, ktorý účinkuje tak, ako keď sa rečník potkne, hovorí   nesmysel, a my sme vo väčších mukách, ako on sám.
    </tei:p>
    <tei:p>
     Všade len istota! To nahradí všetko. Ty, keď sa niekde zjavíš, hoc   si celkom slušne oblečený, každý vidí, že nevieš, ktorou nohou máš   vystúpiť a cítiš, že máš nejaké nepríjemné chyby na šatách. A každý   sa ti smeje a ťa ľutuje.
    </tei:p>
    <tei:p>
     Že ako sa máš chovať? Ach, človeče, len sa rozpamätaj na toho   maliara, ktorý minule tu bol. Ten ti bol naozaj smiešna figúra!   Nohavice ti mal krátke a široké, žaket náramne dlhý, nákrčník   krikľavej, nemožnej barvy. A k tomu bakanče a šoférsku žltú čapicu.   Boli by teba videli tak chodiť – už by si dávno sedel v blázinci! No   a on? Takou božskou opovržlivou ľahostajnosťou chodil v tom   fantastickom obleku a s takou dobrou vôľou ti fixoval každého, že   ľudia sa mu smiali – ale sa im páčil, a hovorili: – To je človek   zaujímavý a originálny. – Rýchle sa s ním spriatelili a za týždeň on   bol dušou spoločností. Kdeže bol u neho smätok, rozpaky, mizantropia   a tvoja „skromnosť”? Iste to nerobil úmyselne, násilne. A necvičil sa   doma pred zrkadlom, akú tvár má robiť, ako ty. Ale žil v krásnej,   dobrotivej hmle, nevediac, že je veru smiešna figúra. Myslel si, že   je krásny, elegantný a geniálny. A tá jeho nepovedomá, nenásilná   namyslenosť dodávala mu takej flegmy, istoty a dobrej vôle a – ako ti   to už vysvetliť, aby si mi porozumel! – tak sálala z neho tá   nepovedomá – prízvukujem nepovedomá istota, že ľuďom veľmi imponuje:   a stal sa človekom „originálnym”. lebo ľudia sa voči tebe vždy takí,   za akých si ich vychováš. Máme tu iba jednu podmienku: nevedome,   prirodzene byť takým, akým byť chceš. Že prečo? Nuž vysvetlím ti. Ak   máš zlú vôľu, cítiš to, a chcel by si sa stať iným – nejde to. Tá zlá   nálada opanovala úplne tvoju dušu a nemáš sily ju vyhnať. Keď v   takomto stave ideš do spoločnosti, nemôžeš dobrú vôľu iba imitovať.   Ale vidieť v tom hneď, že nejde to prirodzene. A takáto nálada rodí   potom pesimistickú filozofiu. Vtedy zbadáš, aký je svet mizerný,   vtedy sa staneš boľševikom, ba anarchistom. O príčine takejto nálady   ti teraz nebudem hovoriť, patrí to na inú stranu. Snáď inokedy.
    </tei:p>
    <tei:p>
     Je to nálada rozhodne nemorálna a zakladá sa na nervozite. Málo je   tých, od Prírody požehnaných „večne veselých” ľudí. Ale neodhočujme   od veci!
    </tei:p>
    <tei:p>
     Inokedy zas, keď máš dobrú náladu, si ako veselý vták, bavíš   spoločnosť, hvízdaš na pesimistickú filozofiu, na anarchizmus, chodíš   s tvárou veselou, s ľuďmi tak obcuješ, že ťa neodbavia so slovami   „nemám kedy”. Na husliach zahráš tak, že ti gratulujú úprimne, plány   svoje uskutočníš plnou silou, lásku vyznáš svojmu dievčaťu takým   hlasom a výstupom, že ti nemôže odpovedať – zapýriac sa až po uši –   než: áno. A to veľmi pekne a stydlive, a neodvetí, ako minule, keď si   smútočným hlasom operoval u nej a vyznal lásku, keď ti v tom so   stromu padla na hlavu šťavnatá zrelá hruška a na to ťa ona krute   vysmiala. Som presvedčený, že tá hruška bola by tiež nepadla práve   vtedy, keby nebola počula tvoje nemotorné táraniny.
    </tei:p>
    <tei:p>
     No a keď sa stretneš s takýmto veselým chlapíkom, ty ho potľapkáš   po pleci, a ty konštatuješ, že je tučný ako prasa. A na to on vtiahne   krk a ochotným, poníženým hlasom ti vyrozpráva svoje mizérie. Na   koniec ho potešíš, hovoriac: —- No, len nezúfať priateľko, len hore   hlavu! – A milostivé podáš mu ruku a necháš ho tam. On zas bude sa   cítiť veľmi pocteným. A to všetko nechceš, nerobíš násilne, lež zdá   sa ti to veľmi prirodzeným.
    </tei:p>
    <tei:p>
     A všade tak. Všade takou energiou, prevahou. Ako som ti už   hovoril, ľudia sú takí, akými ich chceš mať. So zdvorilým, milým   človekom, i čo najrigoróznejší charakter bude zdvorilý; keď si slabý,   vyrastú ti nad nad hlavu. Môžem ti povedať i to, že keď si v takejto   dobrej, istej nálade, podarí sa ti všetko. Nechcem tým iba to   zdôrazniť, že sebadôvera dodá ti takej sily a energie, že budeš   obratný všade; ale i to, že keď sa ti niečo nepodarí, nezničí ťa to,   necítiš tak velikým to nešťastie a ihneď máš myšlienku pomocnú.   Nevyrušujú ťa stále nanútené myšlienky, nevidíš ten svet takým   čiernym, nekultivuješ pesimizmus. Akýsi divadelný kus nepôsobí na   teba tak silne, nechodíš po ulici ako námesačník, pod vlivom akéhosi   filmu. Vieš veľmi dobre, že tam hrajú iba herci, a že svet sa točí po   divadle práve tak ako pred ním. Nepremenil sa za ten čas, kým si tam   sedel. Čo sa premenilo, je tvoj duševný stav, a to je, ako vieme, vec   úplne relatívna. Že predsa naša veselosť alebo náš smútok zdá sa nám   v tom-ktorom prípade tak prirodzeným, že sa čuduješ dnes, ako si   mohol byť včera takým pesimistom, je preto, lebo náš modzog, naša   duša sú nedokonalé a naraz môže ich vyplniť len jedno vedomie. A to   potom vyplní celkom a ovláda dušu. Odrazu mať prirodzene smutnú a   veselú náladu nemožno. Naša duša je ako váha. Súčasne obe ramená   klesať, dolu byť nemôžu. A keď klesajú na ľavo, vrátiť sa môžu len   tak, ak do pravej vážky padne váha väčšia, silnejší motiv (na pr. v   zlej nálade dobrý chýr).
    </tei:p>
    <tei:p>
     Dobrá nálada nedá ti zbadať špinu a ťažkosti života. Tak je to s   tebou ako s istým roztržitým človekom, ktorému samopašné deti   vopchaly pod límec cedulku s nápisom: tohoto somára predáme. A on to   nezbadá, celkom kľudne ide svojou cestou, hoc ľudia to čítajú a   chichocú sa. Medzitým cedulka spadne, alebo zmizne iným spôsobom a on   sa nikdy ničoho nedozvie a žije si celkom spokojne. Keby sa bol   dozvedel, že s akou chybou chodil po ulici, veľmi by sa bol zahanbil.   Ako vidíme tá jeho dobrotivá roztržitosť nedala mu zbadať jeho vadu.   A čo nenie vo mne, v mojom rozume, to vôbec nenie – pre mňa. A čo pre   mňa nenie, to ma nevyrušuje. Chytrá žena stále oklame svojho muža,   ale on o tom nevie, a zomre blažene, ani netušiac skutočnosť.
    </tei:p>
    <tei:p>
     Spytuješ sa, čo chcem tým povedať? Nuž to, že máš si osvojiť   takýto duševný stav, takúto krásnu hmlu, ktorá ti špinu zakryje, a   energie, sily ti dodá. Ako to ide? To je už vec ťažšia, ale dá sa   prekonať. Rozpoviem ti ako: spôsobom umelým – autosugesciou. Pozrime   len na tvoj príklad. Si človek až do krajnosti, skoro chorobne   pesimistický. Extrém doniesť do rovnováhy možno len druhým extrémom:   buď namyslený. Je to špatná vlastnosť, ale na začiatku jej rozhodne   potrebuješ, aby si vyničil zo seba pesimizmus. Potom, keď si už   zvykol novým duševným stavom, zanecháš ju sám od seba. Musíš mi   rozumeť: že to iba prostriedok, prostriedok nie pekný, ale nekonečne   užitočný. Potom nezabudnime, že pesimizmus a mizantropia sú tiež nie   krásne veci a lieky nie sú vždy sladké a ľubovonné.
    </tei:p>
    <tei:p>
     Ako je to s tou namyslenosťou v praktickom živote? Napred ťa však   upozorňujem, že smiať sa nemusíš, lebo ti netáram do sveta, že som to   všetko prežil. Nuž počúvaj.
    </tei:p>
    <tei:p>
     Dobre sa obliekaš, aby si bol so sebou spokojný. Ak ideš do   spoločnosti, konštatuješ, že si ty tam najpeknejší, najvtipnejší a   ostatní sú všetci nedokonalí. Nezačerveniaš sa, keď sa shováraš s   akousi slečinkou. Neprídeš do rozpakov a nepredostrieš jej ihneď   svoju pesimistickú filozofiu, lebo myslíš na to, že ona je husička,   ktorá by ti beztak nerozumela. Jej skromný rozum je zariadený iba pre   „problémy” lásky atď. Nebudeš bezočivým, len zdvorilú prevahu si   udržíš pevne. Tvoja namyslenosť je nie cieľ, len prostriedok k   lepšiemu cieľu. Cítiť ju a vedeť o nej nemusí nikto! A uvidíš ako   budú ústa otvárať, keď uvidia tvoje energické a pritom slušné   chovanie sa.
    </tei:p>
    <tei:p>
     Tvoji kolegovia? No, namyslenosť v tomto smere je už väčšmi   odôvodnená. Čítali oni toľko ako ty? Málokto! Premýšľajú oni? Áno, o   veciach naničhodných veľmi mnoho, ale o ušľachtilejších veru biedne   málo. Vôbec zbadáš, že je málo tých, ktorí myslia hlbko. Máš im   zahrať na husliach? Ô, chudáci, nech užívajú trochu z tvojej krásnej   a umeleckej muziky! Chyby robiť? Čo, ty? No, to privilégium ponecháš   Ondrejovi. A keď aj urobíš chyby, nech! Tá tvoja krásna muzika im by   ešte aj poškodila. No – a uvidíš, ako pekne ti to pôjde. Lebo v tej   hre bude duša, a nebude to len mechanické pidlikovanie.
    </tei:p>
    <tei:p>
     Keď ideš do nejakej kancelárie, nevojdeš ako kajúci hriešnik. Ale   ak máš zlú náladu, zastaneš predo dvermi a pomyslíš si, že tam dnu   nesedia polbohovia, lež platení úradníci, ktorí sú povinní vyhoveť   tvojej slušnej žiadosti a nemôžu ťa len tak bez všetkého odmrštiť.   Energicky zaklopeš, vstúpiš: – Dobrý deň, pánovia, to a to prosím. –   A uvidíš, úplne iným hlasom budú s tebou hovoriť než prv, keď si tam   stál ako žobráčik, so zbabelou kyslou tvárou čakajúc, kým ťa   oslovia.
    </tei:p>
    <tei:p>
     Tak vždy sa pozdvihnúť nad všetko a v sebe neuznávať nikoho. Je to   špatné, ale nezabudnime, opakujem nezabudnime, že nenormálnu   krajnosť, výstrednosť liečime liekom trochu odporným. A uvidíš, že za   krátky, čas nadobudneš sebadôvery, slušnej, potrebnej a prirodzenej,   a nemusíš sa liečiť namyslenosťou umelou.
    </tei:p>
    <tei:p>
     Chápeš ma, rozumieš tomu, čo ti hovorím?
    </tei:p>
    <tei:p>
     – Že či ťa chápem? Čo ty tu vlastne toľko mudruješ? Ty chceš mňa   poučovať? – hovorí môj priateľ hypochonder, potľapká ma po pleci, a   nechá ma – svojho učiteľa – tam. A ja som začal trochu ľutovať toto   poučovanie…
    </tei:p>
   </tei:div>
  </tei:body>
 </tei:text>
</tei:TEI>
