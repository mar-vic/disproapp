<?xml version='1.0' encoding='utf8'?>
<tei:TEI xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0" xml:id="slk1949563" xml:lang="slk">
 <tei:teiHeader>
  <tei:fileDesc>
   <tei:titleStmt>
    <tei:title>
     Cesta životom : ELTeC edícia
    </tei:title>
    <tei:author ref="viaf:45478401">
     Nádaši-Jégé, Ladislav (1866 - 1940)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     64412
    </tei:measure>
   </tei:extent>
   <tei:publicationStmt>
    <tei:p />
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Nádaši-Jégé, Ladislav
     </tei:author>
     <tei:title>
      Cesta životom
     </tei:title>
     <tei:pubPlace>
      Turčiansky Sv. Martin
     </tei:pubPlace>
     <tei:publisher>
      Matica slovenská
     </tei:publisher>
     <tei:date>
      1949
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p />
  </tei:encodingDesc>
  <tei:profileDesc>
   <tei:langUsage>
    <tei:language ident="slk" />
   </tei:langUsage>
   <tei:textDesc>
    <eltec:authorGender key="M" />
    <eltec:size key="medium" />
    <eltec:canonicity key="unspecified" />
    <eltec:timeSlot key="T6" />
   </tei:textDesc>
  </tei:profileDesc>
  <tei:revisionDesc>
   <tei:change when="2025-08-19">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     Cesta životom
    </tei:head>
    <tei:head />
   </tei:div>
  </tei:front>
  <tei:body>
   <tei:div type="chapter">
    <tei:head>
     I.
    </tei:head>
    <tei:p>
     Narodil som sa roku 1873 v malom sídelnom meste jednej zo   slovenských stolíc. Môj otec bol mužským krajčírom a pochodil z   neďalekej dediny. Jeho otec bol malým gazdíkom, trápiacim sa celý   život na desaťjutrovom majetočku. Mal detí zbytkom, ktoré — ako   hovorieval — sa mu rodily podľa vôle božej.
    </tei:p>
    <tei:p>
     Od starého, za veľmi múdreho pokladaného Žida som bol počul túto   výpoveď: „Jehova sa stará o pokrm pre deti, a rodičia sa najedia s   nimi.“
    </tei:p>
    <tei:p>
     Keby bol býval tento Šalamún prítomný na .hostinách, aké   vyčíňal Ondro Svoreň so svojou rodinou, bolo by sa mu pozdávalo, že   je s tou výpoveďou u sedliaka nie všetko v poriadku. Možno, že to   platí len pre Židov, lebo veru i Ondrovi i jeho Katrene sa často   prihodilo, že hladnejší vstali od večere, ako boli k nej prisadli.   Detváky sa hodily na misy s kapustou a zemiakmi s takou zúrivosťou,   že kým Ondro stačil dve-tri lyžice nemastnej kapusty vsotiť do   žalúdka, už len po prázdnej nádobe hrkala jeho drevená lyžica. Čo mal   robiť? Utrel si ústa širokým rukávom košele a stisol zuby, že mu na   chudých lícach svaly v hrubých hrčiach vytislo, a stiahol remeň na   nohaviciach. Veru si neraz pomyslel, že je prázdny žalúdok ťažší ako   plný.
    </tei:p>
    <tei:p>
     Ako chlapec často som chodieval k starým rodičom. Hoci nebolo tam   objedze, ale medzi svojimi strýkmi a tetkami som sa jednako necítil   zle. Čiastka otcových bratov nebola staršia odo mňa, a tak som mal v   nich celkom dobrých kamarátov, lepších ako v chlapcoch vo svojom   rodisku. Isté je, že tí ľudkovia boli na svoju biedu tak privyknutí,   že im ani na um neprichodilo kloniť preto hlavu. Mysleli, že to ani   inakšie nemôže byť. Žili práve tak biedne ako ich susedia a tak si   nemali čo závidieť, a jednako závisť väčšmi zožiera srdce ako sám   nedostatok. Môjmu otcovi nezvyšovalo veľmi, ale jednako vždy, keď mal   príležitosť, poslal svojmu otcovi čo len zlatku-dve, hoci si ich   často i sám požičal. Veru to nerobil z nejakej citlivosti. Chcel mu   ukázať, že je on ,pán‘ a že si to môže dovoliť. Starý otec ma preto   vždy prijal s veľkou vďakou. Nie tak stará mať, ktorá z tých peňazí   nemala nijakého osohu, lebo ich ,starý4 zakaždým statočne, do   krajciara, utarmonil u Jonáša, a príduc domov podpitý, robil len   nezdobu.
    </tei:p>
    <tei:p>
     Biedny to bol život, ktorý mali moji starí rodičia. Ešte keď bol   aký-taký rok, pretrápili sa len, hoci na najbiednejšej strave. Ale v   mokré roky bola to hotová núdza. Starý Svoreň zúfale sa škrabal za   uchom, naddvihnúc rukou baranicu, aby to mohol základnejšie urobiť,   keď tak kamenec alebo mráz vyničil celé záhony.
    </tei:p>
    <tei:p>
     My chlapci sme sa často smiali, keď nešeredne stobohoval na dažde   bez konca, ktoré zničily už na svážanie hotové obilie. A keď v jeseni   nebola ani polovica zemiakov ako v dobré roky, keď sa prípadne mohol   i predať ktorýsi centík, veru Svoreň dosť jedovato hľadel na každý   pysk, ktorý musel napchávať, najmä keď detváky šarapatily alebo   robily krik. Hej, ako ľahko odpásal remeň
    </tei:p>
    <tei:p>
     a kazil im dobrú vôľu! Pravda, fagani ho nečakali, keď zazreli   známy pohyb ruky k remeňu.
    </tei:p>
    <tei:p>
     a zmizli ani kŕkajúce žaby v močiari, keď hodíš skalu medzi   ne.
    </tei:p>
    <tei:p>
     Jedny prázdniny som, ako už dorastajúci chlapec, skoro celé   strávil pri starých rodičoch. Bol to hotový majáles, ktorý mi urobil   srozumiteľným až hodne neskoršie v živote rozdiel medzi beznádejným,   v temných uliciach a brlohoch sa míňajúcim živorením fabrických   robotníkov a omnoho rozmanitejším žitím sedliakov, ktorí ináč stoja   na nepomerne nižšej úrovni životných potrieb.
    </tei:p>
    <tei:p>
     Na dedine má každý dych, každý posunok matkyprírody svoje   dráždivé, nervy občerstvujúce krásy. Aký divný účinok má prudký letný   dážď, za ktorým hneď slnce rozráža oblaky! 0 letnej búrke možno písať   dityramby! Je to skvost, je to skvelé predstavenie rozličných, na   všetky smysly mohutne účinkujúcich síl prírody. Ešte i pozduojesenná   chumelica, pomiešaná s dažďom, má svoje príjemné, dráždivé stránky.   Vietor drme človeka chrániace šaty a trepe mokrý sneh do tváre. Aké   je to elektrizovanie čuvstva a aká radosť žatým teplá izba!
    </tei:p>
    <tei:p>
     0 pekných slnečných dňoch, ich ránach a večeroch vie každý spievať   pesničku. Ale i mučenie horúcich omnoho trápnejšie tlačí telo-dušu   hoc i vo veľkých sieňach moderných fabrík ako v širokom poli, kde je   skoro vždy aspoň vetríkom miernené.
    </tei:p>
    <tei:p>
     Život roľníkov sa strakatie rozličnými prácami podľa období roka,   mestský robotník má uhnetenú dušu obrazmi bez farby a rozmanitosti.   Mnohí roľníci znášajú s úsmevom biedu, pre ktorú by sa fabrický   robotník búril, a i najväčšia strata, ktorú zaviňuje smrť, je na   dedine zmiernená toľkými srdečnými, ba humoru plnými črtami, toľkou   oddanosťou do vôle božej, že sa odoberie i takýmto úderom veľká   čiastka bôľu a beznádejnosti.
    </tei:p>
    <tei:p>
     Dedinčania vôbec nenesú život ťažko. Sú hodne blízki filozofovi,   ktorý povedal, že len ten sa môže pokladať za šťastlivého, kto môže   povedať: „Vitaj mi, život, so všetkým, čo donášaš, a vitaj mi i smrť.   so všetkým, čo zatajuješ!“
    </tei:p>
    <tei:p>
     Tieto dojmy ostaly mi nezmazateľne v duši po spomenutých   vakáciách. Pravda, k čistému povedomiu mi prišly, keď som poprevracal   mnohé stránky knihy života, naplnené zväčša nie radostnými, ale   clivými, dušu skľučujúcimi udalosťami, ktoré nás nútia chytať sa   každej útechy, prichádzajúcej s hocktorej strany.
    </tei:p>
    <tei:p>
     Môj starý otec — volal som ho ňaňom, ako ostatné jeho deti — mal   čosi z prirodzeného filozofa. Rád robieval svoje poznámky na všetko.   Mne sa v tie časy zdaly múdrymi. Dnes, nakoľko sa pamätám na ne,   krútim hlavou nad nejednou. Či právom? I to je otázka, lebo veď sa   každé tvrdenie dá vykrútiť.
    </tei:p>
    <tei:p>
     Často spomínal, že ľudia sú už raz hlúpi, keď si myslia, že žijú   preto na svete, lebo je tu dobre. Paroma je tu dobre. Ani najlepšia   pálenka ti nechutí tak veľmi, ako veľmi ťa bolí zub. Pre bolesť
    </tei:p>
    <tei:p>
     žaba budeš zavíjať ani pes na mesiac, ale pre dobrotu pálenky ešte   nikto nehúkal.
    </tei:p>
    <tei:p>
     Na svete by bolo hej, keby si mohol robiť, čo chceš. Ale práve čo   by si chcel najradšej urobiť, to nesmieš. A keď to jednako urobíš,   nuž ťa kýsi diabol stále omŕza, že z toho budú s ktorejsi strany   opletačky. A keď ti slúžny a sudca dá pokoj, tak ťa môžu na druhej   strane opekať na ražni.
    </tei:p>
    <tei:p>
     Keď si teraz spomeniem na tie vakácie, tak vidím, že v človeku   ostaly rudimenty nielen z jeho niekdajšieho telesného stavu, ale i z   duševného. Málokedy sa cítime lepšie, ako keď, napodobňujúc život   primitívnych ľudí, žijeme v najbezprostrednejšom styku s prírodou.   Polonahí, otrhaní, bosí sme sa tĺkli po horách a lúkach, pasúc   dobytok, chytajúc rybky, ryjúc cudzie zemiaky a pokladajúc vôbec   všetko za spoločný majetok, čo sa nám zažiadalo. Váľali sme sa pri   potokoch pod vŕbami, v hájoch pod smrekmi, v najprirodzenejšom   spolužití chlapci a dievčatá. Situáciu, ktorú predstavuje Tizianov   obraz ,Nymfa a pastier4, sme bez počtu ráz napodobnili. Že sme často   vyčíňali i hry satyrov, hoci sme holý len 12—-15-ročné deti, nemohol   by som tiež odtajiť.
    </tei:p>
    <tei:p>
     Medzi najprvotriednejšie rozruchy patrilo, keď sme šli v temnejšie   noci s kárami v čas kosby obilie kradnúť. Čo mal chudobný človek   robiť? Úroda bola planá, zárobku nebolo ani toľko, čo by si fajku   tabaku kúpil: neostalo iné, ako pomáhať si, ako si mohol, ak si   nechcel hladom kapať. A veru neboly tie podujatia bez nebezpečenstva.   Koľko ráz sa stalo, že kradošov zbili až do smrti. Ľudia bránili svoj   majetok, ktorého zväčša
    </tei:p>
    <tei:p>
     tiež nemali nazvyš, kolmi, sekerami, nožmi, ba i strelnou   zbraňou.
    </tei:p>
    <tei:p>
     Naňo mal doma troch synov a dve dievčatá. Najmladší mal osem   rokov, najstarší synovia, ktorí boli ešte pri ňom, Mišo a Juro, mali   19 a 21 rokov. Keď mala vyjsť výprava, podvečer boli vyslali špehúnov   podľa možnosti na polia, čím ďalej ležiace, aby sa presvedčili, či sú   nie strážené. Špehúnmi sme boli vždy my mladší. Stalo sa, že nás   ponaháňali, lebo veď naši spoluobčania veľmi dobre vedeli, prečo sa   takí chlapčiskovia večerom potĺkajú po poliach. Beda bolo tomu, kto   sa dostal do nepriateľských rúk! Vymlátili ho nemilosrdne. Pamätám sa   na prípad, že osemnásťročnému synovi dobrého gazdu prestrelili nohu,   a hoci bol dlho chorý, neopovážil sa ísť žalovať, aby nevyšiel i jeho   hriech najavo. I to sa stalo, že našli v poli na smrť dobitého.   Vyšetrovanie nemohlo nájsť ubijcu, hoci rodina s istotou vedela, kto   je to. Nechceli vyjsť s farbou, že sa to stalo pri obrane proti   zboju. Obyčajne sa roztrusovalo, že ho niekto zbil alebo zabil zo   žiarlivosti, dolapiac ho pri žene alebo milenke.
    </tei:p>
    <tei:p>
     A na takéto nebezpečné výpravy sa odvažovali preto, aby na   dvojkolesovom vozíku vzali niekomu niekoľko snopov ovsa alebo   jačmeňa, ktorého hodnota mohla byť niekoľko šestákov!
    </tei:p>
    <tei:p>
     Raz sme boli i na dreve v obecnej hore. Kradnutie obecného dreva   nebolo také nebezpečné; tu bolo najhoršie, že sa mohlo pridať, že   človeka zapísal hájnik a že ho úrady odsúdily na pokutu a náhradu.   Milé to nebolo, lebo to urobilo mnohonásobne väčšiu sumu, než aká sa   utŕžila za ukradnuté drevo.
    </tei:p>
    <tei:p>
     Naňo sa dohovoril so švagrom s horného konca, s Pávom Kozlíkom.   Shovárali sa v dlhých prestávkach, v ktorých fajčili zo zapekačiek,   odpľúvajúc.
    </tei:p>
    <tei:p>
     — Ty, Pavo, nešiel by si ty dnes večer do Ráztok po drevo? —   spýtal sa ňaňo.
    </tei:p>
    <tei:p>
     O chvíľu Pavo povedal;
    </tei:p>
    <tei:p>
     — A čože, už nemáš dreva?
    </tei:p>
    <tei:p>
     — Mať ešte čosi mám. Ale by mi bolo predať ktorýsi metrík, niet   groša v dome ani na soľ. Kone máte doma, mohol by si ísť.
    </tei:p>
    <tei:p>
     Pavo sa ohrýzal, že mu je podsebný bosý, že si roh rozrazí.
    </tei:p>
    <tei:p>
     Nerozumel som celej veci. Prečo mal ísť Pavo po drevo, keď chýbalo   ňaňovi?
    </tei:p>
    <tei:p>
     Nezmúdrel som z toho dohovoru, lebo keď ma ňaňo zbadal, že   počúvam, čo hovoria, zakričal na mňa, aby som sa pratal, lebo ma tak   kopne, že sa všetko vo mne smieša.
    </tei:p>
    <tei:p>
     Keď sa večer sotmelo, Mišo a Juro zapriahli do kolies a šli do   Mlák na drevo. Keď som chcel ísť s nimi, vzali ma so sebou. Cestou sa   ticho dohovárali.
    </tei:p>
    <tei:p>
     Mišo, starší, mal čaptavé nohy a vždy kútiky na ústach; nebol   naskrze mocný šuhaj, ale drel ani hovädo, nadkladal sa za každého.   Juro bol územčistý, širokých pliec, vrtký šuhaj, ale hľadel radšej za   dievčatami ako za robotou.
    </tei:p>
    <tei:p>
     Mišo povedal:
    </tei:p>
    <tei:p>
     — Len či svák odviedol Maťa. (Maťo bol hájnik.) Nevidel si ho? Čo   povedala Mara? (Mara bola ich desaťročná sestra.)
    </tei:p>
    <tei:p>
     — Mara povedala, že ho okolo domu nebolo vidno. Dopytovať sa bála,   aby ju nezbadali, a okrem toho sa bojí i psa.
    </tei:p>
    <tei:p>
     — Ak nás dochytí, bude zle-nedobre.
    </tei:p>
    <tei:p>
     — Neboj sa, iste šiel za svákom.
    </tei:p>
    <tei:p>
     Prišli sme do riedkej hôrky pred húštinou. Mesiac trúsil bledé   svetlo po skalnatej ceste a po lúčke, ktorou sa hadila. Onedlho sme   prišli pred veľké hŕby naukladaného okrúhleho dreva. Mládenci   vypriahli kone, sviazali im predné nohy a pustili ich na pašu. Kone,   skackajúc po lúke, hlasno rnmádzgaly trávu.
    </tei:p>
    <tei:p>
     Mišo a Juro obzerali hŕby a vybrali z nich niekoľko tenších rohov,   ktoré bolo ľahšie popíliť a pokálať na polená ako hrubé klady, s   ktorými by si i tak neboli mohli dať rady. Rozpílili ich na polovice   a pokládli na kolesá za dosť krátky čas. Kým strýkovia pílili, ja som   musel vyzerať, či nejde hájnik s niektorej strany. Veľmi som sa bál,   že príde, lebo som mal strach, že môže nastať bitka, ktorá ktovie ako   sa skončí, keď Maťo mal pušku.
    </tei:p>
    <tei:p>
     Šťastlivo sme prišli domov krátko po polnoci. Naňo vyskočil len v   nohaviciach, keď počul hrkotať voz, a všetci traja sa razom dali do   dreva: rozpílili a pokálalí ho na siahovicu a ešte za tmy šli s ním   do mesta.
    </tei:p>
    <tei:p>
     Hoci ňaňovci bývali na konci dediny, mali jednako susedov, ktorí   veľmi dobre počuli príchod voza a kálanie dreva v noci. Boli   načistom, o čo ide. Veď to bola nočná práca, ktorú i oni často   robievali, a preto boli hluchí a slepí, ako inokedy bývali   Svoreňovci.
    </tei:p>
    <tei:p>
     Ech, ono je len ťažšie byť statočným človeku
    </tei:p>
    <tei:p>
     chudobnému ako biskupovi alebo direktorovi banky.
    </tei:p>
    <tei:p>
     Alebo sa má vec naopak? Nuž: homines sumus.
    </tei:p>
    <tei:p>
     Ráno som sa spýtal Mary, prečo ňaňo posielal sváka Kozlíka do hory   po drevo, keď on chcel ísť.
    </tei:p>
    <tei:p>
     — Joj, aký si ty sprostý, Jožo, — smiala sa Mara, hojdajúc sa na   oji hnojničiaka a ujedajúc ovsený poplan. — Ani to nevieš?
    </tei:p>
    <tei:p>
     — Neviem. Nuž prečo?
    </tei:p>
    <tei:p>
     — Preto, aby hájnik išiel za nimi do Ráztok a ahy sa neplietol v   Mlákach.
    </tei:p>
    <tei:p>
     — Nuž a či sa dal sváko Kozlík namiesto ňaňa chytiť v Ráztokách?   Hahaha, aká si ty sprostá, Mara, nie ja!
    </tei:p>
    <tei:p>
     — Ty si sprostý, ty, ty, ty! — pichala Mara do mňa ukazovákom a   vytriešťala okále. — Veď sváko Kozlík išiel len pomaličky cez háj a   nedotkol
    </tei:p>
    <tei:p>
     sa kúska dreva ani za celý svet. Iste vyčíňal len fígle s   hájnikom. Povedal mu akiste, že si príde po drevo, veď ho tam   nebude.
    </tei:p>
    <tei:p>
     Keď sa večer sišla celá rodina, neshovárali sa o inom, ako kto v   dedine koľko peňazí poslal z Ameriky. Skoro všetci, čo boli „za   mlákou“, posielali na dedinské pomery veľmi značné sumy.
    </tei:p>
    <tei:p>
     — Keby sa už len ktorýsi z vás mohol ta dostať! Hej, ale by sa nám   omľaslo! — končieval ňaňo rozhovor.
    </tei:p>
    <tei:p>
     Najväčšia ich túžba bola dostať sa do Ameriky. To bolo ich   eldorádo: všetky sny o blahobyte a šťastí sa viazaly k tomu. Sami si   nemohli pomôcť a vtedajšej vláde na pozdvihnutí ich hmotných pomerov   nezáležalo. Naopak. Ona potrebovala mizerných otrokov, ktorých páni   mohli čím lacnejšie využitkovať.
    </tei:p>
    <tei:p>
     Nádej, že sa dostanú raz do Ameriky, im oslaďovala horkú biedu.   Naňo často napínal svaly na chudých lícach, prežierajúc sliny a   tešiac sa, že však i na nich spŕchnu americké toliare, a vtedy si i   on bude môcť pomastiť svoje vpadnuté brucho.
    </tei:p>
    <tei:p>
     Stará mať bola chudá ako trieska, nebolo na nej masti ani za   orech. Drhla celý deň a hundrala na všetko. Kedy a čo ona jedla,   nemohol som pobádať. Cez tie vakácie, keď som bol tam, mala dvanáste   dieťa. Myslím, že tí ľudia mali toľko detí i preto, lebo sa len pri   krste a na pohrebnom kare najedli do sýtosti. Vtedy sa pokladal ňaňo   za oprávneného požičať na zmenku niekoľko zlatých. A keďže sa jedna   či druhá udalosť prihodila dosť často, rástol dlh, ktorý nevládali   splácať. Z dvanástich detí im umrelo polovica.
    </tei:p>
    <tei:p>
     Tentoraz po pôrode stará mať ochorela, a keď kadejaké domáce lieky   nepomáhaly, ňaňo musel sa s ťažkým srdcom odhodlať doviezť lekára,   doktora Búroša, ktorého som dobre poznal, lebo sa veľmi často i u nás   obracal. Bol vysoký, mocný chlap, ešte mladý, veľmi rázneho   vystupovania.
    </tei:p>
    <tei:p>
     Keď vošiel do ňaňovcov, prvé bolo, že prskal a fúkal:
    </tei:p>
    <tei:p>
     — Do Paroma, veď sa tu človek zadusí! Pootvárajte obloky!
    </tei:p>
    <tei:p>
     Pristúpil k posteli, na ktorej ležala stará mať a hľadela najašene   naň. Búroš vyhádzal zpod nej všetky nečisté handry.
    </tei:p>
    <tei:p>
     — Dajte jej čistú bielizeň! Veď od toho smradu musí skapať!
    </tei:p>
    <tei:p>
     Babica a kmotry skákaly a behaly, ani keby ich palicou naháňal, a   podonášaly čisté plachty, košele a preobliekly chorú, hoci to   pokladaly za veľmi neprimerané počínanie.
    </tei:p>
    <tei:p>
     Kdeže i nie! Veď čistú bielizeň hneď zanečistí!
    </tei:p>
    <tei:p>
     Búroš ju s eskamotérskou rýchlosťou poprezeral a ustálil, že má   popôrodnú horúčku. Najprv povedal babici svoju mienku a žatým nadal   ňaňovi, stojacemu skrúšene pri posteli:
    </tei:p>
    <tei:p>
     — Vy, starý trúp, mali by ste mať rozum! Načo sú vám detiská? Máte   ich len, aby vám mrely. Nemáte sami čo jesť s deťmi, a plodíte nových   hladošov! A biednej žene nedáte pokoja! Hanbite sa!
    </tei:p>
    <tei:p>
     Naňo sa škrabal za uchom.
    </tei:p>
    <tei:p>
     — Ja za to nemôžem. To je Pán Boh na vine.
    </tei:p>
    <tei:p>
     — Netárajte také sprostosti! Také staré rešeto, ako je vaša žena!   Vy ste zver bez rozumu a uva-Fujete svoju hlúposť na Pána Boha!   Hanbite sa!
    </tei:p>
    <tei:p>
     Žatým porozprával obšírne a dôkladne, čo a ako majú s ňou robiť,   vzal klobúk a palicu, že pôjde.
    </tei:p>
    <tei:p>
     — Príďte mi každý deň povedať, ako s ňou bude. Rozumeli ste?
    </tei:p>
    <tei:p>
     — Rozumeli, rozumeli, — podotkol ňaňo nepokojne, lebo mu prišlo   platiť za návštevu.
    </tei:p>
    <tei:p>
     — Nuž a prosím ponížene, čože sme im dĺžni?
    </tei:p>
    <tei:p>
     — Päť zlatých! — odvrkol Búroš a pozrel na ňaňa.
    </tei:p>
    <tei:p>
     Naňo tak bolestne skríkol, ani keby ho niekto bol nožom   pichol:
    </tei:p>
    <tei:p>
     — Pre Pána Boha, päť zlatých!
    </tei:p>
    <tei:p>
     Iste mu mihlo hlavou, že päť zlatých dostane za láktor dreva, a   koFko je to roboty a prípadne
    </tei:p>
    <tei:p>
     i nebezpečenstva pokuty! A tu taký panák obzrie ženu za čas, čo by   si sa ledva Otčenáš pomodlil, a pýta za to päť zlatých!
    </tei:p>
    <tei:p>
     — Čože, zdá sa vám to mnoho? — pýtal sa lekár a zapálil si   cigaretu.
    </tei:p>
    <tei:p>
     — Veru jc to len ukrutne mnoho, a ani ich nemám, — žaloval sa   ňaňo, na čo mu kmotry dosviedčaly.
    </tei:p>
    <tei:p>
     — Tak koľko mi chcete dať? Dve-tri zlatky? Vy starý ozembuch, vy   si robíte kratochvíľu, a ja sa musím potom babrať s vašimi starými   babami!
    </tei:p>
    <tei:p>
     — Možno, bude dosť i dve zlatky, — opovažoval sa ňaňo nesmelo. —   Veď ich volali i do iných domov; tam si to nahradia.
    </tei:p>
    <tei:p>
     — Tak dajte sem dve zlatky a poďme.
    </tei:p>
    <tei:p>
     Žatým navštívil ešte niekoľkých chorých v dedine, ktorá je veľmi   roztratene stavaná, takže šli vozmo. Keď prišiel ňaňo domov s   medicínou, rozprával, že mu Búroš i tie dve zlatky vrátil, vraj za   to, čo ho po obci vozil.
    </tei:p>
    <tei:p>
     — Ešte mi i zavárania dala jeho pani. Keď sa soberieš, musíš mu   ktorési to vajce poslať, Katra.
    </tei:p>
    <tei:p>
     O dva týždne stará mať zasa tak drhla ako pred chorobou. Pán Boh   vie, čo v nej trvalo.
    </tei:p>
    <tei:p>
     Vajcia Búrošovi doniesla Marka. Ale keď jej doktorka ponúkla za ne   peniaze, nemohla sa premôcť a prijala ich.
    </tei:p>
    <tei:p>
     Skoro celé dva mesiace som bol na dedine, a hoci som sa zavše i   nahladoval tam, ostala mi jednako na môj tamojší pobyt jedna z   najmilších rozpomienok môjho života.
    </tei:p>
    <tei:p>
     Rozísť som sa zle rozišiel s ňaňovcami.
    </tei:p>
    <tei:p>
     Pásli sme husi na lúke. Pritom sme na potoku
    </tei:p>
    <tei:p>
     ,kačky strieľali Totiž hádzali skalky plocho na vodu, aby   skalka, viac ráz sa odraziac, skákala po vode. Podarilo sa mi pritom   šťastlivé zlomiť jednej z husí nohu.
    </tei:p>
    <tei:p>
     Nič by sa nebolo stalo, keby to bola bývala hus cudzia, ale bola   to hus ňaňovcov. Doniesli sme ju domov, kde ju dorezali. Mňa ňaňo za   moje ustávame poriadne vymlátil remeňom a vyprášil z doma, hoci sa už   mrkalo.
    </tei:p>
    <tei:p>
     Bol pre čosi rozčertený a tak stačil tento môj priestupok na ten   veľký výkon, ktorým sa ňaňovci s mojimi rodičmi nadlho   rozkmotrili.
    </tei:p>
    <tei:p>
     Už som od dávnejška pobadal, že stará mať najmä pri jedení tak   zazerá na mňa, ako by mi žičila, aby som sa každou švábkou zadusil.   Teraz nahliadam, že ma s istou oprávnenosťou nenávidela, keďže som i   jej i deťom zo skúpeho jediva ešte odjedal nepomerne veľkú čiastku.   Najmä keď sme jedli kašu s bryndzou, rozhádzanou na jej povrchu,   nestydatým, zručným zámachom drevenej lyžice vždy som s nej viac pre   seba zabral, ako prináležalo na jedny lista, usilujúc sa ju čím   najrezkejšie prežrieť, aby som útok mohol opakovať, kým ešte bolo   niečo bryndze na kaši. Ostatní si vždy brali ku každej lyžici len   omrvinky, kým ja som sa napchával čistou bryndzou.
    </tei:p>
    <tei:p>
     — No, zadus sa ňou, zadus, ty troviteľ, — napomínala ma láskavé,   keď mi raz zabehlo, pozerajúc na mňa očami ani dvoma rozpálenými   nebožiecmi.
    </tei:p>
    <tei:p>
     Stará mať bola chudá, koža na nej samá vráska, na vyťahanom hrdle   jej sedel veľký hrboľatý hrvoľ, ústa mala tenké, zuby zlé: špatné   babsko. Stále
    </tei:p>
    <tei:p>
     frflala, či ju uiekto počúval, či nie; všetky svoje myšlienky   vyslovila, ako sa v nej vyliahly. Zavše som dopočul, ako či pred   mužom, či pred synmi na mňa nadávala, že ich vyžieram, čo ma už   diabli neberú.
    </tei:p>
    <tei:p>
     Ale čo som si ja z jej rečí robil? Nič. Ani najmenej som sa nimi   necítil urazený, už i preto nie, lebo ona do každého zapárala.
    </tei:p>
    <tei:p>
     Jednako, keď sa vyskytla príčina ma vystrnadiť
    </tei:p>
    <tei:p>
     z domu, ňaňo, proti mne jej rečami nepriateľsky naladený, tentoraz   ju použil, už i preto, lebo mu otec dávno nebol nič poslal, hoci sa   dosť navyzvedal od každého Hrabovčana, ktorý prišiel z mesta, či mu   môj otec niečo ,neodkázal‘.
    </tei:p>
    <tei:p>
     Padlo na váhu i to, že sa odstránily i jedny nebezpečné pysky od   husacej pečienky.
    </tei:p>
    <tei:p>
     Keď ma takto po rodinsky vyhodili — najmenší strýk a stryná ešte i   skalami hádzali do mňa, čo som, pravda, junácky rovným spôsobom   odplácal
    </tei:p>
    <tei:p>
     — utekal som k ujcovi Cúdorovi na vrchnom konci dediny, lebo som   sa bál nocou pešo domov ísť.
    </tei:p>
    <tei:p>
     U ujca sa mi dali najesť do vôle božej, a preto som i z vďačnosti   rozprával na ňaňovcov všetko zlé, čo som vedel a vymyslel, maľujúc   čerta omnoho černejším, ako bol v skutočnosti, ako je to už oddávna   zakorenený ľudský zvyk.
    </tei:p>
    <tei:p>
     Ráno som sa rozbehol domov, prejdúc poľahky osem-desať kilometrov   do Stráňova. V ostatnej dedine pred mestom som začal rozmýšľať, ako   ma prijmú doma. Obával som sa, že ma otec vymláti,
    </tei:p>
    <tei:p>
     a preto som začal plakať, aby som aspoň mať získal na svoju   stranu. Vedel som, že keď prídem domov plačúc, mať bude nadávať na   starých rodičov, a čo by i sto ráz oni mali pravdu. I s tým som bol   nacistom, že sa nepochválim, že som husi zlomil nohu, lebo by to   pokladali za veľmi veľký prečin. Ak bude otec do mňa veľmi dojedať,   poviem, že ma ňaňo preto vyhodil a vytrepal, lebo mu dávno peňazí   neposlal.
    </tei:p>
    <tei:p>
     Kráčajúc špinavou, ueriadne stavanou a biedne dláždenou ulicou   mestečka, nariekal som, že sa len tak ozývalo. Vošiel som do pitvora   s takým revom, že sa celý dom i susedia sbehli. Mať, ako vždy, varila   v kuchyni s dieťaťom na ramene. Pobádal som, aká je biedna. Otec   vybehol z dielne v nohaviciach, ktorých ošúchaná a poplátaná zadná   časť mu visela nad kolenami; na holých nohách mal obdraté pantofle a   na krku prevesený centimeter. Smial sa ako vždy.
    </tei:p>
    <tei:p>
     Tovariš, učnia, bratia, sestry, všetko sa sbehlo, ešte i susedky,   ktoré predstieranou sústrasťou zakrývaly škodoradosť nad iste nemilým   prípadom.
    </tei:p>
    <tei:p>
     Otec skríkol na mňa:
    </tei:p>
    <tei:p>
     — Čože ťa už dohnalo a čože tak reveš? .. . Čuš už, lebo ti pysky   tým cmúľom zapchám!
    </tei:p>
    <tei:p>
     I vytrhol cmúlik z ruky dieťaťa, ktoré ešte väčšmi začalo vrieskať   ako ja. Pritom ma drmal za plece.
    </tei:p>
    <tei:p>
     — Nože ho nedrm, — zvolala naň mať, vytrhnúc ma z jeho rúk. — Ty   komediant akýsi! Čože ti je, Jožičko, čo sa ti stalo? — pýtala sa a   pohladkala ma po hlave.
    </tei:p>
    <tei:p>
     Keď som však následkom jej ľutovania začal ešte väčšmi vyrevúvať,   stratila i ona trpezlivosť a buchla ma dosť dobre po chrbte.
    </tei:p>
    <tei:p>
     – Veď už toľko nevyrevúvaj, lebo ťa rozdriapem! — skríkla,   rozčúlene dupkajúc.
    </tei:p>
    <tei:p>
     — Keď ma, keď ma ňaňo ukrutne vymlátil, a ja som v noci musel   utiecť z domu, a ja som nič neurobil. Len oni všetci hovorili na nás,   že sme my len všivaví žobráci, nafúkaní na svoju biedu. A oni kradli,   čo videli-í!
    </tei:p>
    <tei:p>
     — Nuž a prečo ťa tak počastoval? Musel si čosi vykonať, čo sa   nesrovnáva s desatoro prikázaniami. Ty si len lotor! — kričal otec a   smial sa. — Poznám svoju fajtu!
    </tei:p>
    <tei:p>
     Otec sa vždy smial. Ešte i keď ho žalúdok bolel, keď si bol večer   predtým viac vypil, i vtedy sa smial.
    </tei:p>
    <tei:p>
     Vtom prišiel akýsi pán po šaty a záujem o mňa razom prestal na   veľké sklamanie susediek, ktoré, nespokojne hundrúc, šly za svojou   prácou.
    </tei:p>
    <tei:p>
     Mať ma vzala do kuchyne, dala mi kyslého mlieka a chleba a   vyrectovala ma, ako sa všetko vlastne prihodilo a ako ňaňovci   nažívajú. Viem, že som zasa luhal na nich, ako som len vedel. Matke   som sa priznal, že som husi zlomil nohu. Zakázala mi o tom hovoriť,   hľadiac len na to, aby som zle nepochodil. 0 to sa nestarala, či bude   na ňaňovcov zle-nedobre, keď ma takto, údajne bez príčiny, vyhnali z   domu, a to nočným časom.
    </tei:p>
    <tei:p>
     Nuž ale ženská politika bola vždy taká.
    </tei:p>
    <tei:p>
     Priznám sa, že som si, hoc i ako inteligent, nikdy hlavu nelámal   na niečom, čo sa ma bezprostredne netýkalo. Preto som nešpekuloval   ani na tom, čo je príčina toho, že niektorý človek je dobrej   vôle.
    </tei:p>
    <tei:p>
     i keď sa topí, a druhý zlej i na priateľovej svadbe (nie svojej).   Materialisti hovoria, že dobrá vôľa závisí len od telesného   nastrojenia. Ale prečo sa môj otec smial, i keď mal žalúdkové kŕče,   alebo smial sa i vtedy, keď v jeden deň pochoval troje detí,   umrevších mu na záškrt? Robil fígle, že odišly, lebo mater zle   varila. Primnoho bolo kapusty a zemiakov v jej strave.
    </tei:p>
    <tei:p>
     Otec sa bol vyučil svojmu remeslu v Stráňove, a keď sa stal   tovarišom, išiel na vandrovku do Pešti, kde u istého predmestského   krajčíra pracoval tri roky. Odtiaľ prišiel ako povestný, v Pešti   vyučený krajčír a číry Maďar nazpät do Stráňova a vzal si kuchárku   vicišpánovu za ženu, čím hneď získal i stoličných pánov za   objednávateľov.
    </tei:p>
    <tei:p>
     Všetky tieto okolnosti sú mi známe z rozprávok otcových, ktorý vše   v nedeľu popoludní, ležiac na posteli, rád vykladal svoje   skúsenosti.
    </tei:p>
    <tei:p>
     — Nuž všetci páni dali u mňa robiť, pravda, väčšinou na úver. K   tomu žiadali i to, aby som bol i dobrým Maďarom. Pre mňa, myslel som   si, ja vám budem, čim chcete, len zaplaťte! I mondokoval som im takou   krásnou maďarčinou, že nebohý Arpád musel mať horšie kŕče v žalúdku,   ako ja vše mávam. Ale oni ma chválili, že krásne hovorím. Len sa im   tak oči svietily od radosti ako máčikov! Fipánovie. Oni sami sa v tie   časy najradšej po slovensky shovárali medzi sebou; veď im slovenčina   ľahšie šla a vždy preskočili do nej, keď si chceli niečo tak od srdca   povedať. Ale so mnou by neboli iného slova stratili ako maďarského.   Chválili ma, ako krásne hovorím, a za chrbtom robili zo mňa posmech a   porúhali sa mi.
    </tei:p>
    <tei:p>
     Nuž aká diera, taký zápach.
    </tei:p>
    <tei:p>
     Zprvu som ja tie úvery len trpel, ale keď som začal na ten obchod   doplácať, nuž som sa po troche i ja slovensky začal s nimi shovárať.   A to tak okrem žartu. Koniec bol, že ma za niekoľko rokov všetci   pozanechávali, práve tak, ako ja ich maďarčinu. Už len aby som im   robil naprotiveň, stal som sa takým Slovákom, že len tak hučalo.
    </tei:p>
    <tei:p>
     Prišiel ku mne Tornyay Aladár, ktorý vygazdoval so svojím majetkom   a ktorého urobili akýmsi vyšším kancelistom. Kamarátil sa so všetkými   pánmi, ktorým všetky služby konal. Taký niktoš. I príde mi, a ak   Miška barátom, tak Miška barátom, aby som mu nielen ďalej čakal, čo   bol dlžen, ale ešte i nový oblek urobil.
    </tei:p>
    <tei:p>
     S ním prvým som sa začal po slovensky shovárať. „A veru, pán   Tornyay,“ — nepovedal som mu pán urodzený, čo ho veľmi škrelo, — „ja   som Im nie nijaký Miška barátom, ja som im pán majster Svoreň, ktorý   potrebuje svoje groše, lebo z ich daromných rečí nevychová šestoro   detí. (Toľko vás už vtedy bolo.) Keby som i ja mohol pyskom vyplácať   svojich veriteľov, bol by som najbohatším človekom v celej stolici.   Pán priateľ tuto, toto, takto: groše na stôl.“
    </tei:p>
    <tei:p>
     Hahaha, veru som ja tomu povedal. Utekal, ako keď psa obaríš.
    </tei:p>
    <tei:p>
     0 chvíľu prišiel ku mne hajdúch Paľo, aby som išiel naskutku k   pánu hlavnému slúžnemu. Nevedel mi povedať, čo chce so mnou. Bol vraj   u neho Tornyay a s tým čosi repentili. Spomínali „disznó, rouda   szabó, a však mu ja ukážem“.
    </tei:p>
    <tei:p>
     Smial som sa. Ale som im zakúril. Hajdúchovi
    </tei:p>
    <tei:p>
     som povedal, že prídem, keď budem mať stihu, a šiel som si do   Bergera trochu gurážu napiť. Nech čaká ten bruchaj.
    </tei:p>
    <tei:p>
     Keď otec takto rozprával, mať, ktorá vždy, ešte i v nedeľu   popoludní, niečo robila, keď nie iné, aspoň bielizeň plátala, vše   naskočila naň:
    </tei:p>
    <tei:p>
     — Veď si ty len najväčší chlap zo všetkých, keď si sám. Ale medzi   inými ani hlasu nečuť, ani chlapa nevidno.
    </tei:p>
    <tei:p>
     — Joj, ako to len môžeš povedať! A či som len pred týždňom   nevymlátil Cigánča, čo ti chcelo zásterku ukradnúť? Hahaha! Vidíš,   ako táraš do sveta.
    </tei:p>
    <tei:p>
     Všetci sme sa zasmiali, ešte i mať, ktorej sa to zriedka pridalo.   Videli sme, že otec robí len posmech zo seba, lebo išlo o 8—9-ročného   šarvanca, ktorého bol buchol so dva razy po chrbte, keď ho pristihol   pri krádeži.
    </tei:p>
    <tei:p>
     Žatým rozprával, ako hlavný slúžny naskočil naň.
    </tei:p>
    <tei:p>
     — Prvé bolo, že mi vyčitoval, že som pansláv. Potom mi hrozil, že   ma všetci páni od stolice nechajú. Zasmial som sa.
    </tei:p>
    <tei:p>
     „S Pánom Bohom, len nech mi poplatia, čo sú mi dĺžni. Veď beztoho   od niektorého z nich nevidím živého krajciara, len zmenky. Vyplácajú   ma zmenkami, ktoré ja musím žírovať, pričom vždy omnoho viac   vypožičajú, ako potrebujú pre mňa. Zmenky neplatia a sporiteľne mňa   naháňajú. Zlá je to hostina!“
    </tei:p>
    <tei:p>
     „To je nie pravda!“ zakričal na mňa. „Ja ich statočne   vyplácam.“
    </tei:p>
    <tei:p>
     „Áno, oni jediný. Ale čože, z nich nevyžijem
    </tei:p>
    <tei:p>
     Oni si dajú u mňa raz za päť rokov nejaké hábky nšiť za   pätnásť-osemnásť rímskych. Keď potrebujú lepšie šaty niekedy, tie si   dajú inde urobiť. Chvála Bohu!“
    </tei:p>
    <tei:p>
     „No, toto je jednako svinstvo!“ zreval a trepol penovku o stôl.   „Ja ich naučím móresu! Keď ich raz začnem sekýrovať, utečú za mesiac   zo Stranová.“
    </tei:p>
    <tei:p>
     „Ale oni?“ smial som sa. „Veď čože mi môžu urobiť? Čože som takého   urobil, za čo by sa mohli do mňa miešať?“
    </tei:p>
    <tei:p>
     — No, počuješ, to už zasa cigániš, že si sa s ním tak shováral, —   nadskočila naň mať.
    </tei:p>
    <tei:p>
     Otec sa smial.
    </tei:p>
    <tei:p>
     — Pravdu máš, neshováral som sa s ním tak, ale som sa mal. Aspoň   Búroš mi kázal, aby som s ním tak hovoril. Ale čože, každý nemá taký   pysk ako on.
    </tei:p>
    <tei:p>
     — Nuž, čo si vykonal?
    </tei:p>
    <tei:p>
     — Čo som vykonal? Vytiahol som knižku z vrecka a ukázal mu čierno   na bielom, čo zarobím od pánov od stolice a čo sú mi dlžni. Povedal,   že je to nie pravda.
    </tei:p>
    <tei:p>
     „Ak chcú, donesiem im aj výťahy zo sporiteľní, keď neveria.“
    </tei:p>
    <tei:p>
     Urobil tvár ani divý Turek a vrieskal, že sa v celom úrade   ozývalo.
    </tei:p>
    <tei:p>
     „No, tak! To je naozaj svinstvo! Počuješ, Aladár, a prečo vy tomu   človeku neplatíte? Veď je to škandál! Na lumpačky, karty, dievky máte   peniaze, ale remeselníka vyplatiť, to vám smrdí! Fuj, fuj, hanba, vy   lumpi!“
    </tei:p>
    <tei:p>
     Tornyay vytreštil naň oči.
    </tei:p>
    <tei:p>
     „A či si ty, Gézuško, lepší?“
    </tei:p>
    <tei:p>
     „Vedia čo, majster? Ja im tie peniaze poinkasujem. Ja, aby   vedeli.“ I tĺkol sa päsťou po prsiskách, že len tak dunelo. „Huncút   moje meno, ak nie!“
    </tei:p>
    <tei:p>
     — To všetko urobil len pyskom, — povedala mať.
    </tei:p>
    <tei:p>
     — Nezinkasoval ten ani krajciara. A ak i zinkasoval, zadržal to   pre seba. Veď je to zázrak, kde ten človek peniaze dieva. Ničoho   nemá: dom na spadnutie, koč stará haraburda, kone ledva na nohách   stoja, a také panstvo! To všetko v kartách premárni. Dcéra je   ľahkomyseľná a syn lumpísko. Čo by tomu peniaze Váhom tiekly, i tak   sa v tom deravom sude neudržia. Nebolo to zle, že som sa tých   loptošov striasol. Mám menej roboty, ale aspoň vidím groš za ňu.
    </tei:p>
    <tei:p>
     I obrátil sa a zívol, a o chvíľu chrápal, ani keby buka pílil.
    </tei:p>
    <tei:p>
     A zasa v jednu nedeľu popoludní bola u nás i Žofka Pipánovie.   Pipán bol dobrý gazda a býval v jednom dvore s otcom. A snášalí sa   ešte dosť dobre spolu. Ale len preto, že rodičia okrem trochu raždia,   čo učnia z hory nanosili, nemali nič vo dvore. Pravda, i prasa   kŕmievala mať. Nuž ale o to sa nemohli s Pipánom naťahovať, o tom   každý vedel, čie je. Ináč Juro Pipán všetko vyhlásil za svoje. Veď čo   by taký žobrácky krajčír mohol mať!
    </tei:p>
    <tei:p>
     Medzi štyrmi očami rečeno, my deti a učnia sme sa mu dosť dreva a   vajec nakradli, čo ako dával pozor. O ovocí v záhrade ani nehovorím.   To by nebol ustriehol, a čo by bol mal sto očí. I psov
    </tei:p>
    <tei:p>
     držal, ale s tými sme my boli väčší kamaráti ako on. Oni nám sami   ukazovali, kde je to najlepšie, a strážili, aby nás nikto   neprekvapil, keď sme boli na ňom.
    </tei:p>
    <tei:p>
     Ale Žofka bola celkom iný koreň. Bolo to dobré dievčatisko. Prišla   k nám, keď len mohla, a nestála nikdy podaromnici, podpierajúc dvere,   ale vždy sa chytila akejsi roboty. A bolo jej veru dosť a dosť. Veď   biedna mať pri toľkých deťoch naozaj nestihla všetko porobiť.
    </tei:p>
    <tei:p>
     I teraz si sadla k matke a pomáhala jej plátať. Keď sedely spolu,   nepočúvaly veľmi otcove rozprávky, ktoré už bohvie ktorý raz   rozprával, ale si obyčajne v tichosti šepkaly o svojich veciach.
    </tei:p>
    <tei:p>
     Otec si ľahol, soblečúc kabát a zobujúc povytláčané topánky, na   odkrytú posteľ, zapálil fajku s dlhou rúrkou a ako v driemotách   vykladal, kým nezaspal. My, čo staršie deti, sme ho počúvaly ako   apoštola.
    </tei:p>
    <tei:p>
     — Keď sme našu Hanku krstili, to vám bola paráda! Mať bola   kuchárkou u vicišpána, a tak nám prišiel Lipnický za kmotra. Doviedol   so sebou, aby sa mal s kým zabávať medzi takou čvargou, ako sme my   boli, i Szokeho, Barnássyho, Baksayho a ešte akýchsi dvoch či troch   potrimiskárov. Koč do kostola požičal mi vicišpán. Čože, vaša mať   bola osoba krásna, videla sa každému. Viem, že i pán vicišpán fFochal   na ňu, keď ho jeho stará, ten šošovičkový pyštek, nevidela. — Nože   netáraj také hlúposti, ty blázon, — ozvala sa mať od roboty. — No,   daj si pokoj, bola si ako z cukru. Ani z marcipánu. — I mľaskol   jazykom.
    </tei:p>
    <tei:p>
     — Nuž veď som už len bola inakšia ako teraz keď som sa pri tebe   zodrala na vecheť.
    </tei:p>
    <tei:p>
     —- No, hodná osoba si ty i dnes. Nejeden by si i teraz oblízal   paľúchy za tebou. No, ale, akože to bolo? Hja, hej, na vicišpánovom   koči sa zaviezli do kostola. Pravda, bez vicišpána, lebo on sa pre   mnoho práce, čo mali s kartami, musel dať pri krste zastúpiť... Ale   na večeru prišli, oj, prišli, a to včas, už o piatej boli tu. Kým   prišli ostatni hostia, vypili nám všetku varenú pálenku, vytrúbili   víno a zjedli celú šunku. Ja som sa divil, kde sa to do nich prace.   Veď, pravda, majú brušíská ani vahany. Podvečer prišli moji kamaráti   so svojimi ženami. Všetci boli pekne vyobliekaní, ako sa patrí, keď   idú na takú slávnosť, len páni boli ako šlajfiari, lebo sa im veru   pre hocijakého krajčírika nechcelo preobliekať čierne háby. Vyjesť ho   vyjedia, ale mu i trochu úcty dať, to už nie. Tak to vždy robievali a   robia i teraz. Doma chodia v tri razy prevracaných oblekoch a   napukajú sa, keď niet iného, i zemiakov s kyslým mliekom sťa prasce,   ale keď idú niekde do Pešti, alebo inde do sveta, to sa vyparádia. Tu   nevybije z nich remeselník, či kováč, či šuster, či krajčír, toho   mozoľného groša, v Pešti sa rozhadzujú, ako by im peniaze na lúkach   rástly namiesto trávy... Ešte bolo šťastie, že mať jednu fľašu   varenej pálenky zaratovala; šunky sme museli dokupovať, no a vína   bolo dosť v hostincoch.
    </tei:p>
    <tei:p>
     — Keď sa ti to len chce toľko omáľať, ty dudroš, a rád si bol, že   prišli, — zahriakla ho zasa mať.
    </tei:p>
    <tei:p>
     — Pravdaže, bol som rád, lebo je človek už raz taký hlúpy. Radi sa   otierame o väčšieho pána, a
    </tei:p>
    <tei:p>
     čo sa nám hneď i koža oškúli pritom. Vlak, Žofka? Hahaha! Hej, o   teba by sa bolo radosť ošúchnuť. ty máš kožtičku ako najfajnejší   hodváb.
    </tei:p>
    <tei:p>
     — Pán majster, ak mi nedáte pokoj, ústa vám sošijem touto ihlou,   keď zaspíte, aby ste vedeli! — zvolala Žofka, vytriešťajúc naň hrozne   oči a hroziac mu ihlou.
    </tei:p>
    <tei:p>
     — Juj, aká si strašná, ako sa ťa bojím! Ale čo ako, mať má svoj   rozum, lebo husi a sviečkovicu — vidíte, jedli sme ako páni —   nepredložila celú tým žrútom, ale oddelila ich na zvláštnej miske,   takže sa i nám ostatným dostalo z tej dobroty. . . Nuž víno sa pilo   veselo, a keď sa dobre zvečerilo, nž táto izba len tak hučala od   spevu. Páni si zasadli do karát v bočnej izbe, ale keď prišli   neskoršie i Cigáni, nechali všetko tak, a pijúc a spievajúc,   tancovali čardáš o dušu spasenú. Keď boli docenganí, všetci sa   oblápali a bozkávali so mnou a s mamou . .. — Joj, necigáň, bola by   som im okále vyškriabala! — Ale, veď ako s kmotrou, no ... — Či s   kmotrou-nekmotrou, nebozkával sa so mnou ani jeden. Keby si už len   toľko netáral! Žofka, hryzúc niť zúbkami, hľadela na otca a kývala mu   odpieravo hlavou.
    </tei:p>
    <tei:p>
     — Nuž, keď nie, tak nie. So mnou sa veru bozkávali. Hlavný slúžny   Szôke mi povedal, že ak nedodržím ,per tu‘ poriadne a statočne, že ma   vyzauškuje, hoc i na ulici.
    </tei:p>
    <tei:p>
     — Ujko, ale však si netykáte s ním? — pýtala ‘a prekvapene   Žofka.
    </tei:p>
    <tei:p>
     — Veru verím, že nie. Niekoľko dní po krste som sa sišiel s ním na   ulici a pozdravil som ho: „Servus, pán Géza!“ Viete, čo mi na to   povedal? Toto: „nech idú sem, majsterko! Oni sú strašný hlupák. Z   vďačnosti za dobrú večeru im trochu hlavu napravím. Nech nikdy neberú   za hotový groš niečo, čo im páni v opitosti povedia. Ani to nech   neberú za isté, čo im povedia, keď sú triezvi, ale to, čo v opitosti,   už celkom nič. Oni sú sprostý, smradľavý krajčír, ja ako pán si s   nimi tykať nemôžem a ani nesmiem. A ak sa opovážia ma ešte raz tak   sprosté osloviť ako teraz: ,Servus, pán Géza!‘ — tak ich hoci na   ulici vyfliaskam!“ Krútil jedovaté hlavou a frngal mi ukazovákom pred   nosom: „Nech ich od toho ruka božská chráni. Vedia: nech tykajú   vicišpánovi, hlavnému notárovi, fôišpánovi, drotárovi, žobrákovi a   hoci Franc-Jozefovi, ale mne nie, lebo len do tých čias majú zdravé   kosti v tele. A teraz: marš, nech sa pracú!“ Hahaha!
    </tei:p>
    <tei:p>
     — Dobre sa ti stalo! -— doložila mať.
    </tei:p>
    <tei:p>
     — Po takomto vyškolení som vedel, že panská láska je na zajačom   chvoste, neopovážil som sa ani hlavnému notárovi, ani ,nočnej tme1 —   Barnássymu skoro ani pozdraviť, keď som sa s nimi sišiel. A so svojím   duchovným kmotrom, s pánom vicišpánom Lipnickým, som ešte najhoršie   obišiel. To je najväčší lotor zo všetkých.
    </tei:p>
    <tei:p>
     — Nože netáraj také sprosté reči, nie, — zahriakla ho zasa mať,   ktorú mrzelo, že pred Žofkou nadáva na takých veľkých pánov.
    </tei:p>
    <tei:p>
     Žofka sa neopovážila ani hlavy zdvihnúť od šitia.
    </tei:p>
    <tei:p>
     čo sa bála, že ju hneď zavrú, i keď len počúva také strašné   reči.
    </tei:p>
    <tei:p>
     — No, veď ty dobre vieš, ako ma dostal. Dal ma zavolať do   kancelárie. Zastal som úctivé pri dverách a len som sa poklonil:
    </tei:p>
    <tei:p>
     „Služobník ponížený!“
    </tei:p>
    <tei:p>
     Vicišpán sedel pri stole, fajka, ako vždy, mu trčala z úst.
    </tei:p>
    <tei:p>
     „Dobrý deň, Miháľ. Dal som ťa zavolať, lebo mám niečo pre   teba.“
    </tei:p>
    <tei:p>
     Myslel som si: „Toto je, hFa, jednako len najstatočnejšia duša zo   všetkých, veď mi tyká, ako sa na poriadneho kmotra patrí. To mu i ja   budem tykať, aby sa neurazil.“ — I odpovedal som:
    </tei:p>
    <tei:p>
     „Nuž čože rozkážeš, veľkomožný pán kmotor?“ Yicišpán vyložil   okuliare na čelo a díval sa chvíľku na mňa, pukajúc z fajky.
    </tei:p>
    <tei:p>
     „Miháľko, ty mi nemusíš tykať. Ja ti budem. Ale ty mi nesmieš,   lebo je to nie zvyčajné medzi pánmi. Väčší menšiemu tyká, ale menší   alebo mladší mu jednako len oniká, vieš? Pozri, ja tykám   praktikantovi, mladému Barnássymu, ale on mi povie: ,oni Šándor   báči‘.“
    </tei:p>
    <tei:p>
     „Nuž to im i ja môžem povedať: ,oni Šándor báči‘.“
    </tei:p>
    <tei:p>
     „To už zasa nie, lebo to si len páni medzi sebou môžu povedať, a   ty si síce poriadny človek, no, ale pánom si nie. Ty mi povieš   jednoducho: ,veľkomožný pán vicišpán4, vieš?44
    </tei:p>
    <tei:p>
     „To budem tak s veľkomožným pánom vicišpánom ako hajdúch.   Rozumiem. I tomu tykajú, a on veľkomožnému pánu vicišpánovi   oniká.“
    </tei:p>
    <tei:p>
     „Tak, tak, tak! Vidím, že si nie cepom udretý.
    </tei:p>
    <tei:p>
     Len keď budeme sami, tak medzi štyrmi očami, môžeš mi povedať i   ,veFkomožný pán kmotor4, ale tykať, božechráň! Nuž ale ja som ťa pre   toto nedal volať, ale chcem ti dožičiť zárobok, ak chceš.“
    </tei:p>
    <tei:p>
     „Ďakujem ponížene, veľkomožný pán vicíšpán, ako by som   nechcel?“
    </tei:p>
    <tei:p>
     „Ako vieš, každý rok treba pre čiastku stoličných hajdúchov háby,   dolomány a plášte šiť. Ak chceš, dám to tebe. Ceny sú také, že sa pri   tom dá pekne zarobiť.“
    </tei:p>
    <tei:p>
     „Ďakujem ponížene, nadšágoš ališpán úr,“ i pobehol som k nemu a   bozkal mu ruku, ktorú mi milostivé vytrčil, ale nie dlaňou navrch,   aby som mu ťapol do nej, ale chrbtom, dvíhajúc mi ju pod ústa.
    </tei:p>
    <tei:p>
     — Čože to spomínaš také hlúposti? — odvrkla mať. — Veď sa to   rozumie, že pánom treba ruku bozkať.
    </tei:p>
    <tei:p>
     — Hahaha, veď ja nič, všetko je v poriadku. Len to je chyba, že   keď som prácu vyhotovil, kvitanciu na peniaze podpísal, tak ich   dostal do rúk môj kmotor radostný a všetko, čo by som bol zarobil, on   zadržal pre seba, aby som mu, vraj, tých niekoľko stovák ako kmotrovi   požičal. Čože som mohol urobiť? Podpísanú kvitanciu mal na celú sumu,   bol som rád, že mi aspoň toľko dal, že som za látku a prácu zaplatil.   Pravda, nezarobil som za svoju robotu ani krajciara. Keď som ho o   niekoľko mesiacov prosil o peniaze, vyhodil ma, a keď som zasa išiel   k nemu, hajdúsi ma nepustili ani do predizby. Hahaha! Tak som   obišiel. Tak veru so
    </tei:p>
    <tei:p>
     svojím panským priateľstvom. Nechal som ich tak a vykýchal sa i na   ich maďarčinu . . .
    </tei:p>
    <tei:p>
     Otec zamíkol, fajka mu z ruky vypadla, a o chvíľku chrápal podľa   svojho zvyku.
    </tei:p>
    <tei:p>
     Žofka Pipauovie mala vtedy so šestnásť rokov. Bolo to dievča pekne   urastené, hoci tváre dosť obyčajnej. Oči a ruky mala pekné. Te   podivné, ako a podľa čoho sa vyvinuje ľudská povaha. Jej otec bol   vydriduch a skupáň, závistník: malo ho poraziť, keď nejaký známy   prišiel k neočakávanému grošu. Pomôcť niekomu bola preň trpká práca.   Jeho žena bola baba nehybná: kde ju sotil, tam bola. Robota sa jej   lepila na ruky ako smola, s nijakou nemohla prísť na koniec. Žofka   bola pravý opak rodičov: kde, kedy mohla, pomáhala prácou, darmi.   Iste to nerobila na základe nejakých náuk alebo rozvažovania. Jej   city ju hnaly do toho. Nemohla zniesť pohľadu na hocijaké trápenie,   aby ju nenútilo chcieť pomôcť. Pri ohni ratovala, čo mohla, takže sa   viac ráz i poranila. Vodu vláčila do spadnutia. Bolo dojemné hľadieť   na ňu, ako drhla do pretrhnutia. K nám pribehla, keď stihla, hoci sa   jej preto i otec i mať dosť nahrešili, ba i ubili ju preto. Pribehla   zavše s náručím dreva.
    </tei:p>
    <tei:p>
     a hodiac ho pod sporák, odtisla našu utrápenú mať od koryta a   chytro prala alebo umiesila cesto na chlieb, nútiac ju, aby si trochu   oddýchla. Pritom sa vždy smiala a vyškierala biele zuby.
    </tei:p>
    <tei:p>
     Pri svojom otcovi som sa presvedčil, aká ľahostajná je   nevzdelanejšiemu človeku národnosť a
    </tei:p>
    <tei:p>
     vôbec všetky ideálnejšie myšlienky a predstavy. Otec si, možno,   nikdy neuvedomil, že je on Slovák a že je od neho podlosť, keď sa pre   hmotné výhody vydáva za Maďara. Práve tak, ako bezmyšlienkovite sa   stal Maďarom, prešmykol sa pre priaznivé sa vyvinujúce pomery zasa k   Slovákom. Maďari ho opustili a Slováci mu dali kúsok chleba, i stal   sa zasa Slovákom, ani netušiac o tom, že urobil niečo záslužného.
    </tei:p>
    <tei:p>
     . V tisíc starostiach o každodenný chlieb mu veru nikdy ani na um   neprišlo rozmýšľať, ako by sa on bol vyslovil, o takých   daromnostiach, ako je národnosť, alebo vôbec politika. A tak je to i   s ohromnou väčšinou uášho pospolitého ľudu. Pravda, neskoršie mu   nahovorili, aký záslužný skutok vykonal, keď sa na základe lepšej   rozvahy vrátil ku svojej otcovskej národnosti, a on sa tým i rád   honosil, ako rozpoznal nespravodlivosť a utláčanie Maďarov, a preto   ich opustil. Že sa s ním časom, vývinom jeho slovenského   odberateľstva, stal tento obrat, bolo zásluhou Búrošovou, ktorý   svojím spôsobom vždy vŕtal doň a naháňal mu odberateľov, najmä   dedinských kňazov, notárov, učiteľov a niekoľkých Slovákov, ktorí v   tie časy ešte po mestách
    </tei:p>
    <tei:p>
     a mestečkách nesklonili hlavy pod stále väčšmi vzrastajúcim   maďarským terorom.
    </tei:p>
    <tei:p>
     Bolo mi skoro dvanásť rokov, keď ma poslali na gymnázium. Chodil   som päť rokov do ľudovej školy, lebo som, ako všetci moji súrodenci,   často prechorieval. Bolo nás spolu jedenásť, a na živote zostalo len   troje. V našom domci boly napredku
    </tei:p>
    <tei:p>
     i nazadku po dve izby, po jednej väčšej s dvoma
    </tei:p>
    <tei:p>
     a po menšej s jedným oblokom. V zadných, vo väčšej bola dielňa a v   menšej brlohy pre tovarišov a učňov. Napredku bývala vo dvoch malých   miestnostiach celá rodina. V jednej posteli spalo i troje menších   detí, kým smrť nákazlivými chorobami a neskoršie suchotami   nevyprázdnila dom. Mne
    </tei:p>
    <tei:p>
     sa tak zdá, že bol u nás vždy niekto chorý. Napokon po dlhom   trápení i mať odišla z kuchynského očistca na zaslúžený odpočinok do   cintorína. Umrela tiež na suchoty, keď jej nebolo ani štyridsať   rokov. Úbohá, nešťastná trpiteľka! Jej koľko-toľko ľudský život   trval, možno, len rok, lebo ako porodila prvé dieťa, stala sa otrokom   rodinného života. Vždy ju vidím v požehnanom stave, alebo s dieťaťom   na rukách v kuchyni variť, alebo iné práce konať. Otec bol voči nej   dobrý; nepamätám sa, že by sa bol s ňou vadil. Ona mu často robila   trpké výčitky s plačom. A mala prečo...
    </tei:p>
    <tei:p>
     Otec chcel nasilu, aby som sa i ja stal krajčírom. Sľuboval mi   hory-doly, ako ma dá vyučiť a že si môžem otvoriť dielňu vo väčšom   meste, hoc i v Pešti, a že budem pánom.
    </tei:p>
    <tei:p>
     Mať sa tomu spierala, hovoriac, že budem takým žobrákom ako otec.   Ale sotva by bola prerazila so svojou vôľou, keby nebol býval doktor   Búroš, ktorý skoro každý deň bol u nás.
    </tei:p>
    <tei:p>
     — Majteže rozum, majster! Vy žijete v biede a v sprostosti: dajte   chlapca do školy. A čo bude len pisárom, tak sa nebude aspoň toľko   mordovať, aby bol takým žobrákom, ako ste vy. Naučí sa i tomu, že   nesmie mať viac detí, ako vládze vychovať. Vy nesvedomitý človek!
    </tei:p>
    <tei:p>
     Otec sa vie díval s otvorenými ústami naň a zabudol sa i   smiať.
    </tei:p>
    <tei:p>
     — Zavrite ústa: naletí vám múch do nich. I tak sa tu ledva dýcha,   toľko ich je.
    </tei:p>
    <tei:p>
     Myslím, že Búroš sotva čo prijal od otca za naše liečenie. Ale   viem, že často požičal otcovi niekoľko zlatých, keď bola bieda   horúca.
    </tei:p>
    <tei:p>
     Ani ja som nemal vôle do krajčírstva. Keď som trochu podrástol,   spával som na svoje šťastie s tovarišmi a učňami, a tak som sa akiste   vykĺzol suchotám, ktoré riadily v predných izbách. Ale videl som, čo   tovariši vyčíňali s učňami, i prešla mi všetka vôľa byť takým   utrápeným tvorom. Presvedčil som sa i o tom, akým surovým, ukrutným   zverom je človek, keď môže popustiť uzdu svojim chúťkam proti   bezbrannému. Aké hnusoby robili zavše s niektorým učňom, nemožno   opísať. Ešte dnes, po mnohých rokoch, sa mi sovrie ruka do päste, keď   na to pomyslím. Iste bolo v tom i mnoho sadizmu.
    </tei:p>
    <tei:p>
     Nežaloval som na tých lotrov rodičom, lebo som sa ich tak bál ako   nešťastní učnia, ktorí, podrastúc, budú zaiste tiež to isté páchať s   inými, čo robili s nimi. Ale predstava, že i so mnou by mohli tak   zachádzať ako s inými, keby som i ja bol učňom, ma naplnila takou   hrôzou, že by som si bol možno niečo urobil, keby ma boli na remeslo   nútili.
    </tei:p>
    <tei:p>
     Prišiel som na gymnázium do L. a nemal som z toho mnoho radosti.   Búroš mi bol nahil do hlavy, že som Slovák a že ním i musím byť vždy   a pred každým. Keď som sa naivným spôsobom pred spolužiakmi   prezradil, že som Slovák, urobili zo mňa posmech, prezývali ma   ,drótos tótom‘ a, pravda.
    </tei:p>
    <tei:p>
     vyzradili i profesorom. Niektorí profesori si ma vôbec nevšimli,   jeden-druhý ma vysmial a nadal do ,buta tótov‘ a tým i odbavil.
    </tei:p>
    <tei:p>
     Jeden z nich však, menom Kôváry, si na mňa sadol a strpčoval mi   život natoľko, že som pomýšľal na samovraždu. Prvý raz, keď ma   vyvolal, sa ma spýtal, čo som, či Maďar, či Slovák. Vedel som už, čo   ma čaká, keď poviem, že Slovák, a preto som s ťažkým srdcom a   zadrhujúcim hlasom vykoktal, že Slovák. Ešte mi vtedy ležalo na duši   prikázanie Búrošovo. Čo ten nečlovek žatým so mnou robil! Myslím, že   sa vlastne tešil, že dostal do rúk obeť, na ktorej mohol voľne pásť   svoje ukrutné pudy. Bol to človek strednej, suchej postavy, tváre   širokej, kostnatej, so širokým rozplešteným nosom a s veľkými ústami,   s tenkými perami, ktoré sa mu vyvracaly navonok. Na pichľavých   okáľoch mal okuliare s veľkou čiernou obrubou. Mne bolo hnev a hrôza   naň hľadieť, čo sa zaiste i na mojej tvári zračilo. Tak sme navzájom   budili odpor proti sebe. Vyvolal ma každú hodinu
    </tei:p>
    <tei:p>
     a robil zo mňa posmech. Zprvu som sa mu učil, napokon, keď som sa   presvedčil, že je všetko moje usilovanie daromné, vôbec som   neodpovedal na jeho otázky. Preto ma vyvolal pred lavicu a ťal   trstenicou tak hrozne, že moji spolužiaci začali od hrôzy nariekať.   To počul raz i direktor, ktorý mu toto mučenie prísne zakázal.
    </tei:p>
    <tei:p>
     Vedel som, že ma časom jednako vyštve zo školy, čoho som sa   nesmierne bál, lebo keby som bol prišiel domov, otec by ma bez   milosrdenstva bol vtisol za krajčíra. Vo svojom zúfalstve som   poslúchol radu svojho domáceho gazdu, prostého
    </tei:p>
    <tei:p>
     roľníka, ktorý mi kázal ísť k nemu, odprosiť ho a uistiť, že už   budem Maďarom.
    </tei:p>
    <tei:p>
     Šiel som a na mnohé modlikanie mi ako-tak odpustil. Teraz ma zasa   zanedbával, a nevyvolajúc ma za pol roka ani len raz, ledva mi dal   dostatočnú známku.
    </tei:p>
    <tei:p>
     Tak ma vzali, ako dvanásťročného chlapca, do prísnej školy luhania   a pretvarovania sa. Tento spôsob chápania života sa stal mojím   životným, vedúcim náhľadom.
    </tei:p>
    <tei:p>
     Keď som bol sám, niekedy som si predstavoval, že sa sišiel Kôváry   s Búrošom a ako ho Búroš nielen vyctil, ale i zbil, že ho prosil so   složenými rukami o milosť. Búroš bol vysoký a mocný, vtedy asi   27—28-ročný chlap. Pozeral vtedy alebo posmešne, alebo opovržlivé na   ľudí. A pritom bol dobrého srdca. Peňazí si vôbec necenil. Hovoril,   že toľko môže vždy vydať, koľko má. Ľudia vraj zle robia, keď zdržujú   peniaze zo všeobecného obehu, následkom toho je ich nedostatok. Keby   každý človek vydal všetky peniaze, ktoré mu prídu do rúk, musel by   každý mať z nich dosť. Peniaze sú krvou spoločenského organizmu,   ktorá musí voľne a stále prúdiť. Keď ich na istých miestach zadržíme,   musí nastať chudokrvnosť druhých čiastok.
    </tei:p>
    <tei:p>
     Pravda, s rokmi sa jeho náhľady menily. Neskoršie hovoril, že   mnohé prednášal len žartom alebo skusmo, čo druhí na to povedia.
    </tei:p>
    <tei:p>
     I dnes tvrdí, že v ľuďoch sú zverské pudy omnoho silnejšie ako   altruistické, a že ich len silná spoločenská organizácia drží v   medziach takzvanej ľudskosti. Dôkazom toho je medziiným i to, že
    </tei:p>
    <tei:p>
     každý zákonmi neobmedzený panovník je tyran.
    </tei:p>
    <tei:p>
     Smial sa na tom, že India kladú takú váha na to, aby sa naučili   čítať a písať. A niet vraj medzi dušou človeka, ktorý pozná práve len   litery, a dušou analfabeta nijakého rozdielu. Na vzdelanie sa čítaním   potrebná je ohromná práca, ktorú máloktorý z nás venuje tejto, podľa   náhľadu veľkej väčšiny ľudstva, zbytočnej veci.
    </tei:p>
    <tei:p>
     Keď som prišiel na vakácie domov, vychudnutý ako rak, Búroš sa ma   spýtal, ako sa mi darilo. Vyrozprával som mu, že ma profesor Kôváry   prenasledoval pre moju slovenskosť. Že som sa mu poddal, pravda, som   zamlčal. Neskoršie sa to dozvedel od mojich spolužiakov. Nepovedal mi   ani slova, ale sa mnou nezaoberal dlhé roky.
    </tei:p>
    <tei:p>
     Neskoršie mi raz povedal, prečo sa hneval na mňa:
    </tei:p>
    <tei:p>
     — Lužeme, klameme pod rúškom tajnosti a farizejsky odsudzujeme   lož. Vy ste neboli lepší ako druhí. Hnevalo ma, že ste nemali ku mne   dôvery. Mohli ste vedieť, že by som vás nebol opustil, keby vás boli   zo školy vyhodili. Bol by som sa o vás lepšie postaral, ako to urobil   váš otec, a dnes by ste boli iste spokojnejší so sebou, ako ste po   svojej doterajšej výchove.
    </tei:p>
    <tei:p>
     Nepovedal som mu na to ani slova. Čo som mal povedať? Cítil som   však, že som mravný žobrák; všetka moja sofistika nestačila na to,   aby som toto presvedčenie z hĺbky duše svojej odpratal.
    </tei:p>
    <tei:p>
     Cez nižšie gymnázium som sa s horkou biedou pretrápil. Býval som u   gazdu Michala Galku v komore, ktorá bola, okrem jedného kúta,   zatarasená starým haraburdím, zemiakmi a sudom kapusty,
    </tei:p>
    <tei:p>
     ktorá ukrutne páchla. Na komore bol malý zamrežovaný oblok, pod   ktorým som mal z neohobPovaných dosák sbitý stolík a stoličku s   odpíleným operadlom. Otec platil za toto bývanie a za raňajky mesačne   tri zlatky, čo sa mu zdalo mnoho. Okrem toho za alumniu, v ktorej som   len obed dostával, dvadsať zlatých na celý rok. Stál som ho za celý   rok päťdesiat zlatých, čo mi, hoc i so smiechom, často vyhadzoval na   oči.
    </tei:p>
    <tei:p>
     U gazdu som učil dvoje hlúpych, nemóresných faganov, chodiacich do   Pudovej školy, za čo mi niekedy dali na večeru kúsok chleba alebo   zemiakov s mliekom alebo s kapustou. V zime mi dovolili v prednej   izbe v teple a pri lampe sedieť a sa učiť, keďže sa v komore pri   nedostatku pece nedalo kúriť.
    </tei:p>
    <tei:p>
     Moje šťastie bolo, že som mal dobrú pamäť a Pahko sa učil, lebo mi   skoro všetky knihy chýbaly. Len keď som do triedy prišiel, vše som si   vypožičal od niektorého spolužiaka potrebné knihy a učil sa počas   iných predmetov z nej.
    </tei:p>
    <tei:p>
     Presvedčil som sa, že sú deti omnoho horšieho srdca ako dorastení   Pudia. Aké modlikanie ma to vždy stalo, kým mi niektorý spolužiak   požičal knihu, kde mu to bolo jedno, či mu leží neupotrebená v   lavici, či ja čítam z nej.
    </tei:p>
    <tei:p>
     Ešte výchovou a životom nevydresované deti sú v základe zlé: majú   radosť z trýznenia Pudí a zverov.
    </tei:p>
    <tei:p>
     B I R I.
    </tei:p>
    <tei:p>
     Nebolo mi ani desať rokov, a pohlavný život už nemal pre mňa   nijakých tajností, keďže som vyrástol na našom dvore a i na dedine   medzi luďmi. ktorých od prírody neodlučovaly mnohé priehrady.
    </tei:p>
    <tei:p>
     Chodil som do štvrtej triedy a bolo mi šestnásť rokov, keď som sa   prvý raz zamiloval, a to s takou náruživosťou a všetko premáhajúcou   túžbou, akej som v živote ani v približnej miere nikdy viac   nepocitil. A pritom bola to láska taká úplne čistá, že som sa zhrozil   každého i len pomyslenia na nejakú smyselnú túžbu.
    </tei:p>
    <tei:p>
     Vo svojej prebiednej komore som sa málokedy zdržiaval. Keď som   prišiel zo školy, hodil som knihy na stolík a utekal von. Pri   Galkovom dome bola záhrada burinou zarastená, nikdy nečistená, so   zanedbanými starými, mladými ovocnými stromami, vyrastenými z   koreňov. Ohradená bola ruinovitým múrom, na ktorom holý vyvŕzgané   dvere, vedúce na pustú ulicu. Vyškriabal som sa na otrhaný múr, a   sediac na ňom, čítal som alebo vyzeral von, keď raz za dlhý čas   niekto šiel uličkou.
    </tei:p>
    <tei:p>
     Skoro každý deň okolo štvrť na piatu prechádzala ulicou Biri   Lindholzová, dcéra neďaleko bývajúceho okresného sudcu, žiačka   štvrtej meštianskej triedy. Biri bola na svoj vek dobre vyvinutá   blondínka, s veľkými, okolo hlavy otočenými vrkočmi a štíhlymi   nôžkami. Mne jej pohľad pomútil hlavu. Hľadel som na ňu ako nado mnou   spoločensky vysoko stojacu princeznú. Zdalo sa mi, že je to akýsi   nadprirodzený tvor zo zhustenej vône kvetovej a z lúčov slnca. Jej   chôdza mi robila dojem ľahkého vznášania sa a jej pohľad, ktorý som   zavše zastihol, ma tak blažene rozčúlil, že som si ho, vzdychajúc   celé hodiny, sprítomňoval. Bol by som za ňu šiel bez najmenšieho   váhania
    </tei:p>
    <tei:p>
     do ohňa, do vody, vystavil sa akémukoľvek nebezpečenstvu. Dni a   noci som len na ňu myslel a chodil ako pozbavený smyslov. Viem si   veľmi dobre predstaviť, že v takomto, všetkej skutočnosti pozbavenom   snení ľudia radostne umierajú spoločne, alebo pásu pre lásku   samovraždy.
    </tei:p>
    <tei:p>
     Aby som jej bol bližšie, po niekoľkých dňoch som ju čakal pred   záhradnými dverami. Biri vždy šla sama, lebo ulica bola bočná, veľmi   málo navštevovaná a ani jedna z jej spolužiačok nebývala v nej.   Chytro pobadala moje horúce pohľady a zprvu klopila predo mnou zrak,   ale o deň-dva mi pozerala do očú a trochu sa i usmiala. Zdalo sa mi,   že som najblaženejším človekom na svete, keď som to pobadal. V tú noc   som oka nezažmúril. Umienil som si, že ju najbližšie pozdravím. Ale   keď prechádzala, hľadiac milo na mňa, len som dvíhal ruku ku klobúku,   nesnímuc ho s hlavy.
    </tei:p>
    <tei:p>
     Na druhý deň som ju darmo čakal do piatej. Odery štvrtí na veži   som cítil, ako by mi na srdce padaly. Neprišla! Bože, čo sa stalo s   ňou? Celkom bez vlády som sa oprel o múr a premáhal s námahou   vzlykanie. Nebol by som odišiel za nič na svete, mysliac, že musí a   musí prejsť ulicou. A ak sa jej niečo stalo? Co si ja len počnem?   Pôjdem sa presvedčiť k jej rodičom, čo je s ňou. Ale ešte dočkám do   tmy. Bolo už po piatej, a vtom išla — plačúc! Malou, uslzenou   šatôčkou si kryla oči a chcela prebehnúť popri mne. Ako by ma niečo   zasolilo, prikročil som k nej a chytil ju za rameno.
    </tei:p>
    <tei:p>
     — Preboha, Biri, čo sa vám stalo, prečo plačete?
    </tei:p>
    <tei:p>
     Zavzlykala a chcela sa mi vytrhnúť, ale ja som ju nepustil. Zdalo   sa mi, že ulicou niekto ide, i vtiahol som ju za dvere do   záhrady.
    </tei:p>
    <tei:p>
     — Na kolenách vás prosím, povedzte mi, čo sa vám stalo? — prosil   som ju so složenými rukami.
    </tei:p>
    <tei:p>
     Dievča trhlo plieckami, a žmoliac vreckovkn nervóznymi prštekmi,   usmialo sa trochu.
    </tei:p>
    <tei:p>
     — Ale nič takého. To som len ja taká hlúpa, že pre všetko hneď   plačem. Zavrela ma učiteľka.
    </tei:p>
    <tei:p>
     — Ó, aká to musi byť zlá ženská! Ako mohla zavrieť takého anjela?   — zvolal som s najúprimnejším poľutovaním.
    </tei:p>
    <tei:p>
     Biri sa mi teraz už šelmovsky usmiala.
    </tei:p>
    <tei:p>
     — Anjel? Moja mama ma čertíkom volá. Poviem jej to. Nuž ale   neurobila som naozaj nič zlého. Kamarátka mala odpovedať, ako by   cestovala do Alexandrie, a ja som jej pošepla, žeby vysadla na loď v   Trieste. To bol môj hriech. Viete, aké sú učiteľky. Horšie, omnoho   horšie ako učitelia. Každá je nervózna, a nikto nevie prečo.
    </tei:p>
    <tei:p>
     Veľmi som sa zaradoval, keď som počul, že príčina jej žiaľu je   taká malicherná. Co som vtedy urobil, na to som ani zďaleka   nepomyslel. Ani dnes nechápem, ako som sa na to odvážil, a či som sa   ja odvážil a či Biri bola príčinou strašného poklesku.
    </tei:p>
    <tei:p>
     — Aký si ty dobrý! — zašepkala, a bozkali sme sa.
    </tei:p>
    <tei:p>
     Jej bozk ma prenikol takou blaženosťou, že som sa zatackal a skoro   stratil vedomie. Keď som sa poobzeral, Biri už dávno bola utiekla.   Vyzerajúc za ňou na ulicu, nevidel som ju viac. Nikdy som nemal ani   tušenia, že bozk milovanej ženskej
    </tei:p>
    <tei:p>
     môže zaviniť taký neslýchané blažený pocit. Vše som zažmúril oči a   predstavil si, ako ma bozkala. Zakaždým som cítil jej mäkké, vlažné   pery na svojich ústach a dostal skoro závrat od neslýchaného pôžitku.   A trvalo dlho, kým sa tento pocit stratil.
    </tei:p>
    <tei:p>
     Biri nešla viac tou ulicou domov. Darmo som ju vyčkával niekoľko   dní. A podivné mi bolo: sám som za týždeň, alebo, možno, i za menej,   úplne vytrezvel. Ani som viac nepomyslel na ňu, hoci ma pamiatka jej   bozku stále, ešte i o rok, mocne a skvostne otriasala.
    </tei:p>
    <tei:p>
     Až o niekoľko mesiacov som sa stretol s ňou
    </tei:p>
    <tei:p>
     na námestí. Pozreli sme na seba a bez najmenšieho znaku známosti   sme prešli popri sebe. Vtedy som už videl chyby na nej. Mala zlé   vrchné zuby
    </tei:p>
    <tei:p>
     a nebola veľmi poriadne oblečená. Zdalo sa mi, že tá víla mala i   jednu topánku vykrivenú.
    </tei:p>
    <tei:p>
     Moje ostatné ľúbostné pomery — a bolo ich viac — mi nikdy ani   zďaleka nezavinily toho skvostného duševného rozrušenia ako táto   detinská láska. Bolo to ako záchvat nejakej choroby.
    </tei:p>
    <tei:p>
     Keď som prišiel domov zo štvrtej triedy, dozvedel som sa, že cez   rok najmladší brat Paľko umrel. Bola to v našej rodine taká všedná   udalosť, že otec nepokladal ani za hodné mi to odpísať. Alebo, možno,   i zabudol na to. Veď mi i tak mnoho listov nevypisoval, len na   poštovej poukážke, keď mi posielal moje tri zlatky i 50 krajciarov   mesačne, mi vše pripísal niekoľko slov. Paľko mal so tri
    </tei:p>
    <tei:p>
     roky, keď umrel; celý jeho život bol len trápenie. Nuž dobre sa mu   stalo, keď odišiel.
    </tei:p>
    <tei:p>
     V tie vakácie sa stalo, že keď som prišiel jedného dňa napoludnie   domov, zastihol som Žofku Pipánovie plačúcu v pitvore.
    </tei:p>
    <tei:p>
     — Čože je, Žofka, čo plačeš?
    </tei:p>
    <tei:p>
     Žofka utrela si zásterkou nos a oči a ukázala hlavou na prednú   izbu.
    </tei:p>
    <tei:p>
     — Choď len dnu, uvidíš!
    </tei:p>
    <tei:p>
     Už v pitvore bolo počuť matkin nárek. V izbe sedel otec pri stole,   hlavu mal opretú o päste, hľadel do akýchsi píšem na stole a smial   sa. Otec sa na všetkom smial, ale teraz bol ten smiech celkom inakší   ako obyčajne. Mať, úbohá, utrápená, chudá, zalamovala vyrobenými   rukami a chodila zúfale po izbe.
    </tei:p>
    <tei:p>
     — Čo si už len teraz počneme, čo si počneme? To je všetko tvoja   ľahkomyseľnosť. Čo som sa ti nahovorila: Nepodpisuj tie veksle,   navnivoč vyjdeme!
    </tei:p>
    <tei:p>
     Mladší brat a sestra sa z kúta veľkými očami dívali na rodičov,   boli zostrašení, ale neopovážili sa ani skuknúť.
    </tei:p>
    <tei:p>
     — Čo sa stalo, otec? — pýtal som sa nesmelo.
    </tei:p>
    <tei:p>
     — Nič takého. Naraz mi šporkasa zažalovala štyri zmenky, ktoré som   podpísal pánom. Mám zaplatiť za týždeň sedemsto osemdesiattri zlaté,   okrem trov, a mám na bydle toľkoto, hľa — i ukázal na jednu zlatku a   niekoľko šestákov na stole. —Ale ja ich vyplatím, daj sa mi Bože,   ľahko. Tu ste vy ešte traja, vás dám tým Židom, nech si vás zarežú.   Hahaha!
    </tei:p>
    <tei:p>
     Deti začaly revať, ani keby ich naozaj rezali. Mať si nervózne   trhala vlasy.
    </tei:p>
    <tei:p>
     — Čušte už, čušte! Preboha, zblazniem! A ty, starý somár, majže   rozum a netáraj sprostosti!
    </tei:p>
    <tei:p>
     Vzal som deti za ruky a vyviedol.
    </tei:p>
    <tei:p>
     — Nebojte sa, vy blázni, veď sa vám nič nestane.
    </tei:p>
    <tei:p>
     Vošiel som nazpät a prezeral písma. Mnoho som z toho nerozumel,   jednako rodičia zatíchli a hľadeli nádejne na mňa, že niečo   vykumštujem.
    </tei:p>
    <tei:p>
     — Ja myslím, že by sme sa mali niekoho poradiť, čo by bolo treba   urobiť. Vy by ste to po pravde nemuseli platiť, veď je to nie vaša   dlžoba.
    </tei:p>
    <tei:p>
     — Pravdaže nie! To by bola pekná spravodlivosť, keby som to mal ja   platiť, — sedel otec teraz na koni. — Veď ma to len naprotiveň   zažalovali. To ten môj kmotor duchovný — nech ho Bob škára, kde   stojí! — musel rozkázať šporkase, lebo som pri tých prekliatych   voľbách proti nemu hlasoval.
    </tei:p>
    <tei:p>
     Vtom vošiel Dr. Búroš do izby, bez klopania. Žofka, vidiac ho vždy   u nás, keď bolo zle, utekala i teraz po neho. Náhodou bol doma, i   prišiel hneď.
    </tei:p>
    <tei:p>
     — Akúže tu vyčíňate skazu jeruzalemskú? Veď mi Žofka rozprávala,   že tak nariekate, že len tak hučí.
    </tei:p>
    <tei:p>
     I mať i otec naraz rozprávali, čo sa stalo. Pravda, mať nadávajúc   a obviňujúc, ako vždy, otca.
    </tei:p>
    <tei:p>
     Búroš vzal do rúk žaloby a popozeral ich.
    </tei:p>
    <tei:p>
     — No, daj sa mi Bože, jest tu strachu! Veď to musia dlžníci   zaplatiť, — povedal o chvíľu.
    </tei:p>
    <tei:p>
     — Habaha, no, nepovedal som, nepovedal som?
    </tei:p>
    <tei:p>
     — chválil sa teraz otec, zabudnúc na svoju zúfalosť.
    </tei:p>
    <tei:p>
     Búroš si nevšímal jeho rečí.
    </tei:p>
    <tei:p>
     — Ale sú to lotri, lotri naničhodní! Svätý Hahakuk, aká to chasa!   Povyberali samé zmenky ľudí aspoň polovičate slovenských a zažalovali   vás, hoci tí neboráci všetci statočne hlasovali na vládneho   kandidáta. Tak, teraz sa vykľúva šidlo z vreca. Pred týždňom bola   porada u Lipnického, ako sa hudú vŕšiť na ľuďoch, ktorí proti nim   hlasovali. Beťári! A vás chceli zamočiť, mamľasi! Poďte so mnou k   Lúčkovi. Zmenky sú dobré, veď je váš dom vždy hoden tú sumu. Peniaze   požičia i Tatra a vyplatíme tých lumpov, a vy budete s nimi mať   pokoj. Kopnite ich, kde sa takí ľudia kopávajú.
    </tei:p>
    <tei:p>
     Sobral hneď otca, i zariadili veci, a otec sa celkom odtrhol od   Maďarov.
    </tei:p>
    <tei:p>
     Zato som sa ja, ako rozumnejší človek, priklonil k nim.
    </tei:p>
    <tei:p>
     Na vyššom gymnáziu sa mi už omnoho lepšie darilo. Bol som dobrý   žiak a mal som vždy toľko korepetantov, koľko som vládal odbaviť.   Najal som si slušnejší byt a som sa i lepšie stravoval. I otcove   pomery sa zlepšily, takže mi posielal mesačne 10— 12 zlatých. Ja som,   pravda, zatajoval pred ním svoje zárobky.
    </tei:p>
    <tei:p>
     Otcovo chovanie bolo teraz podivné. Všetku vinu za svoje   maďarčenie zvaľoval na ,pánov4, nadávajúc na nich, ako vedel. Ako   vyšší gymnazista bol som presvedčením Maďarom, nemajúc v škole skoro   ani možnosti stýkať sa so Slovákmi. Našli sa múdri ľudia, ktorí mi   vysvetlili, že by bola hlúposť otročiť pre reč. Čože je reč? Jednako   len prostriedok dorozumenia, a takých jest tisíc. A prostriedok má   byť pánom nado mnou? Slováci sú otrokmi od tisíc rokov a budú nimi   vždy. Národy smelšej, životaschopnejšej povahy ich budú vždy utláčať.   Výchova robí človeka, čím je, a nie náhoda, čím sa narodil. To by   bola pekná vec, keby náhodilá okolnosť, z akých rodičov som sa   narodil, mi mala určiť osud na celý život. To by človeka pripravilo o   každú slobodnú vôľu. Keby Napoleon bol musel ostať Talianom, nebol by   sa nikdy stal francúzskym cisárom.
    </tei:p>
    <tei:p>
     S otcom sme sa často priečili o národnosti. On s opovrhnutím   hovoril o mojich detských táraninách. On Maďarov lepšie pozná ako ja.   Čože, ja len z kníh hovorím, a knihy píšu, čo chcú; on ich však   videl, tých ozajstných. On vie, aký je to národ. Tí ich sedliaci v   gatiskách! Veď je to ani nie šata pre človeka. A kedy Slovák tak   zabil svoje dieťa, ako v Novej Pešti zabil istý kováč svojho chlapca,   udrúc ho mlatom po hlave preto, lebo mu vylial pohár piva!
    </tei:p>
    <tei:p>
     — A naši páni Maďari, sú to fudia? Najedia, napijú sa u človeka, a   majú ho z vďaky za to zbiť? To sú fudia? Daj mi pokoj s tvojimi   Maďarmi, ja ich poznám!
    </tei:p>
    <tei:p>
     Tieto otcove námietky som, ako som si namýšľal, ľahko vyvracal   alebo robil z nich posmech. Z toho, že mi nadával do lotrov a sa   trpko smial, som si nič nerobil.
    </tei:p>
    <tei:p>
     Búroš nás raz prekvapil pri takejto škriepke. Chvíľku počúval,   nepovediac ani slova.
    </tei:p>
    <tei:p>
     Ja som horlivé zastával svoje stanovisko a hľadel s dôverou naň,   pevne presvedčený, že ho správnosť mojich dôvodov musí   presvedčiť.
    </tei:p>
    <tei:p>
     Keď odchádzal, položil si klobúk na hlavu, frngajúc mi palicou   pred očami, povedal:
    </tei:p>
    <tei:p>
     — Keď sa pridáš k prenasledovaným, hoc i cudzej národnosti, si   statočný chlap. Keď odskočíš k utlačovateľom, si podliak. Pamätaj si;   Každý utlačovateľ je podliak a hoden je opovrhnutia. A najväčší   podliak je, kto sa pridá k utlačovateľom svojho rodu, ktorému by bol   povinný pomáhať. Takého od stá a tisíc rokov volajú Judášom. Toto   nevykrútiš nijakou rahulistikou. Ty, ty — neviem, čím chceš byť v   živote . . . Mnoho z teba akiste nebude. S Bohom!
    </tei:p>
    <tei:p>
     Trepol dverami a odišiel.
    </tei:p>
    <tei:p>
     — Hahaha! Tu máš, našiel si, čo si hľadal! smial sa otec, radostne   si šúchajúc ruky.
    </tei:p>
    <tei:p>
     Nemôžem tajiť, že takéto reči Búrošove nemilo účinkovaly na mňa.   Tak dobre by mi bolo padlo, keby som bol mohol kráčať nehatene svojou   cestou za pohodlným životom. Trochu ma pomýlily, ale nezastavily.   Lebo pre trochu škrenia svedomia by som mal byť prenasledovaným   žobrákom? Veď sa všetko krútilo len okolo slov. To veru nestálo za   to. Chytro som si vyznačil strednú cestu a umienil si, že budem hrať   medzi Slovákmi Slováka a medzi Maďarmi Maďara.
    </tei:p>
    <tei:p>
     Príduc z ôsmej triedy na Veľkú noc domov, tak som, ako vždy   inokedy, pocítil v pitvore nepríjemný zápach pre prasce varených   zhnitých zemiakov. Ale matky, ktorá v takomto ovzduší strávila celý   svoj život, som v kuchyni nenašiel.
    </tei:p>
    <tei:p>
     Ležala v prednej izbe v posteli. Bola veľmi schudnutá, líca jej   horely chorobnou červenosťou a oči svietily akýmsi nerozumným ohňom.   Mala vysokú horúčku a mrmlala nesrozumiteľné slová.
    </tei:p>
    <tei:p>
     Nepokladal som jej chorobu za vážnu. Boli sme privyknutí, že vše   ležala i dva-tri týždne, hlboko
    </tei:p>
    <tei:p>
     a ťažko kašľúc, a zasa vyhla za ňou napruženým ramenám smrti.   Mysleli sme si, že to tak bude vždy, a hovorievali sme, že nás   všetkých prežije.
    </tei:p>
    <tei:p>
     Keď som pristúpil k jej posteli, poznala ma a vystrela ruky za   mnou. Lenže začala hneď reči pliesť:
    </tei:p>
    <tei:p>
     — Rudko, Rudko, prišiel si ma pozrieť? Dieťa bolo choré ... Otec,   zavri prasa ...
    </tei:p>
    <tei:p>
     Chcel som ju bozkať na čelo, ale bolo spotené, i nebozkal som ju.   Co by mala z toho? Veď i tak nevie o sebe. A s tuberkulózou je nie   dobre žartovať. Treba dať pozor, veď ich už dosť z našej rodiny   zaplatilo životom za neopatrnosť.
    </tei:p>
    <tei:p>
     Myslel som si, že by som jej mal bozkať ruku. Ale čo, taká tvrdá,   kostnatá ruka, ani nie veľmi čistá! Veď to sú všetko daromné parády,   nemá to nijakého smyslu. Môžem mať rád svoju matku i bez takého   hlúpeho oblizovania.
    </tei:p>
    <tei:p>
     Bola biedna, hoci bola ešte dosť mladá. Mala veľmi prešedivené   vlasy, ktorými, keďže zredly, prezerala jej nie celkom čistá koža   lebky. Ech, tá chudoba! Hoci sa už vtedy otcovi lepšie viedlo, čo   bolo srozumiteľné, keď sa striasol veľkej ťarchy až ôsmich detí.
    </tei:p>
    <tei:p>
     Ani keby bolo svitlo v izbe: vošla Žofka Pipánovie. Jej okrúhla,   červená tvár sa usmievala a
    </tei:p>
    <tei:p>
     čierne oči jej blýskaly. Mne sa páčily najmä jej nohy: boly také   rovné a pevné v suknici, siahajúcej len pod kolená. Usmievala sa   mi.
    </tei:p>
    <tei:p>
     — Prišiel si, Jožko? Chuderka mamička je chorá.
    </tei:p>
    <tei:p>
     Prešla k nej, zohla sa nad ňu a napravila jej vankúš a pohladila   ruky. Mrzelo ma, že sa tak mala okolo nej. Nahováral som si, že   preto, lebo som sa obával, že sa nakazí. Ale priznám sa, že ma   vlastne hnietlo, že ukazuje oproti nej viac citu ako ja, jej syn.
    </tei:p>
    <tei:p>
     Mať ju hneď poznala a usmiala sa jej; povedala však len: „Žofka.“   Ale vo výraze bolo viac citu, ako v celej rozprávke môže byť.
    </tei:p>
    <tei:p>
     — Dám vám obkladok; bude vám lepšie, uvidíte, — i posadila ju —   bola kosť a koža — a previnula jej obkladok okolo pŕs.
    </tei:p>
    <tei:p>
     O chvíľu sa jej poľahčilo, ako sa to zračilo i na jej utrápenej   tvári. Zadriemala.
    </tei:p>
    <tei:p>
     Žofka pristúpila celkom ku mne, takže sa ma prsarai dotýkala, a   šeptala:
    </tei:p>
    <tei:p>
     ■—Veľmi je chorá; Búroš hovorí, že už viac nevstane.
    </tei:p>
    <tei:p>
     Zamrzelo ma, že by mala umrieť. Aká oštara by to bola! Sestra,   staršia odo mňa o dva roky, by ju bola mohla síce v domácnosti   zastúpiť, lenže bola tiež chorľavá. Najskorej už tiež bola napadnutá   suchotinami. Otec by sa oženil znova. A bol by zasa plný dom faganov   ...
    </tei:p>
    <tei:p>
     — Neverím, že by umrela; veď už viac ráz bola taká chorá. A ty,   Žofka, nebojíš sa, že sa nakazíš od nej?
    </tei:p>
    <tei:p>
     — Ale ja? Mne sa nič nestane, ja som ani z kremena. — I vypäla   okrúhle ramená a pozrela mi opovržlivé do očú. Chytila ma za plecia a   zatočila mnou ako dieťaťom, hoci som bol dobre urastený mládenec. —   Ty bojko! — I vybehla.
    </tei:p>
    <tei:p>
     Vošiel som do dielne k otcovi, lebo mi bolo s matkou samému v izbe   otupno a patrilo sa pozdraviť i otca po príchode. Smial sa ako   vždy.
    </tei:p>
    <tei:p>
     — No, prišiel si teraz na peknú hostinu, Jožo! Dosť možno, že   tentoraz i mať odíde s Pánom Kristom do neba.
    </tei:p>
    <tei:p>
     Na chudej tvári sa mu zježila riedka červenkastá brada a fúzy ani   hrable, keď sa vyškieral. Keby sa bol radšej oholil. Bozkal ma, čo   som nemal rád: fúzy mu boly vždy mokré od slín.
    </tei:p>
    <tei:p>
     Nad ránom ma brat Náco zobudil, že sa mať chce so mnou   shovárať.
    </tei:p>
    <tei:p>
     Mrzelo ma, že ma budili zo spánku; veď už mohla počkať ešte   dve-tri hodiny.
    </tei:p>
    <tei:p>
     Ale som len vstal a šiel k nej. Bola ešte väčšmi premenená; oči   mala celkom sklené a obracalo jej ich stále pod horné mihalnice.   Trochu som sa zľakol a pošeptal otcovi, aby poslali po lekára. Otec   pohádzal na seba háby a utekal sám do šeriaceho sa rána, nezavrúc ani   dverí za sebou.
    </tei:p>
    <tei:p>
     — Jožko, chcela som ti povedať, — hovorila mať pretrhávaným   hlasom, vydychujúc pritom ťažko, — ešte som ti ušila tri košele a   dvoje spodných nohavíc. Tam sú v tej starej skrini v ostatnej   priehradke schované, aby ti ich Náco alebo otec nevzali. Tam si ich   pohľadaj.
    </tei:p>
    <tei:p>
     Hoci som si pomyslel, že ja tých košieľ nosiť nebudem, jednako ma   pichlo, keď som videl, ako sa o mňa starala. A teraz už, možno,   umrie, a ja
    </tei:p>
    <tei:p>
     som jej nikdy ani najmenším darčekom alebo nejakou láskavosťou   nepreukázal svoju vďačnosť a príchylnosť. Surový, bezohľadný som však   bol oproti nej mnoho ráz. A mohol som sa jej niečím zavďačiť, lebo   veď som mal pomerne vždy nejakú zbytočnú zlatku vo vrecku.
    </tei:p>
    <tei:p>
     Zohol som sa a chytil som jej chudú, ubiedenú ruku a pohladil i   bozkal ju.
    </tei:p>
    <tei:p>
     — Mamička, čože, veď ty ešte vyzdravieš a sama mi dáš tie   veci.
    </tei:p>
    <tei:p>
     Pohladila ma a pošeptala:
    </tei:p>
    <tei:p>
     — Nech ťa Boh požehná! Bol si nám dobrým synom.
    </tei:p>
    <tei:p>
     Nie som citlivostkár, ale že ma mať takto požehnala a pochválila   ako dobrého syna, keď som si práve pre opak robil výčitky, ma jednako   dojalo. Odišiel som a myslel si, aké divné stvorenie je taká matka.   Čo by si stúpal po nej, ešte by ti bola vďačná. Za mnoho by som   nedal, že som sa tak pekne rozišiel s ňou. Uznávam v tiché chvíle,   keď si tak trochu spytujem svedomie, že som celý svoj život neslúžil   nikomu ako sebe a že je málo takých skutkov, ktorými by som bol   uškodil seba v prospech iného. Nuž ale veď ani to nebola taká veľká   obeť, že som jej pohladil a bozkal ruku.
    </tei:p>
    <tei:p>
     Otec pribehol s Búrošom, ktorý obzrel matku napochytre. Dívali sme   sa naň, čo povie. Vyšiel do pitvora a my za ním.
    </tei:p>
    <tei:p>
     — Dajte jej pokoj, zakrátko sa Boh zmiluje nad jej utrpením.   Pomôcť jej nemožno a preťahovať jej trápenie o hodinu-dve, to nemá   smyslu.
    </tei:p>
    <tei:p>
     Veľmi ma prekvapilo, že otec začal hlasité nariekať, zalamovať a   trhať si riedke vlasy.
    </tei:p>
    <tei:p>
     — Zuzanka, moja Zuzanka, takto ma opustíš! — žalostil.
    </tei:p>
    <tei:p>
     Vtisol som ho do dielne, lebo jeho plač bolo počuť do prednej   izby.
    </tei:p>
    <tei:p>
     0 chvíľu pribehla Žofka a so sestrou oriadily matku, vše sa   modliac pri nej, kým tíško neskonala.
    </tei:p>
    <tei:p>
     Bolo predpoludním, keď odišla; svietilo milé jarné slnce do   oblokov medzi muškáty a fuchsie. A práve keď ostatný raz vzdychla,   zaznela handrárova píšťalka na ulici.
    </tei:p>
    <tei:p>
     Zdalo sa mi to divnou náhodou. Ako by bol prišiel po ten zodratý   vechtík jej života.
    </tei:p>
    <tei:p>
     Otec sa už o dva mesiace po matkinej smrti oženil. Bol pomerne   ešte mladý a bola potrebná skúsená gazdiná do domu.
    </tei:p>
    <tei:p>
     Vzal si šumnú, mladú vdovu Katarínu Barančekovú, hoci ho mnohí   odvádzali od nej. Ale myslím, že to bola viac priateľská závisť,   ktorá ich nutkala k takým radám, keďže to bola i osoba zámožná.
    </tei:p>
    <tei:p>
     Pravda, chudáka otca veľmi posbierala. Odučila ho od „hlúpeho“   smiatia, prinútila ho dať si ostrihať bradu a fúzy a obliekať sa   slušne i doma. V dome nastal poriadok a čistota; starý nábytok   predala a doniesla nový.
    </tei:p>
    <tei:p>
     Dieťa mal otec s ňou len jedno — a dosť.
    </tei:p>
    <tei:p>
     Kým žila nebohá mať, bola v dome chudoba, nečistota, neporiadok,   zlý zápach a časté škriepky
    </tei:p>
    <tei:p>
     a kriky. Ale jednako bola v rodine častým hosťom i veselosť, spev   a smiech. Povadili sme sa ľahko, ale i ľahko pomerili.
    </tei:p>
    <tei:p>
     Keď prišla nová gazdiná, všetko sa zmenilo. Všade bol poriadok a   čistota; nastúpil skromný blahobyt, ale srdečnosti viac nebolo.   Bohvie, ako to macocha urobila, že medzi nami a otcom nastúpila akási   napätosť a nedôvera, hoci ona nebola a ani teraz je nie osoba   zlomyseľná. Bola svojej hlavy a panovačná a nás mäkkých, poddajných   ľahko podmanila. Nebohá mať sa s otcom často vadila, a jednako   nevykonala nič. Macocha sa nikdy nevadila, nepovedala mu takrečeno   ani ostrejšieho slova, ale pohľadmi a posunkami ho vohnala do kúta   ani psíka s chvostom, vtiahnutým medzi zadnými nohami.
    </tei:p>
    <tei:p>
     Žofku chytro vystrnadila z domu. Nepovedala jej zlého slova, len   jej nedovolila ničoho sa dotknúť. Zofka chytro zunovala postávať   podaromnici so založenými rukami a neprišla viac k nám.
    </tei:p>
    <tei:p>
     Ž 0 F K A.
    </tei:p>
    <tei:p>
     Schádzavali sme sa s ňou len vo dvore alebo v záhrade.
    </tei:p>
    <tei:p>
     Ale, čo bolo podivné, Žofka ani žatým nechcela veľmi doma robiť.   Naše domové dvere holý skoro oproti ich dverám vo dvore a z ich   oblokov sa hľadelo do našich, tak sme i nechtiac všetko vedeli, čo sa   u nich navarilo, ako oni o nás. Pipánovci sa so Žofkou skoro denne   vadili, škriekali na ňu, ba často ju i ubili. Plakať som ju jednako   nikdy nevidel ani nepočul. Hovorili u nás, že Zelina, dobrý gazda zo   susedného dvora, by ju chcel za ženu, ale ona nechcela o ňom ani   počuť, hoci ju i rodičia veľmi nahovárali. Žofke sa Zelina nevidel, a   nie div. Mal už okolo štyridsať rokov, nohy do venca, veľké, tenké   ústa a páchol hodne nepríjemne.
    </tei:p>
    <tei:p>
     Pipánovcom sa videl, lebo bol ešte väčší drhloš ako Pipán, ktorý   sa aspoň na každý jarmok a na výročité sviatky opil na zvera. Zelina   sa nikdy nedotkol liehového nápoja.
    </tei:p>
    <tei:p>
     —— Kde ty máš len rozum, takého vohľadača opustiť! Že ti tie okále   nevyskočia, ty nepodarenica! — vrieskala na ňu mať. — Veď ma porazí   od jedu, ak si tú Maru Piliarovú vezme a ona sa bude na jeho koňoch   prevážať. Veď takých ani hlavný župan nemá!
    </tei:p>
    <tei:p>
     Žofka jej odvrkla:
    </tei:p>
    <tei:p>
     — Daj sa mi Bože parády! Veď sa len napreváža na hnojničiaku! A   drhnúť by mu musela horšie ako hovädo. Choďte vy zaň, keď sa vám páči   a keď vám tak vonia.
    </tei:p>
    <tei:p>
     Zelina bol svojím spôsobom múdry človek. Mal pekný majetok, peňazí   podaromnici nevyhadzoval, ale čo mal, to bolo všetko dobré, mocné, v   poriadku. Mal pekný murovaný dom, krásny dobytok, a umienil si, že   musí mať i rúču ženu. Veď Mara Piliarovie bola tiež hodná osoba, ale   Žofke roveň nebola.
    </tei:p>
    <tei:p>
     Divné bolo, že keď v domácnosti hľadel na čistotu a poriadok, sám   bol hotové prasa. Neumýval sa, iba vraj raz za mesiac, chodil   ošúchaný, ufúľaný, že by mu žobrák bol dal groš.
    </tei:p>
    <tei:p>
     Vše som Žofku podchytával, kedy sa už vydá zaň. Ona ma však ľahko   odbavovala:
    </tei:p>
    <tei:p>
     — Ja sa len za teba vydám, teba čakám. Ty si to moje srdce z   marcipánu.
    </tei:p>
    <tei:p>
     Niekedy mykla len plecom a zasmiala sa, razdva razy mi vyplazila   jazyk a pretiahla rukou dolu tvárou a ušla.
    </tei:p>
    <tei:p>
     Složil som matúru s dobrým úspechom a prišiel na vakácie domov.   Celkom som nevedel, na akú dráhu sa hodím. Myslel som si: „Veď   uvidím, čo mi doma povedia a ako sa pomery vyvinú.“ Pravdu povediac,   nechcelo sa mi viac učiť. Najradšej by som len halaškoval v nejakom   ľahkom úradíku. Ono tamtým pánom nebolo zle. Aspoň prácou sa   nepretiahli.
    </tei:p>
    <tei:p>
     Leto bolo teplé a ja som veľkú čiastku dňa strávil v záhrade   Pipánovie, ktorá bola za spoločným dvorom. Nebola odo dvora vôbec   ohradená, a ako naše gazdovské záhrady bývajú, zanedbaná. Niekoľko   hriadok zeleniny a najobyčajnejších kvetov bujnelo v nej bez opatery,   práve tak ako stromy, ktoré vyrastaly z koreňov alebo z jadier, ako   Pán Boh dal. Záujem o ne nepreukazoval nik, len keď bolo trochu   ovocia na nich, obšklbávali ich nemilosrdne, odtrhnúc pre dve-tri zlé   hrušky i celý veľký konár. Za záhradou bolo veľké humno so záčinmí, v   ktorých bolo vždy hodne slamy a sena.
    </tei:p>
    <tei:p>
     Vzal som si nejaký román a vysedával alebo vylihoval som hodiny   pod stromami, vyčkávajúc Žofku, ktorá vše vybehla pod rozličnými   zámienkami ku mne.
    </tei:p>
    <tei:p>
     Bol som hodný, urastený mládenec a Žofka sa vďačne dotazovala so   mnou. Mne v bujne zarastenej záhrade, plnej trávy a divých kvetov,   bzučiacich včiel, vrela krv za ňou. Vyrástla stihla, pritom okrúhlych   tvarov ani nejaká nymfa. A keď ma i odbíjala dosť ostro, keď som ju   chcel oblapil, jednako jej časté vychádzky ku mne a jej horúce   pohľady prezradzovaly, že sa jej tá hra páči.
    </tei:p>
    <tei:p>
     Sedel som na drevenej lavičke pod rozkošatenou jabloňou.
    </tei:p>
    <tei:p>
     — Ale sa už len načítaš, budeš ukrutne múdry! — vysmievala sa mi,   stojac odo mňa na tri-štyri kroky.
    </tei:p>
    <tei:p>
     — Ty, Žofka, nepokúšaj ma! Uvidíš, že raz pohoríš! Vieš, že ťa   preukrutné rád, a že keď ťa chytím, máločo z teba ostane. Opováž sa   len ku mne prísť! — A ty si myslíš, že sa ťa azda bojím? I prišla,   zohnúc sa a pozerajúc mi do očú, až skoro ku mne.
    </tei:p>
    <tei:p>
     — Ja, ale ja by som sa ťa bála?
    </tei:p>
    <tei:p>
     Čakala, že skočím za ňou. Ja som si však vec inak rozmyslel.
    </tei:p>
    <tei:p>
     — Neboj sa, môžeš celkom ku mne prísť, ani sa ťa nedotknem. Čože   mám z toho všetkého, keď ma nemáš rada?
    </tei:p>
    <tei:p>
     — Aha, — smiala sa, — to tak vtáčik spieva. Teraz už viem, za čím   ti duša piští. Z toho však nebude nič, — i sadla si ku mne na   lavičku.
    </tei:p>
    <tei:p>
     Hľadel som zboka na ňu. Jej okrúhla, trochu opálená tvár mi bola   na dotyk, zpomedzi gaštanových kudŕn jej vykukávalo uško a jej   červené plné pery ma ukrutne vábily, tak, ako jej driečna postava s   vypínajúcimi sa prsami.
    </tei:p>
    <tei:p>
     Chcel som sa razom k nej hodiť a ju oblapiť
    </tei:p>
    <tei:p>
     a bozkať. Ale vedel som, že by ma, hoci som bol dosť mocný, ľahko   odsotila, a preto som začal žalostne, skoro šeptom:
    </tei:p>
    <tei:p>
     — Žofka, nekatuj ma! Ja ťa veľmi, veľmi rád. Ak ma nebudeš i ty   rada mať, ja si niečo urobím. Uvidíš, zmárnim sa a budem ti na   svedomí.
    </tei:p>
    <tei:p>
     Chvíľu mlčala. Zrazu sa nútene zasmiala:
    </tei:p>
    <tei:p>
     — To sú daromné reči. Každý mužský tak hovorí, keď chce dievča   zviesť na zlé cesty. — Boh zachovaj, aby som na niečo zlého myslel!   Musel by ma skárať. Ja ťa len strašne rád a bol by som spokojný, keby   si ma len jediný raz bozkala.
    </tei:p>
    <tei:p>
     Tak som hovoril roztúžene trasľavým hlasom. (Je to naozaj posmech,   čo ľudia zo seba robia, keď ich láska poblázni.)
    </tei:p>
    <tei:p>
     Žofka ani neskukla, len, složiac ruky medzi kolená, vše pozerala   na zem, vše po očku na mňa.
    </tei:p>
    <tei:p>
     Ja som smutne sklonil hlavu.
    </tei:p>
    <tei:p>
     Zrazu vyskočila, oblapila ma okolo krku, vybozkávala a   utiekla.
    </tei:p>
    <tei:p>
     Toto ma ešte väčšmi rozčúlilo. Keď som predtým túžil za ňou, tak   som bol teraz úplne pobláznený. Vyčkával som ju v záhrade, ale   neprišla. Vôbec som ju nevidel celý deň. Išla do poľa a prišla len   večer.
    </tei:p>
    <tei:p>
     Na druhý deň som sa jej tiež darmo navyčkával, zasa ušla do poľa   včas ráno a prišla až večer. Na tretí deň som sa s ňou síšiel, keď   sadala na voz, idúc s otcom do hory po drevo. Kývla mi s úsmevom   hlavou.
    </tei:p>
    <tei:p>
     — No, už ti je duša na mieste?
    </tei:p>
    <tei:p>
     Keď tak posmešne hovorila so mnou, naozaj
    </tei:p>
    <tei:p>
     som si myslel, že sa mi niečo stane. Vypleštenými očami hľadiac na   ňu, temer som sipel náruživosťou;
    </tei:p>
    <tei:p>
     — Uvidíš, čo urobím, uvidíš, že sa to zle skončí. Ale ak so sebou   urobím koniec, ani ty neobídeš sucho.
    </tei:p>
    <tei:p>
     Vtom prišiel jej otec, i nemohla mi odpovedať. Vyplazila len jazyk   za otcovým chrbtom.
    </tei:p>
    <tei:p>
     Chodil som ako otrávený, nejedol som, nespal. Rozmýšľal som celkom   vážne, že spácham nejakú hlúposť. Hanba povedať, ale som sa po kútoch   i naplakal. Za tých niekoľko dní som natoľko upadol, že to i moji   rodičia pobádali. Pravda, pravej príčiny som im nepovedal, keď sa ma   vypytovali, čo mi je.
    </tei:p>
    <tei:p>
     Sníval som len o tom, že by som si Žofku vzal ta ženu, a kul som   všelijaké plány, ako to vykonať.
    </tei:p>
    <tei:p>
     Prišla nedeľa a Žofka nemohla ísť nikam z domu, len do kostola.   Úfal som sa, že mi nebude môcť ujsť a že ju uprosím, aby sa so mnou   sišla. Už včas ráno som potajomky vyzeral oblokom, či ju nezazriem vo   dvore. Vybehla zpolovice oblečená s putňami po vodu k studni vo   dvore. U nás ešte všetko spalo, i vyzrel som z pitvorných dverí a   zavolal na ňu.
    </tei:p>
    <tei:p>
     Podbebla ku mne, pozrúc najprv do ich pitvora, či mater už   vstala.
    </tei:p>
    <tei:p>
     — Juj, Jožko, aký si mrzký; veď si, ani keby ťa z močidla boli   vytiahli.
    </tei:p>
    <tei:p>
     — Žofka, ak sa nezmiluješ nado mnou, zahyniem. Skapem, večne   skapem. Príď, preboha, aspoň na minútku do záhrady.
    </tei:p>
    <tei:p>
     — Neprídem do záhrady, ale popoludní do
    </tei:p>
    <tei:p>
     humna. Otec i mat poobede spia a paholok ide « kamarátmi.
    </tei:p>
    <tei:p>
     I odbehla.
    </tei:p>
    <tei:p>
     Triasol som sa na celom tele od blaženého rozčúlenia.
    </tei:p>
    <tei:p>
     Vkradol som sa hneď popoludní do humna a čakal s tlčúcim srdcom   príchod dievčaťa. Zdalo sa mi, že čakám celú večnosť. Myslel som, že   už nepríde, že ma pokladá za blázna, až napokon ticho zavrzly vráta a   vošla. Keď som ju zazrel, myslel som, že umriem rozčúlením. Sadli sme   si do sena, ktoré dýchalo horúčavou, takže som musel shodiť kabát.   Boli sme obidvaja cele pobláznení. Oblápali a bozkávali sme sa do   únavy a prisahali si, že sa navždy, naveky budeme milovať. Robili sme   si plány, ako by sme sa mohli sobrať, ktoré, pravda, nepočítaly s   nijakými ťažkosťami.
    </tei:p>
    <tei:p>
     Odvtedy sme použili každú možnú príležitosť na schôdzky. Boli sme   veľmi šťastliví, až keď mi Žofka o niekoľko týždňov hanblivé   pošeptala, že sa tento mesiac „neprala“.
    </tei:p>
    <tei:p>
     Cítil som, že som zbledol. Bolo mi, ako by ma obliala ľadovou   vodou. Celá moja láska razom padla na mrazový bod. Chytil som sa za   hlavu.
    </tei:p>
    <tei:p>
     — Preboha, čo si teraz počneme?
    </tei:p>
    <tei:p>
     — Ja neviem; veď si povedal, že si ma vézmeš. — odvetila   trucovité.
    </tei:p>
    <tei:p>
     Bol by som býval schopný ju biť. Nebol by som ju vtedy bozkal za   nič na svete. Naopak, bol by ju škrtil.
    </tei:p>
    <tei:p>
     Vadili sme sa a robili si výčitky, kto je vina nešťastiu.
    </tei:p>
    <tei:p>
     — Čo si ja len teraz počnem? — nariekal som.
    </tei:p>
    <tei:p>
     — Veď ma tvoj otec zabije. A moji rodičia, čo ti urobia so mnou?   Vyženú ma z domu, môžem ísť po žobraní.
    </tei:p>
    <tei:p>
     Pravdu poviem, že som na to, čo bude so Žofkou, ani   nepomyslel.
    </tei:p>
    <tei:p>
     Skočila s lavičky a udrela ma bolestne po tvári.
    </tei:p>
    <tei:p>
     — Ty bedár, neboj sa, — povedala opovržlivé. — Vydám sa za Zelinu.   Včera večer zasa žobronil, aby som šla zaň.
    </tei:p>
    <tei:p>
     I odbehla bez slova. 0 tri týždne bola jej svadba. Hnala to, ako   človek, ktorý chce spáliť všetky mosty za sebou. A nemala na to   príčiny, lebo náš strach bol bezzákladný. Nemala vôbec dieťa.
    </tei:p>
    <tei:p>
     Po svadbe istý čas som sa zasa začal o ňu zaujímať. Shovárala sa   so mnou veľmi priateľsky. Mal som ju veľmi rád a bol by som vďačne   nadviazal svoj pomer s ňou, ale ona nechcela o niečom takom ani   počuť, vyhodila ma zkrátka, nie bez nelichotivých poznámok. Zdá sa,   že je to osoba zaťatá; čo si vezme do hlavy, to z nej nevybiješ.
    </tei:p>
    <tei:p>
     Škoda!
    </tei:p>
    <tei:p>
     Co som mal robiť cez vakácie? Nevedel som ešte vždy, na akú dráhu   sa dám. Motal som sa s druhými kolegami po meste a chodil s nimi do   hostincov. Inej zábavy sme nemali. Dievčatám
    </tei:p>
    <tei:p>
     z lepších rodín sme šli z cesty, mali sme pred nimi rešpekt. V   hostincoch a v kasínach som sa soznámil i s džentríckymi mladými   pánmi: s Aladárom Barnássym, praktikantom pri stolici, máločo starším   odo mňa, s Dežom Lipnickým a so Šándorom
    </tei:p>
    <tei:p>
     Baksaym a s inými. Mal som dobrý hlas a vedel piť ako dúha; v   karty som sa tiež naučil hrať a v nedostatku peňazí zmenky   podpisovať, ktoré mi kamaráti vďačne žírovali a šporkasy ľahkomyseľne   eskomptovaly. Lumpovali sme skoro každý večer, obyčajne do bieleho   rána. Otec i macocha sa ma dosť nakliali, ale jednako nevystúpili s   takou ráznosťou proti môjmu darebáckemu životu, s akou by boli mali,   lebo im jednako imponovalo, • že sa potĺkam v spoločnosti   panskej.
    </tei:p>
    <tei:p>
     Bez ženských sme, pravda, neboli. Svoju túžbu za nimi sme ukojili   s čalnicami a slúžkami, pri ktorých sme sa zavše sišli i s   vysokopostavenými úradníkmi. Dežovi Lipnickému sa pridalo, že sa   stretol pri Uľke, driečnej chyžnej bohatého drerokupca, so svojím   otcom. Bolo i niekoľko úradníckych pani, ktoré vďačne prijaly   dvorenie mladých gavalierov, nehľadiacich veľmi na peniaze.
    </tei:p>
    <tei:p>
     Opísať bližšie náš spôsob zabávania sa a obcovania s týmito   ženskými pred slovenským obecenstvom je úplne vylúčené. Nech si každý   myslí podľa svojich skúseností a vedomostí najhoršie.
    </tei:p>
    <tei:p>
     Hovorilo sa o nás, že sme sa statočne starali o to, aby všetky   obce boly dostatočne zaopatrené primeraným množstvom pastierikov.
    </tei:p>
    <tei:p>
     Najväčšia čiastka starších pánov trávila čas, pravda, bez našich   výstredností, práve tak ako my.
    </tei:p>
    <tei:p>
     Ohľadom politiky smýšľali s nepatrnými výnimkami všetci maďarsky,   respektíve maďarónsky. Každý hriech im bol menší ako panslavizmus.   Použili každú príležitosť, aby preukázali svoje
    </tei:p>
    <tei:p>
     vlastenectvo, pravda, len ústami, lebo sa o pozdvihnutie svojho   okolia naskrze nestarali.
    </tei:p>
    <tei:p>
     V takomto prostredí som vyrástol a priznám sa, že jeho zásady a   životné náhľady sa stály i mojimi, jeho krv kolovala i v mojich   žilách.
    </tei:p>
    <tei:p>
     V meste bolo niekoľko povedomých slovenských inteligentov.   Bohužiaľ, nemožno tvrdiť, že by slovenskosť ich bola pozdvihla vysoko   nad úroveň maďarských pánov, z ktorých som si ctil najmä hlavného   notára Baksayho, ktorý nebol bez gentlemanských črt.
    </tei:p>
    <tei:p>
     Mal som niekoľko priateľov i zpomedzi slovenských akademikov,   ktorí v tie časy ešte boli biele vrany. Najčastejšie som sa   schádzaval s Milošom Lúčkom, bratom advokáta Dr. Martina Lúčku. Bol   tiež poslucháčom práv a naskrze nie zriedkavým hosťom našich nočných   zábaviek. Keď som bol s ním a s jeho bratom, robil som Slováka a   nadával na Maďarov. Často chodieval k Lúčkovi i Búroš. Títo dvaja   boli úprimní priatelia, hoci sa ich náhľady v mnohom rozchádzaly.
    </tei:p>
    <tei:p>
     Búroš bol pokrokár, cholerik, mnoho hovoril á nebral veľmi ohľad,   či sú jeho reči komu milé. Lúčka bol konzervatívny, málovravný, veľký   silák
    </tei:p>
    <tei:p>
     a dobrák. Vše vybúšil z neho chutný, hrmotný smiech, ktorý strhol   každého, a bol často jedinou kritikou reči, ktorá sa mu nezdala.
    </tei:p>
    <tei:p>
     Búroš čítal mnoho, všetko, čo mu prišlo do rúk. Lúčka nič okrem   Národných Novín a Pesti Hirlapu.
    </tei:p>
    <tei:p>
     Búroš bol stále medzi ľuďmi, Lúčka nikde nechodil.
    </tei:p>
    <tei:p>
     V spoločnosti týchto pánov, v ktorej som sa vše, vyhľadávajúc   Miloša, ocitol, som rozprával, čo som od svojich maďarských pajtášov   popočúval, s tým úmyslom, aby som dokázal nespravodlivosť a   nemravnosť ich konania. Môj cief hol dokázať Búrošovi a Lúčkovi, že   som dobrým Slovákom, hoci sa priatelím s maďarskými ľuďmi.
    </tei:p>
    <tei:p>
     Priznávam sa, že som podobne hovoril o Slovákoch v maďarskej   spoločnosti, vydávajúc sa pritom za Maďara.
    </tei:p>
    <tei:p>
     Raz podvečer sedel som s Dežom Lipnickým. Latróczym a hlavným   notárom Baksaym v záhradnej reštaurácii, keď prišli ta i Lúčka, Búroš   a evanjelický farár Drobniak. Sadli si k susednému stolu. Páni sa   všetci znali a tak sme sa shovárali či spolu, či podľa stolov. Ja s   mojou spoločnosťou maďarsky, tí slovensky.
    </tei:p>
    <tei:p>
     Drobniak bol v národnostnom ohľade veľmi príčinlivý. Kolportoval   slovenské i české knihy, najmä vydania Matice Lidu a Libuše a   rozličné obrázkové časopisy. Vždy sbieral i podpory pre študentov a   prenasledovaných slovenských ľudí.
    </tei:p>
    <tei:p>
     Medzi rozhovorom vytiahol celkom nevinne podpisný hárok z   vrecka.
    </tei:p>
    <tei:p>
     — Aha, toto mi práve dobre prišlo do rúk. Tu máš, Vlado, a ty,   Martinko, podpíšte niečo pre tých neborákov.
    </tei:p>
    <tei:p>
     Búroš roztvoril hárok a prečítal jeho nadpis.
    </tei:p>
    <tei:p>
     — To je pre chlapcov, vyhodených z k-ského gymnázia. Tu je Svoreň,   mohol by nám niečo bližšieho povedať, ako sa to tam všetko zmlelo,   veď i on tam maturoval.
    </tei:p>
    <tei:p>
     Nebolo mi milé v takej národnostne pomiešanej spoločnosti   rozprávať o tej udalosti, i odvetil som /krátka:
    </tei:p>
    <tei:p>
     — Ja o tom veľmi málo viem. Mal som inú prácu, ako zaoberať sa   takými daromnosťami.
    </tei:p>
    <tei:p>
     — No, to je pekná vec: hovoriť ako o daromuosti o   naničhodnostiach, pri ktorých chcú zničiť existenčne ôsmich   statočných šuhajov. Počujete, Svoreň, a čo ste pokladali vo svojom   žiackom živote za vážnu vec?
    </tei:p>
    <tei:p>
     -—Čo? Aby sa každý sám o seba staral. Ja som mal dosť roboty so   svojimi žiakmi.
    </tei:p>
    <tei:p>
     — Ale, jednako, ako to bolo s tými panslávskymi žiakmi? — pýtal sa   Baksay. — Počul som, že škandalózne veci vyšly najavo. Ak je všetko   pravda, čo noviny písaly.
    </tei:p>
    <tei:p>
     Či som chcel, či nechcel, musel som jedno-druhé odpovedať.
    </tei:p>
    <tei:p>
     — Nuž, počul som, že sa schádzavali, rečnili si, učili sa   slovensky, pisalí si s Martinčanmi a že sa našla u jedného z nich   podobizeň ruského cára s jeho vlastnoručným podpisom. Hovorili, že   dostávali i ruble pod rukou.
    </tei:p>
    <tei:p>
     Keď som toto rozprával. Lúčka hľadel na mňa posmešne a Búroš   zamračene ako zbojník.
    </tei:p>
    <tei:p>
     — Strašné veci, čo títo panslávi robia, — zvolal zemský pán a   c.-kráľ. komorník Latróczy, — bolo by ich prosto povešať!
    </tei:p>
    <tei:p>
     — A vy to všetko veríte? —- pýtal sa Búroš.
    </tei:p>
    <tei:p>
     Neveril som, vedel som, že sú to hlúposti, ale jednako nemohol som   pred Latróczym a Baksaym inakšie hovoriť, i riekol som;
    </tei:p>
    <tei:p>
     — Myslím, že vo veci niečo muselo byť, lebo by
    </tei:p>
    <tei:p>
     inak neboli troch vyhodili zo všetkých uhorských škôl a piatim   neboli dali consilium abeundi.
    </tei:p>
    <tei:p>
     — Keby ste aspoň mládež neotravovali. Máte vy svedomie? — pýtal sa   naoko žartovne, v základe však vážne Baksay Búroša a jeho   spoločníkov.
    </tei:p>
    <tei:p>
     — Počuješ, Imro, keby sa vám nedovolili v škole učiť maďarsky, čo   by si urobil? — zadunel Lúčka.
    </tei:p>
    <tei:p>
     — To je celkom iná vec. Maďarská reč je štátna
    </tei:p>
    <tei:p>
     a slovenčina štátu nepriateľská. Dovolil by si ty učiť v škole   zbojnícku hatmatilku?
    </tei:p>
    <tei:p>
     — To sú daromné reči. Po prvé: od teba je komisnosť porovnávať   slovenčinu so zbojníckou hatmatilkou, a po druhé: každý človek má   nielen právo, ale i povinnosť pestovať svoju materinskú reč. Kto tak   nerobí, je obyčajný lagan, — odvetil mu tvrdo Búroš, pričom Latróczy   nespúšťal očú s neho, hoci mu to i nepohodlne padlo, lebo, sediac k   nemu chrbtom, musel sa na stolici celkom otočiť, aby to mohol   urobiť.
    </tei:p>
    <tei:p>
     — Páni, neškriepte sa, — zvolal Drobniak. — Celá vec nestojí za   to. Ja som videl fotografiu cárovu i s podpisom. Je to výstrižok z   ilustrovaných novín s litografovaným podpisom, a to z novín   maďarských. A keby tí chlapci boli dostávali ruble z Ruska, neboli by   nechali jedného z nich chodiť celý rok v jednej košeli, ktorú si sám   v noci so soboty na nedeľu preprával. Pravda je, že sa schádzavali,   že si predčitovali slovenské básne a rozprávky a učili sa slovensky   správne hovoriť a písať. Iné nič.
    </tei:p>
    <tei:p>
     — Nuž, do neba volajúci hriech je to nie, — poznamenal Lúčka.
    </tei:p>
    <tei:p>
     Teraz sa stalo, čoho som sa od začiatku obával: Búroš zvolal:
    </tei:p>
    <tei:p>
     — Počujete, Svoreň, povedzte nám konečne, čo ste vy: Slovák, či   Maďar?
    </tei:p>
    <tei:p>
     Nepamätám sa, že by mi bola kedy otázka tak zastavila dych ako   táto, v tej spoločnosti taká zlomyseľná, zlá, jedovatá. Všetci   hľadeli na mňa, každý s výrazom podľa svojho presvedčenia. Pamätám   sa, že Drobniak, hľadiaci vždy vyrovnať protivy, krútil nesúhlasiac   hlavou a Latróczy vše s posmešnou vyzývavosťou zazrel na Búroša.
    </tei:p>
    <tei:p>
     Odvetil som, priznám sa, stiesneným a tichým hlasom:
    </tei:p>
    <tei:p>
     — Veď každý vie o mne, čo som.
    </tei:p>
    <tei:p>
     — Tak to môžete i sami povedať, — zvolal Lúčka a zasmial sa   hlučne: — Hahaha!
    </tei:p>
    <tei:p>
     Latróczy buchol päsťou na stôl:
    </tei:p>
    <tei:p>
     — Kutyateremtette! Nedám toho chlapca sekýrovať! Nebojte sa:   trepnite mu do očií, že ste Maďar!
    </tei:p>
    <tei:p>
     Mimovoľne som vyriekol: — Nuž áno, som Maďar!
    </tei:p>
    <tei:p>
     A pozrel som okolo seba s núteným sebavedomím.
    </tei:p>
    <tei:p>
     — Bravo, éljen! — zvolali Baksay a Lipnický. — Tak, majte si ho,   ■— usmial sa Búroš.
    </tei:p>
    <tei:p>
     Drobniak riekol ticho; — Chudák.
    </tei:p>
    <tei:p>
     — Ech, čo tam, — zahundral Búroš, — je to duševný trhan. Ostatne,   aký protektor, taký protežovaný, — i zasmial sa.
    </tei:p>
    <tei:p>
     Nastala tichosť. Žatým sa Latróczy obrátil k Búrosovi a pýtal sa   ho ostro:
    </tei:p>
    <tei:p>
     — Ten protektor som, pravda, ja?
    </tei:p>
    <tei:p>
     Latróczy bol mladý, so tridsaťročný statkár, všeobecne vychytený   duelant. Všetci sme očakávali, že ho Búroš alebo žartom, alebo   výhovorkou odbaví. Odpovedal mu vážne:
    </tei:p>
    <tei:p>
     — Pravdaže ty. Musel by si ťažko chápať, keby si s tým nebol   načistom.
    </tei:p>
    <tei:p>
     Všetci sme pili pivo, len Latróczy šampanské, ako vôbec nepil   iného nápoja. (Kým nepremárnil miliónový majetok.) Chytil fľašu a   chcel ňou udrieť Búroša po hlave. No všetci prítomní ho zachytili,   najmä Lúčka železnou päsťou mu sovrel rameno. Baksay mu zavolal:
    </tei:p>
    <tei:p>
     — Ale, Tibor, majže rozum, veď ty vieš inakší spôsob naučiť   nespratníkov (hetvenkedôket) poriadku.
    </tei:p>
    <tei:p>
     — Pravdu máš, zajtra mu pošlem sekundantov.
    </tei:p>
    <tei:p>
     Búroš mu teraz vykal:
    </tei:p>
    <tei:p>
     -—To môžete urobiť: neduelujem sa.
    </tei:p>
    <tei:p>
     — Tak vás na ulici vykorbáčujem.
    </tei:p>
    <tei:p>
     — Ďakujem za uvedomenie; vezmem si i ja bikacsok (býčiu žilu).
    </tei:p>
    <tei:p>
     — Do diabla, zastrelím vás! — reval Latróczy zdivený a siahol do   vrecka za revolverom.
    </tei:p>
    <tei:p>
     Bol však už trochu podnapitý a nemohol ho hneď vytiahnuť. Búroš   odskočil od stola a už vychytil zo zadného vrecka nohavíc revolver a   mieril ním na Latróczyho.
    </tei:p>
    <tei:p>
     — Hore ruky, alebo strelím!
    </tei:p>
    <tei:p>
     Bol taký hrozný, že sme všetci stŕpli pod dojmom, že to urobí.
    </tei:p>
    <tei:p>
     Ale sme sa poľahčene všetci usmiali, lebo Latróczy tak chytro   vyhodil ruky nad hlavu.
    </tei:p>
    <tei:p>
     — Nerobte hlúposti! — zakričal Lúčka rozhorčene.
    </tei:p>
    <tei:p>
     — Naozaj, pre takú maličkosť ste schopní urobiť najväčšie   nešťastie. Pomerte sa, ale už! — zvolal Baksay.
    </tei:p>
    <tei:p>
     — Nedbám, pomerím sa, ale nech odpýta prekliaty doktor!
    </tei:p>
    <tei:p>
     — Dobre, odpytujem ťa. Ty si napokon nie vina, že je Svoreň taký,   aký je. Veď je ešte len chlapec. Čert tam po ňom. Len to som ti chcel   ukázať, že sa ani teba nebojím, keď mám pravdu. — Fene gyerek vagy, —   zahundral Latróczy a oblapil Búroša.
    </tei:p>
    <tei:p>
     Bolo prirodzené, že som vtedy na Búroša zanevrel. Ale že sa moja   rodina, najmä môj otec, s ním rozišiel pre jeho vystúpenie proti mne,   tomu som sa divil.
    </tei:p>
    <tei:p>
     Bol by som si myslel, že, keďže sa teraz pokladal i on za Slováka   a so mnou sa pre moje maďarské smýšľanie často škriepil, bude   vystúpenie Búrošovo voda na jeho mlyn. Nestalo sa tak. Teraz, keď bol   v dobrých pomeroch a mohol lekára slušne honorovať, volali do nášho   domu iného lekára, a to židovského maďaróna, rozhlasujúc o Búrošovi,   že je ako lekár povrchný a ľahkomyseľný. Pritom otcovi ani na um   neprišlo chcieť mu za mnohonásobné ustávame zaplatiť. Pekné to   nebolo.
    </tei:p>
    <tei:p>
     V otcovi zvíťazil rodinný cit, hoci nesúhlasil so mnou. Búroš sa   jednako oproti otcovi tak choval, že sa i dnes za otca hanbím. Sám mu   viac, pravda, do domu nešiel, ani viac u neho šiť nedal, ale ani
    </tei:p>
    <tei:p>
     patriacu mu značnú sumu od neho nežiadal a ani mu v nijakom ohľade   neškodil, ba, čo viac, posielal mu objednávateľov, tak ako predtým.   Ešte i pri zdravotnom prehliadaní dvora sa otca zastal, hoci   neprávom, len preto, aby otec nemohol povedať, že sa chce na ňom   vŕšiť.
    </tei:p>
    <tei:p>
     Neskoršie som sa dozvedel o príčinách toho jeho konania. Pri istej   príležitosti povedal, že peňazí nežiada za liečenie preto, lebo keď   otec jeho pomoc pre rodinu potreboval, hol taký biedny, že mu deti a   ženu liečil vtedy zadarmo. Svoj dar nemôže nazpät brať, i keby otec   mohol platiť. Pre jeho ostatné konanie sa nevŕši na ňom, lebo jeho   životný náhľad nezávisí od pekného alebo nevďačného chovania sa iných   ľudí. Keď je proti iným zhovievavý, tak je to sebe kvôli, a nie   hlupákom kvôli.
    </tei:p>
    <tei:p>
     Videl som, že mojím otcom opovrhuje, ale na to mu to zvieratko   bolo prinepatrné, aby sa mu malicherným spôsobom pomstil a tak zadal   svoje zásady.
    </tei:p>
    <tei:p>
     Časom našiel som i kľúč k povahe tohto nie celkom všedného   človeka, ktorý urobil každému toľko dobrého, ako mohol, ale takým nie   sentimentálnym, možno povedať, drsným spôsobom, že si nezískal ani   vďaky, ani lásky.
    </tei:p>
    <tei:p>
     Rešpektovali ho, báli sa ho a každý mu želal, aby sa mu stala   nejaká veľká nehoda, preto, aby bol nútený vyzývať ľútosť tých,   ktorých nemal za nič.
    </tei:p>
    <tei:p>
     Toho sa dosiaľ nedožil nikto. Mal toľko vnútornej sily, takú pevnú   oporu vo svojej viere a vo svojom filozofickom presvedčení, o ktorých   vedel len jeho jediný úprimný priateľ Martin Lúčka, že nebažil za   nijakým súcitom svojich spoluobčanov, keďže nimi väčšmi opovrhoval a   nedal ničoho ani na ich reči, ani na ich city.
    </tei:p>
    <tei:p>
     Niekoľko dní po tejto afére ma dal zavolať do kancelárie podžupan   Lipnický. Nebol pekný človek. Vysoký, bruchatý, s tenkými, nepomerne   dlhými nohami; mal okrúhlu, nakrátko ostrihanú hlavn
    </tei:p>
    <tei:p>
     a bradu a dlhé hrubé fúzy ako nejaký hajdúch. Hyzdily ho i veľké   ústa s hrubými, smyselnými perami. Jeho šatstvo bolo ošúchané, samá   škvrna, topánčiská s vyťahanými gumami a na palcoch povytláčané,   neforemné. Z domu bol bohatý, mal veľký majetok, a hoci nebolo na ňom   vidno, kde podieva peniaze, bol zadížený. Hovorilo sa o ňom, že je   veľký frajerkár a že preto často chodieva do Pešti a Prešporka.
    </tei:p>
    <tei:p>
     Lipnický bol neústupný a nemilosrdný Maďar
    </tei:p>
    <tei:p>
     a na svoje zemianstvo ohromne namyslený. Bol pevne presvedčený, že   nezernan je celkom iné stvorenie, omnoho horšieho druhu ako zeman.   Hoci bol špinavý, nebol by pil z pohára za nezemanom za nič na svete.   Nezemanovi nepodal ruky, len prsty.
    </tei:p>
    <tei:p>
     Raz v kasíne bol poznamenal Búroš, ktorý sa ta raz-dva razy do   roka zatratil z nejakej príčiny, v rozhovore so sirotským prézesom   Barnássym, že je on práve taký pán ako i on, na čo Barnássy   prekvapene s otvorenými ústami zamíkol, a len o hodnú chvíľu sa   spamätajúc, zvolal: — No, to už nie!
    </tei:p>
    <tei:p>
     Búroš sa smial.
    </tei:p>
    <tei:p>
     — Že nie? Som, do hroma! Odhliadnuc, že moja žena má majetok,   ktorý je viac hoden ako tvoj, mám i sám omnoho väčší dôchodok, ako ty   vybiješ zo svojej kúrie a zo svojho platu. Vzdelania mám nepomerne   viac ako ty, a čo sa týka môjho správania a spôsobu života, tak ty sa   so mnou nemôžeš ani spomínať v jeden deň. Moji rodičia boli statoční   ľudia a ja som iste synom svojho otca, lebo sa tak ponášam naň, že   každý na prvý pohľad pozná náš rodinný pomer, kým ty si tučný a veľký   a tvoj otec hol chudý a vysoký, a tak sa ponášaš naň ako vodný kôň na   žirafu.
    </tei:p>
    <tei:p>
     Prítomní sa smiali, len Barnássy sa mračil. Ale. nevediac mu   odseknúť, iste rozmýšľal o tom, ako by sa mu pomstil, lebo to bola   jeho najväčšia radosť, keď sa mohol na niekom vyvŕšiť za urážku.   Pritom sa viac nikdy nepomeril nadobre s urážateľom, ale použil vždy   každej priležitosti, aby mu škodil. Volali ho „nočnou tmou.“   Lipnický, hrajúci ferblu, hodil karty na stôl a zvolal, keď Barnássy   mlčal, rozhorčene:
    </tei:p>
    <tei:p>
     —- No, to už nie! Maga nem úr! Vy ste nie pán. Len zeman môže byť   pánom. Každý nezeman je len sedliak, hoci by chodil i v najčernejších   nohaviciach a mal peňazí plné sýpky.
    </tei:p>
    <tei:p>
     Búroš sa opovržlivé usmial.
    </tei:p>
    <tei:p>
     — Dovolíte, aby som vám predložil zrkadlo? Páni očakávali poriadnu   repliku a kričali:
    </tei:p>
    <tei:p>
     — Čujme, čujme!
    </tei:p>
    <tei:p>
     Väčšina prítomných sa tešila, že nenávidenému vicišpánovi dá   poriadnu odpoveď.
    </tei:p>
    <tei:p>
     — No, rád by som počul, — odvrkol Lipnický, odujúc ústa.
    </tei:p>
    <tei:p>
     — Nikto nikdy nepočul ani nečítal, že by Pán Boh bol zemana extra   stvoril. Vy len tak, ako my sedliaci, musíte povedať: Inter faeces et   urinas nascimur. Ľudia vás ešte trpia nad sebou, ale zem sa už trasie   pod vami, a ešte my sa dožijeme tých čias, že bude: Finiš   nobilitatis. V čom väzí vaše zemianstvo? Vediete nás azda mravnosťou,   múdrosťou alebo panskými, gavalierskymi spôsobmi? Vtom sa zohol a   drmol mu špinavú šnúru nad topánkou, ktorou mal zaviazané spodné   nohavice, a vysnoval mu ich hodný kus. V sieni sa väčšina pánov   rozrehotala. Lipnický sa začervenal ako moriak a niektorí z jeho   otrokov vrieskali:
    </tei:p>
    <tei:p>
     — No, toto je neslýchaná drzosť! Treba ho odprášiť z úradu!   Pansláv, socialista, nihilista!
    </tei:p>
    <tei:p>
     — Elcsapom magát! — kričal vicišpán.
    </tei:p>
    <tei:p>
     — Maga engem el nem csap! Vy ma neodprášite z úradu, na to práva   nemáte. A rád by som vidieť súd, ktorý by jediného, svoju prácu   statočne a svedomité konajúceho zamestnanca len preto pozbavil úradu,   lebo je pán vicišpán zeman a úradník len sedliak. Porúčam sa!
    </tei:p>
    <tei:p>
     1 odišiel.
    </tei:p>
    <tei:p>
     Búrošovi sa naozaj nestalo nič. Nerozumeli sme tomu a nemohli si   to vysvetliť. Mysleli sme, že vie toľko intímnych rodinných vecí z   panských rodín, že ho nechceli dráždiť. A preto veru mohli, lebo by   Búroš iste nebol zneužil lekárskeho tajomstva na pomstu.
    </tei:p>
    <tei:p>
     Tak prišiel som k Lipnickému do kancelárie a
    </tei:p>
    <tei:p>
     našiel ho pri písacom stole sedieť. Ťahal, ako vždy. dym z veľkej   penovky, a pretrhnúc, hovoril:
    </tei:p>
    <tei:p>
     — Ako vidím, vy ste poriadny mladý človek. Povedal mi Dežko, ako   ste sa pekne držali, kecľ vás ten surovec napadol. My svojich   neopustíme. Mám uprázdnené miesto diurnistu. Nuž nie je to parádna   služba, ale vám by jednako nebolo zle, keby ste dostali za niekoľko   hodín svojej dennej služby svojich tridsať zlatých mesačne a pritom   by ste mohli končiť práva.
    </tei:p>
    <tei:p>
     Táto, ako som si vtedy myslel, veľká láskavosť vicišpánova ma   veľmi dojala. Myslel som si, že keď ma páni raz prijmú medzi seba,   mám zabezpečenú budúcnosť.
    </tei:p>
    <tei:p>
     Dojatým, trasúcim sa hlasom ďakoval som vicišpánovi, ktorý mi   podal ruku, ktorú som mu — bozkal.
    </tei:p>
    <tei:p>
     Rozumie sa, že sa zvesť o tomto rozniesla a že to počuli i Búroš a   Lúčka. Týchto to mrzelo i robili mi výčitky, najmä Lúčka, že som sa   za tridsať zlatých zapredal. Nahovárali ma, aby som neprijal ten   otrocký úrad, že mi zaopatria či v Presove, či v Prešporku, alebo   hoci i v Pešti miesto u advokáta, kde aspoň toľko dostanem a budem   môcť i akadémiu navštevovať. Okrem toho mi zabezpečili i prípadné   potrebné pôžičky, a napokon i otec ma mohol napomáhať.
    </tei:p>
    <tei:p>
     Sľúbil som, že si vec ešte rozmyslím.
    </tei:p>
    <tei:p>
     Doma ma nahovárali, aby som úrad prijal, a mňa samého ťahalo do   panskej spoločnosti. Pozdával sa mi ľahtikársky život, ktorý som bol   po dva mesiace viedol. Mysle! som si: doma budem mať zaopatrenie a   tridsať zlatých na lumpačky. Keď
    </tei:p>
    <tei:p>
     sa mi bude ľúbiť, môžem sa učiť a poskladať skúšky, i keď zostanem   doma.
    </tei:p>
    <tei:p>
     Lúčkovi som sa vyhovoril, keď sa ma pýtal, čo urobím, že mi   rodičia kážu ostať pri stolici. Lúčka sa brmotne zasmial:
    </tei:p>
    <tei:p>
     — Vy ste fialka! Už vás kúpili, a lacno!
    </tei:p>
    <tei:p>
     ILONA. GABICA.
    </tei:p>
    <tei:p>
     Mládež župných úradov usporiadala v miestnostiach kasína elitný   ples. Elitný-neelitný, bol na ňom každý, kto chcel prísť. Niektorí   páni -—- čo mladší — mali staršie-novšie fraky; ináč sa každý   natriasal a opíjal v takom čiernom kabáte, aký mal. Najviac bolo   vidno dlhých-krátkych kaiserrockov. Dve-tri veľkopanské dámy (alebo   ich napodobňujúce) sa robily neobyčajnými a obdivovanými ozajstnými   plesovými, hlboko vykrojenými úbormi, na ktoré sveta skúsení s   ocenením a neskúsení s ustrnutím čumeli a prežierali lačné sliny. (To   nenarástlo pre nás!) Dievčatá boly väčšinou šumné a žiadúce i v   ľahučkých batistových šatočkách, zpod ktorých im vyzeraly drobné a   drobnejšie nôžky. Vcelku jednako pozorujúcemu často prišlo na um   slovenské: „Chudobný človek — hotová opica.“
    </tei:p>
    <tei:p>
     Dvorana bola obsadená a obstatá netancujúcimi, vo vedľajších   miestnostiach sa hmýrili, odchodiliprichodili popíjajúci, štrngajúci   pohármi a rozlievali nápoje po obrusoch, ktoré už zvečera boly, ani   keby ich nikdy neboli prali. Na stoloch stály poloprázdne fľaše,   pivové a vínové poháre. Všetko fajčilo, že v nízkych miestnostiach   bez ventilácie
    </tei:p>
    <tei:p>
     bolo možno dym krájaf. Do huku pijúcich zaznievaly divé výkriky   tancujúcich (Szorítsd, Laci, vakapád! Soh’ se halunk meg!) a cigánska   hudba.
    </tei:p>
    <tei:p>
     Všetci si nahovárali, že sa výborne zabávajú.
    </tei:p>
    <tei:p>
     Doma, keď otec preškontroval kasu, sa vadili a robili si výčitky.   „Nikdy ma viac na taký sprostý bál nedostanete,“ končil svoju elégiu   a uložil točiacu sa hlavu na vankúš.
    </tei:p>
    <tei:p>
     Jedna z vedľajších miestností bola rezervovaná pre pánov. Tam sa   zabávali najvyšší župní úradníci, od župana po hlavných slúžnych a   niektorí statkári so svojimi ženami a dcérami. Menší ta prístupu   nemali, tí mohli len otvorenými dverami fľochnúť závistlivé, čo sa   tam deje.
    </tei:p>
    <tei:p>
     Sám neviem, ako som sa ta dostal. Pravdepodobne, že som mal nový,   otcom ušitý frak, alebo som obstojne tancoval, takže sa i väčšie dámy   vďačne zapodievaly mnou. Ako som už spomenul, bol som hodný mládenec   a zdal som sa naivný a neskazený, čo sa niektorým čo skúsenejším   dámam zdalo pikantné, a preto ma rady podchytávaly o mojich láskach a   donjuánskych kúskoch. Bol som hlúpy, ako mladý kohút, a skočil im na   lep, chvastajúc sa, vzdychajúc a prevracajúc na ne zamilované okále,   čo, zdá sa, svoje hriechy už mnoho ráz nedokonale oľutovavšie   záletnice, príjemne dráždilo.
    </tei:p>
    <tei:p>
     S Gabicou, dcérou hlavného slúžneho Szôkeho, prišla do tej svätyne   aj Ilona, dcéra farára Drobniaka, ktorý býval v Ušove, obci, ležiacej   neďaleko od Stráňova a v ktorej mal i Szôke asi päťsesťstojutrový   majetok i s kaštieľom. Pravda, pán a pani Drobniaková zostali len   vonku, medzi ostatným plebsom. Ich Ilonka tam mohla byť, lebo sa   priatelila s Gabicou a mala mladých pánov za priateľov, ktorí sa mali   okolo nej ako osy okolo medu.
    </tei:p>
    <tei:p>
     V pauze som sedel medzi ešte mladými, svojou záletnosťou známymi   dámami: paňou advokáta Lichtmanna a statkára Formayho, okolo ktorých   sa mal hlavný župan Guzy a statkár Latróczy, ktorého pani bola tiež   na plese a vo výklenku obloka zabávala sa diskrétne so svojím   gavalierom. Keď vošiel vysoký, chudý hlavný župan s vysoko   pozdvihnutým veľkým nosom a s monoklom na oku do miestnosti,   obzerajúc sa, kde by si prisadol, zbadal ma pri Lichtmannovej a   Evičke Formayho a prostým pokynutím prsta ma vyzval, aby som sa
    </tei:p>
    <tei:p>
     so svojho miesta odstránil. Odišiel som k stolu v kúte, pri ktorom   sedela Gabica a Ilona, s ktorou sme už chvíľu boli pozerali na seba,   vše klopiac oči, vše sa zasa nimi hľadajúc.
    </tei:p>
    <tei:p>
     Veľmi sa mi zapáčilo to dievča.
    </tei:p>
    <tei:p>
     Gabica bola vysoká, červenovlasá; Ilona menšia, trochu pritučná,   veľmi krásnej bielej a ružovej pleti, ako panna z porcelánu. Vlasy i   oči mala čierne, pery svetločervené, ani zafarbené. Kto na ňu pozrel,   každý mal pocit, že hľadí na niečo chutného, čistého, žiadúceho. Bola   tichá, zdanlivé skromná a smiala sa ticho, hlboko ako hrdlička.   Človeku sa zdalo pri nej tak prítulne.
    </tei:p>
    <tei:p>
     Gabica bola smelá, vyzývavá, ostrého pohľadu; odpovedala na každú   poznámku, napádala pánov a robila na nich viac-menej trefné poznámky.   Bola polovíčatá sirota a prisvojila si mnoho zo spôsobov   otcových.
    </tei:p>
    <tei:p>
     Podarilo sa mi dotisnúť k Hone, ktorou sa pre
    </tei:p>
    <tei:p>
     jej pomernú skromnosť a tichosť páni tak nezaoberali ako Gabicou,   ktorá mala pri stole vedúce slovo a nútila každého, aby jej venoval   pozornosť.
    </tei:p>
    <tei:p>
     Mladý Lipnický ma predstavil Hone. Prijala ma vľúdne, ale bez   preukázania nejakého záujmu. Tak ako každého. Sedel som jej za   chrbtom, nemajúc miesta pri stole, a dosť dotieravo privoniaval jej   vlasy a hľadel na jej mierne obnažený biely, okrúhly krk. Keď som jej   niečo šeptal, použil som príležitosť, že som šuchol tvárou o jej   vlasy alebo plece. Vyplácal som ju drobnými peniazmi lásky, ako je to   zvykom na plesoch, kadejakými všeobecnými lichôtkami, na ktoré ona   len jednoslabičné odpovedala. Cítil som sa veľmi na koni, pokladajúc   sa za vyprobovaného zvodcu oproti neskúsenému dedinskému dievčaťu,   keď sa ma neočakávane spýtala, či mnoho a čo študujem.
    </tei:p>
    <tei:p>
     Nemohol som jej napochytre odpovedať.
    </tei:p>
    <tei:p>
     — Pravdaže, mnoho, — odvetil jej Dežo Lipnický, -— najmä   stráňovský nočný život. Myslím, že v tom bude zakrátko   špecialistom.
    </tei:p>
    <tei:p>
     Ilona kývla hlavou.
    </tei:p>
    <tei:p>
     — Pekne. Ale čo má robiť mladý človek?
    </tei:p>
    <tei:p>
     Zamrzelo ma to i zahanbil som sa. Dva roky som zapísaný na   univerzite, a nestarám sa o skúšky. Nepovedal som viac ani slova, ale   vykradol sa bez slova a odišiel som domov.
    </tei:p>
    <tei:p>
     Ilona sa dotkla môjho najbolestnejšieho bodn. Často som si robil   sám výčitky, že zanedbávam svoje štúdiá, ale vždy som sa potešil, že   mám ešte dosť času. Raz sa pustím do toho a zmôžem to hravo.
    </tei:p>
    <tei:p>
     Teraz, idúc z plesu trochu podnapitý s fantáziou rozparenou, som   si predstavoval, aký šťastlivý by som mohol byť, keby Ilona bola   mojou ženou. Veď aká je pekná a iste i dobrá ... Ale za diurnistu   nepôjde. V takom malom meste, ako je Stráňovo, ľudia všetko vedia o   svojich spoluobyvateľoch. Ilona iste vie, aký som vták, a preto i tak   ledabolo a chladne hovorila so mnou. Môžem byť i právnikom, jednako   som len diurnistom.
    </tei:p>
    <tei:p>
     Doma vo svojej komôrke som zapálil sviečku a vyhľadal právnické   knihy, ktoré som si bol vypožičal od kolegov. Prezeral som ich;   nezdalo sa mi celé to právo ťažké. Veď sú to také samo sebou sa   rozumejúce veci. Najradšej by som sa hneď bol pustil do rímskeho   práva. Ale nič, radšej som sníval o tom, ako prekvapím a zahanbím   Honu. Ako ma hudú obzerať moji pajtáši, keď dni a týždne neprídem do   hostinca. I hundrúcemu otcovi i opovržlivej macoche zapchám ústa.   Napokon ma budú sami posielať: „Choďže, už sa i trochu zabav, synku,   choď.“
    </tei:p>
    <tei:p>
     Nasledujúceho dňa som sa sišiel s mladým Baksaym. Povedal mi, že   popoludní má byť vychádzka do Ľupčian, aby som išiel i ja. Mala sa   tam sísť veľmi veselá spoločnosť. Sľúbil som mu, že pôjdem, mysliac   si, či sa o deň prvej alebo neskoršie začnem učiť, na tom mnoho   nezáleží.
    </tei:p>
    <tei:p>
     Idúc napoludnie domov z úradu, stretol som Honu, vychádzajúcu z   módneho obchodu Bayerovho. Mala taký podarený klobúčik a chutné   šatočky, že bola neodolateľná. Pozdravil som ju a ona veľmi milo a s   úsmevom prijala môj pozdrav. Bohvie, ako si medzitým všetko   rozmyslela.
    </tei:p>
    <tei:p>
     — Kdeže ste sa tak stratili? Bola som celkom skormútená, že mi   ušiel taký znamenitý tanečník.
    </tei:p>
    <tei:p>
     Veľmi sa mi videlo to dievča a jej láskavosť mi celkom pomútila   hlavu.
    </tei:p>
    <tei:p>
     — Ilonka, vzal som si k srdcu vašu poznámku o študovaní. Utekal   som domov a hodil sa do kníh. Majúc takú múzu, ako ste vy, myslím, že   chytro poskladám skúšky. Ale musíte držať nado mnou svoju krásnu   ručičku.
    </tei:p>
    <tei:p>
     Usmiala sa a pozrela na mňa zpod klobúčika. Taký milý bol jej   pohľad: bolo v ňom šelmovstva í dobroty. Robila na mňa dojem celkom   iného dievčaťa ako na plese.
    </tei:p>
    <tei:p>
     — Uvidím, ako dlho vydrží sila mojej sugescie. Bojím sa, že máte   tých múz viac a že vás odlúdia v iný smer.
    </tei:p>
    <tei:p>
     — Dovolíte, aby som sa prišiel posilniť k vám, keď pobadám, že   ochabujem?
    </tei:p>
    <tei:p>
     — Príďte. Lenže môj nektár je nie víno, ale kyslé mlieko; na to   vás upozorňujem. Hahaha!
    </tei:p>
    <tei:p>
     — Vám kvôli vypijem hoc i to.
    </tei:p>
    <tei:p>
     Dala mi rúčku a pozrela na mňa tak, že som myslel, že som v   siedmom nebi.
    </tei:p>
    <tei:p>
     — Príďte čím skorej!
    </tei:p>
    <tei:p>
     Keď som išiel domov, bol som preplnený jej dušou a krásou. Bol som   istý, že je to stelesnená šľachetnosť a dobrota. Ani sa mi nesnívalo   ísť do Ľupčian.
    </tei:p>
    <tei:p>
     Hodil som sa na knihy.
    </tei:p>
    <tei:p>
     Keď som mohol, prebehol som do Ušova, ktoré je od Stráňova len na   päť kilometrov vzdialené.
    </tei:p>
    <tei:p>
     Drobniak bol tichý človek, slabého zdravia. Mal akúsi srdečnú   neurózu a nesmel sa rozčuľovať. Bol
    </tei:p>
    <tei:p>
     presvedčený Slovák a veľmi bolestne znášal, že syna mu škola skoro   nadobro pomaďarčila, hoci sa dosť s ním nadohadoval, a dcéru Honu mu   maďarská spoločnosť tiež urobila aspoň ľahostajnou oproti svojmu   národu. Jeho žena sa nestarala o nič, len o domácnosť; čítať čítala   tiež najradšej maďarské knihy, ktoré Ilona donášala do domu.
    </tei:p>
    <tei:p>
     Zakrátko som sa presvedčil, že ani Ilona nebola taký anjel, ako   som si to o nej predstavoval. Keď som sa u Drobniakov po niekoľkých   návštevách zohrial, videl som, že sa s matkou nesnáša najlepšie. Pani   Drobniaková mala, podľa Honinho náhľadu, skoro o všetkom mnohé   zastaralé náhľady, ktoré len na základe rodičovskej autority chcela   nanútiť dcére, ktorá, vyučená panskou spoločnosťou, robila z nej len   posmech. Podľa Hony Drohniaková mala starodávne zariadený byt,   nevedela jesť, ani hostí prijať, ako sa patrí. Bola prizdvorilá
    </tei:p>
    <tei:p>
     a ponížená oproti každému. Hlavného slúžneho volala pánom   veľkomožným.
    </tei:p>
    <tei:p>
     Keď sa vše škriekave pohádaly, vošiel Drobniak do izby, a krútiac   hlavou, napomenul dcéru tichučko:
    </tei:p>
    <tei:p>
     — Hka, Ilka, nože tichšie! Ako to hovoríš s mamou?
    </tei:p>
    <tei:p>
     Podivným spôsobom Ilona mala pred otcom, ktorý jej vlastne všetko   dovolil, veľký rešpekt a zatíchla trochu zahanbená predo mnou.
    </tei:p>
    <tei:p>
     Ja som jej vystupovanie oproti matke pokladal za prirodzené a   dával jej — medzi štyrmi očami vo všetkom za pravdu. Hľadali sme   samotu. Fara nebola skvelá, ale vo veľkom poriadku. Okolo
    </tei:p>
    <tei:p>
     nej bol dvor a záhrada s besiedkou, všetko vyriadené, opatrované,   čo bolo zásluhou Drobniakovej. Farárove! nám dali veľkú voľnosť,   neslíedili za nami, spoliehajúc sa vyprobovaným rodičovským spôsobom,   ktorý tak často sklame, na neochvejnú etnosf nimi vychovaného   dievčaťa. Následkoval som z toho, že počítajú na vážnosť mojej   príchylnosti k Hone. A my sme sa mali radi. Použili sme každej   príležitosti a oblápali a bozkávali sa, že nás až ústa bolely.
    </tei:p>
    <tei:p>
     Skúsil som, s akou, možno, mimovoľnou rafinovanosťou vie dievča   dráždiť lásku a túžbu svojho milenca. Pokladal som vtedy mnohé jej   úskoky za nevypočítané. Dnes som poučený s veľmi smerodajnej strany,   že to bola všetko koketnosť. Vedela, že prídem, a nebolo jej doma.   Keď som po istom čakaní namrzený odchádzal, vbehla mi v záhrade do   náručia. Našiel som ju preobliekajúcu sa vo svojej izbe a zazrel jej   krás viac, ako bolo vtedy dovolené vidieť. Zavše bola bez akejkoľvek   príčiny chladná oproti mne, a ja som podľa svojho zvyku už myslel na   samovraždu. Keď som sa jej dlho nažobronil, aby mi povedala, prečo sa   hnevá, a chcel, plný žiarlivosti, zúfale odísť, hodila sa mi do   náručia a bozkávala ma, že mi skoro smysly prešly. Vysmiala ma a   odbavila tým, že bola v takej nálade a že za to nemôže.
    </tei:p>
    <tei:p>
     Keď bol Szôkeho syn, husársky nadporučík, doma, trávila mnoho   svojho času u Gabriely, čo mi veľmi zle padlo i preto, lebo som   prišiel o jej láskauie, za ktorým som veľmi túžil. Videl som v tom   schválnosť a zbytočné vzbudzovanie žiarlivosti. A jednako ma takýmto   konaním tak pripútala k sebe, že som zimnične skladal skúšky, aby som   čím skorej dostal také postavenie, na základe ktorého by som si ju   mohol vziať.
    </tei:p>
    <tei:p>
     Často som s ňou šiel do Szôkeovcov, alebo ju tam hľadal, keď jej   nebolo doma, a tak som sa spriatelil i s Gabicou.
    </tei:p>
    <tei:p>
     Ich kaštieľ bola zaujímavá, stará baroková stavba, ale veľmi   zanedbaná a orýpaná. Szôke nebol skoro nikdy doma a Gabica sa celý   deň povaľovala po divánoch, a fajčiac cigarety, čítala romány alebo   sa zabávala s pánmi, ktorí ju často navštevovali. Z dám chodila k nej   máloktorá. Formayčka niekedy nazrela a vzala ju skoro vždy so sebou.   Dva razy do roka ju navštevovaly akési dve staré tetky, ktoré jej   robily dlhé prednášky, krútily nad ňou hlavami a prevaľovaly oči a   zalamovaly rukami. Keď jej sedely pridlho na krku, ušla im k   niektorej priateľke. Jej izba bola naplnená obrazmi, uipami,   výšivkami, knihami, všetko rozhádzané v malebnom neporiadku. Mala   driečnu chyžnú, ktorá bola na tom istom kopyte vybíjaná, ako jej   pani, a s ktorou sa znamenite rozumela.
    </tei:p>
    <tei:p>
     Ilona nemala na nej zvláštne dobrú školu. Dievčatá čítaly knihy,   ktoré som i ja poznal. A tie knihy, ktoré som ja poznal, stály za to,   neboly však vhodným čítaním pre mladé dievčatá.
    </tei:p>
    <tei:p>
     Raz som ju darmo hľadal u Gabici, ktorá vždy robila všelijaké,   veru dosť smelé náražky na našu lásku. Ležala na pohodlnej pohovke vo   veľmi zvodnej pozitúre. Keďže bolo horúco, mala odkryté nohy, ktoré   boly veľmi peknej formy, skoro až po kolená. (Vtedy bola veľká vec   vidieť dáme „vádle“!) Musel som si sadnúť k nej na pohovku.
    </tei:p>
    <tei:p>
     Veľmi skoro sme boli tak ďaleko, že zahrala so mnou scénu   Putifárky s Jozefom. Veru sa už nepamätám, či som Jozefov priklad   nasledoval, či nie.
    </tei:p>
    <tei:p>
     Keď som odchádzal, stretol som sa s Ilonon, ktorá počula, kde ju   hľadám, a prišla za mnou.
    </tei:p>
    <tei:p>
     Aké už ženy majú preostré oči v istých veciach, pohadala na mne   istú rozrušenosť a stala sa chladnou a málovravnou.
    </tei:p>
    <tei:p>
     Keď sme prišli domov, odišla neviem kde, nechala ma v spoločnosti   svojho otca a učiteľa Dludíka, ktorý často chodieval na faru. Ani   neprišla, kým som bol tam. Musel som počúvať dlhé reči o rozličných   prenasledovaniach cirkvi Maďarmi a o tom, ako Dludík vyučuje večer   dorastajúcu mládež i gazdov a čo rozpráva z politiky. Daromné   rozprávky ma naskrze nezaujímaly, ale musel som predstierať záujem o   ne, keď som chcel čakať na Honu.
    </tei:p>
    <tei:p>
     Neprišla. Tak ma jej postupovanie rozčuľovalo, že som nemal pokoja   ani vo dne, ani v noci. Príhodu s Gabicou som pokladal za takú nič   neznamenajúcu, za takú každodennú, že som nechápal, že by sa niekto   pre niečo takého mohol hnevať vážne. A k tomu som odhodlaný, že keby   ma Ilona upodozrievala z nejakého poklesku, odtajil by som jej to   najsvätejšími prísahami.
    </tei:p>
    <tei:p>
     Išiel som deň po deň do Ušova, a nikdy som nenašiel Hony. Napokon   som jej odpísal, že ju ešte raz vyhľadám, a že ak ma nevyčká doma,   viac nikdy neprídem. Musela si vec rozmyslieť, lebo ma počkala a hneď   išla so mnou do besiedky, kde sme boli sami. Sadla si na koniec   lavičky, takže ju bolo vidno z oblokov obytnej izby. To bola,
    </tei:p>
    <tei:p>
     pravdaže, schválnosť, aby som ju nemohol bozkať. Možno veľmi   smädný netúži tak za vodou, ako som ja túžil za jej bozkom. Sedela, a   složiac ruky do lona, hľadela na zem.
    </tei:p>
    <tei:p>
     — Povedz mi, prečo mlčíš, prečo sa hneváš na mňa? Nemám ani zdania   o príčine tvojho hnevu.
    </tei:p>
    <tei:p>
     Usmiala sa opovržlivé.
    </tei:p>
    <tei:p>
     — Ty nevinnosť! Veď sa mi Gabica priznala, že ste sa bozkávali,   ohlápali sa . . .
    </tei:p>
    <tei:p>
     — Ale, to ti luhala! Chcela ťa prosto domŕzať.
    </tei:p>
    <tei:p>
     a ty si jej skočila. Na všetko, čo mi je sväté, ti prisahám, že   som sa jej nedotkol!
    </tei:p>
    <tei:p>
     Ilona vstala a povedala s ukrutným opovrhnutím:
    </tei:p>
    <tei:p>
     — Aký si ty biedny chlap! A čo je tebe sväté? Na čele si mal   vybitú pečať hriechu ani Kain: neopovážil si sa mi do očú pozrieť. A   k tomu sa ona priznala, a ty tajíš! Aký si ty nestatočný,   bezcharakterný človek!
    </tei:p>
    <tei:p>
     Mlčal som chvíľu, rozmýšľajúc. Napokon od Gaby to vystalo, že sa   priznala ku všetkému. Co urobiť?
    </tei:p>
    <tei:p>
     — Nuž dobre, keď ti už tak na tom záleži. Priznám sa, že ma   bozkala a oblapila. Mne to veru ani na um neprišlo. Ale veď vieš, aká   je Gaba. Čo som mal robiť? Mal som sa s ňou biť?
    </tei:p>
    <tei:p>
     — A to bolo všetko?
    </tei:p>
    <tei:p>
     Hľadela na mňa ani had na vtáča.
    </tei:p>
    <tei:p>
     — Nuž pravdaže všetko. A čože ešte mohlo byť?
    </tei:p>
    <tei:p>
     — Hahaba, akí ste vy chlapi hlúpi! Sám sa mi priznáš. Gabica mi   nič nepovedala, veď som od tých čias ani nebola s ňou, veď jej ani   niet doma.
    </tei:p>
    <tei:p>
     — Nuž, dobre, a 60 máš z toho, že si vyklamaia zo mňa to   priznanie?
    </tei:p>
    <tei:p>
     — Co mám z toho? Že sa s takým pánom, nebudem viac zapodievať.
    </tei:p>
    <tei:p>
     Ustrnul som nad jej rečou.
    </tei:p>
    <tei:p>
     — Pre Boha ťa prosím, nemuč ma! Na všetko ti prisahám, že mi ani   na um neprišlo chcieť jn bozkať. Vieš, aká je šialená. Prisahám ti,   že sa nikdy ani neobzriem v tú stranu, kde bude ona, a neprerečiem k   nej slova. Nemuč ma, vieš, že nemôžem bez teba byť na svete. Ilonka   zlatá, drahá, jediná, odpusť mi!
    </tei:p>
    <tei:p>
     Hľadela na mňa chvíľočku, žatým sa prišmykia ku mne a objala   ma.
    </tei:p>
    <tei:p>
     — Veď keby som ťa nemala len tak veľmi rada! Ale ak ma ešte raz   oklameš, tak ťa opustím, hoci by som musela i zahynúť ...
    </tei:p>
    <tei:p>
     Keď som o niekoľko dní zasa prišiel do USova. našiel som na   farskom dvore elegantnú bričku a cudzieho vycifrovaného kočiša.
    </tei:p>
    <tei:p>
     V izbe bol s Drobniakovcami cudzí, asi 35-ročný pán s čiernymi   fúzmi, dosť sympatickej tváre.
    </tei:p>
    <tei:p>
     Drobniak nás predstavil:
    </tei:p>
    <tei:p>
     — Právnik Svoreň — okresný lekár Dr. Farbaky.
    </tei:p>
    <tei:p>
     Farbaky, cestujúc tým krajom, navštívil farárovcov, lebo im   doniesol pozdravy a dary od Ondreja Drobniaka, fabrikanta v M.   Farbaky ostal na fare na večeru i prenocoval tam. Ilona nebola
    </tei:p>
    <tei:p>
     s nami mnoho; keď mohla, ušla, zdanlivé do kuchyne hotoviť večeru.   Pozrela na mňa niekoľko ráz ukradomky s podivným významom, ktorý som   čisto nechápal. Farbaky nespúšťal s nej očú a
    </tei:p>
    <tei:p>
     usmieval sa nimi, i prihováral sa jej veľmi milo. až lichotivé, na   čo ona odpovedala vždy vľúdne, ale zdržanlivé.
    </tei:p>
    <tei:p>
     Bolo mi divne okolo srdca. Keď sa zmrklo trochu, odchodil som   domov. Ilona ma vyprevadila do pitvora. Hodila sa mi na prsia a   bozkala ma vášnivé.
    </tei:p>
    <tei:p>
     — Nikdy, nikdy ťa neopustím, ty môj milý, drahý! — zašeptala a   vbehla do izby.
    </tei:p>
    <tei:p>
     Tušil som, že Farbaky je pytač, ktorý iste prišiel s odporúčaním   brata farárovho, Ondreja. Keby ma Ilona nebola uistila o svojej   vernosti, bol by som šiel v strašnom duševnom nastrojení domov. Takto   som pevne staval na jej stálosť.
    </tei:p>
    <tei:p>
     Keď som o dva dni — dlhšie som sa nemohol zdržať — prišiel do   Drobniakov, Ilona mi všetko vyrozprávala, čo sa stalo.
    </tei:p>
    <tei:p>
     Farbaky, veľmi dobre situovaný pán, z dobrej rodiny, prišiel   naozaj na odporúčanie brata farárovho pýtať Honu za ženu. Jej rodičia   boli veľmi zaň. Ondrej ho vrele odporúčal, ako v každom ohľade   ctihodného a bezúhonného človeka.
    </tei:p>
    <tei:p>
     — Odmietla som ho, hoci sa mi i videl a nebol mi nesympatický.   Zaslúžiš to? Budeš mi dobrý? Budeš ma vždy ľúbiť? Či má byť moja   láska k tebe mojím nešťastím? Len pre teba som ho odvrhla. Pamätaj si   to!
    </tei:p>
    <tei:p>
     Vzal som ju do lona, a bozkávajúc ju, prisahal jej, že nikdy ženu   muž tak nemiloval ako ja ju.
    </tei:p>
    <tei:p>
     Od tých čias sme ani Ilona, ani ja viac neboli u Szôkeovcov, čo   bolo tým ľahšie, lebo Gaby skoro vôbec nebola doma.
    </tei:p>
    <tei:p>
     Aká je vôbec celá láska hlúpa vec! Akýže je
    </tei:p>
    <tei:p>
     to pôžitok bozkávať a oblápať milovanú ženskú? Veď sú pery ako   pery a jedna pružná hruď taká ako druhá. Veď majú byť v bozku   odtienky. Môže byť jemný, citlivý, hravý, dráždivý, horúci, vášnivý a   ktovie aký. Gabica bola celkom iste omnoho väčší majster v bozkávaní   ako Ilona, ktorej celé umenie bolo to, že úprimne tlmočila ním svoju   oddanosť a lásku. Ale jej bozky boly jeden ako druhý. Gabica bola   iste krajšej, súmernejšej postavy, hoci Ilona bola pekne urastená,   keď i o jednu-dve kožky pritučná.
    </tei:p>
    <tei:p>
     A jednako ma Gabica nechávala — no, nemožno riecť, že chladným.   Veľmi vďačne som si spomínal na to krátučké milostné intermezzo, a   proti všetkým prísahám by som sa hocikedy vystavil nebezpečenstvu   jeho opätovania, ale pri pomyslení, ktorú z tých dvoch mám naozaj   rád, sa mi len pri obraze Hony vzbúrilo srdce a vzbíkly moje   túžby.
    </tei:p>
    <tei:p>
     Prečo tisne taký hlúpy, rozumne neodôvodniteľný cit človeka väčšmi   a bolestnejšie ako hocijaká zovnútorná sila! Ten hlúpy cit, ako to   človeka vlečie, často i do pred ním zejúcej priepasti.
    </tei:p>
    <tei:p>
     O tri mesiace neskoršie složil som doktorát politických vied a   stal sa spôsobilým za administratívneho úradníka. Bol som blažený,   keď som držal svoj diplom v rukách. Teraz mi už bola moja drahá,   jediná Ilonka na dosah ruky. Reštaurácia mala byť o niekoľko mesiacov   na jesennom zasadaní stoličného výboru a malo sa zaplniť niekoľko   miest konceptných úradníkov. Bol by som musel byť
    </tei:p>
    <tei:p>
     veľmi nespôsobný, aby som z nich neobčiahol ani jedného.
    </tei:p>
    <tei:p>
     Podľa dohody s lienkou a jej rodičmi som sa mal teraz zasnúbiť a   po voľbe sme sa mali sobrať.
    </tei:p>
    <tei:p>
     Kúpil som s tlčúcim srdcom snubné prstene. Čo som sa ich naobzeral   a nahútal nad nimi, nad týmito zálohmi nášho celoživotného šťastia!   Ó, Ilona! Ako bola vtedy celá moja duša a moje srdce naplnené len   tebou a tebou!
    </tei:p>
    <tei:p>
     Keď  som prišiel domov, utekal som rovno ku svojej snúbenici.   Ako sa nám triasly ruky blaženým rozčúlením, keď som jej dával prsteň   na prštek. Aké milé, drahé, jedinečné sa mi zdaly jej hladké, biele   pršteky? S akou vrelou oddanosťou sa privinula ku mne a s akým   nevypovedateľným pocitom spolupatričnosti a jednoty duše a srdca som   si ju pritisol na prsia. %
    </tei:p>
    <tei:p>
     Na našom zasnúbení boli prítomní okrem rodičov oboch nás i Búroš a   Lúčka. Bola to krásna
    </tei:p>
    <tei:p>
     a pozdvihujúca slávnosť a pod jej dojmom som úprimne uvažoval, či   by som sa i v politike nemal dať na cestu statočnej práce.
    </tei:p>
    <tei:p>
     S Ilonkou sme si, my blázni, pevne ustálili, že náš celý život   bude venovaný len nášmu šťastiu a spokojnosti. Celé naše myslenie a   konanie bude len v záujme nášho, čím najblaženejšieho rodinného   života. Každú myšlienku, každý cit potlačíme, ktorý by nás mohol   odraziť od tejto cesty!
    </tei:p>
    <tei:p>
     My detinskí blázni! Mysleli sme, že svojimi slabými silami môžeme   svoj život riadiť podľa svojej slabej vôle!
    </tei:p>
    <tei:p>
     Asi mesiac pred reštauráciou ma dal zavolať k sebe do kancelárie   hlavný župan Guzy. Keď
    </tei:p>
    <tei:p>
     som vošiel k nemu, stál v obloku s rukami vo vreckách nohavíc a   vyzeral von. Počul môj ponížený pozdrav, ale dlhšie trvalo, kým sa   obrátil a riekol mi:
    </tei:p>
    <tei:p>
     — Servus!
    </tei:p>
    <tei:p>
     Žatým si sadol do klubovky, svraštil čelo a rozšnchal si pobelavé,   riedke fúzy dlaňou, čo keď urobil, chytil najprv jeden ich koniec a   strčil bo do úst, zasa druhý a urobil s ním tú istú manipuláciu.   Napokon si ich obidvoma rukami vysúkal a riekol, hľadiac shora na   ne.
    </tei:p>
    <tei:p>
     — Sadnite si.
    </tei:p>
    <tei:p>
     Sadol som si skromne na stoličku pri dverách.
    </tei:p>
    <tei:p>
     — Sadnite si sem, — ukázal na klubovku pri stole, pri ktorom i on   sedel, — a zapáľte si cigaretu.
    </tei:p>
    <tei:p>
     Sadol som si na kraj fotela a vzal cigaretu zo striebornej   škatuľky a díval sa so stiesneným srdcom naň, čo chce so mnou.
    </tei:p>
    <tei:p>
     —Nna, tak, hát igen, — sa rozhodol do reči. — Chcem vás dať   vyvoliť za prísediaceho sirotskej vrchnosti.
    </tei:p>
    <tei:p>
     Podskočil som na klubovke a urobil naň veľké oči, pričom sa mi   blažený úsmev rozhostil po tvári.
    </tei:p>
    <tei:p>
     — Pán osvietený, —— začal som zajakavo, — aká je to nezaslúžená   dobrota, aká láskavosť...
    </tei:p>
    <tei:p>
     — Nuž, ako vidím, prijímate to postavenie?
    </tei:p>
    <tei:p>
     — Neviem sa Osvietenosti ani dosť poďakovať...
    </tei:p>
    <tei:p>
     Srdce mi poskakovalo rozčúlením, najradšej by som bol utekal rovno   do Ušova so svojou slávnou zvesťou!
    </tei:p>
    <tei:p>
     — No, to ma teší, že som vám spôsobil takú radosť. A je to i   skutočne krásne postavenie pre
    </tei:p>
    <tei:p>
     takého mladého človeka, ako ste vy. Keď sa budete rozumne držaf, —   tu zastal na chvíľu, — « necháte sa viesť radou skúsených starších,   vám dobreprajúcich nadriadených, môžete mať krásnu budúcnosť.
    </tei:p>
    <tei:p>
     Začal som zajakavo ďakovať, ubezpečujúc ho. že je mojou   najvrelejšou túžbou vždy kráčať v koľajach, ktoré mi Jeho Osvietenosť   ukáže; že by som bol najnevďačnejším človekom, keby som len   myšlienkou sa odklonil od jeho vôle.
    </tei:p>
    <tei:p>
     — No, to je pekne od vás. Som presvedčený, že ste pevný charakter   a že sa svojho slova nespustíte.
    </tei:p>
    <tei:p>
     I podal mi ruku, ktorú, skočiac k nemu, som s primeranou   devotnosťou potriasol.
    </tei:p>
    <tei:p>
     — Ubezpečujem Vašu Osvietenosť, že sa vo mne nikdy nesklame.
    </tei:p>
    <tei:p>
     — Verím vám. Sadnite si. Aby ste vedeli, ako nosím vaše šťastie na   srdci, tak vám hneď poviem, že som sa postaral pre vás i o   prvotriednu partiu.
    </tei:p>
    <tei:p>
     Zbledol som.
    </tei:p>
    <tei:p>
     — Pán osvietený, ja som už zasnúbený, — vyhŕklo zo mňa trasúcim sa   hlasom.
    </tei:p>
    <tei:p>
     — Viem, že ste sa splietli s dcérou Drobniakovou. Je to šumné,   milé dievčatko. Ale Drobniak je chudobný, ako kostolná myš, a   pansláv. Milý priateľ, pansláv! Azda nemyslíte, že takých ľudí budeme   podporovať! To si vyhoďte z hlavy! O tom nemôže byť ani reči!
    </tei:p>
    <tei:p>
     I šúchal si zasa mrzuté fúzy dlaňou. — A koho by som si to mal   vziať?
    </tei:p>
    <tei:p>
     — Koho, koho? Krásne dievča, znamenite vychované i bohaté, z   panského domu. Jej otec je
    </tei:p>
    <tei:p>
     statkár. Drobniakova dcéra sa s ňou nemôže ani porovnať. Keď si ju   vezmete, prídete razom do najlepších kruhov stolice.
    </tei:p>
    <tei:p>
     Sklonil som hlavu a mlčal.
    </tei:p>
    <tei:p>
     — No? Co poviete na moju radu?
    </tei:p>
    <tei:p>
     — To by som sa stal asesorom len v tom prípade, keby som si vzal   tú dámu, ktorú mi Vaša Osvietenosť ponúka?
    </tei:p>
    <tei:p>
     — No, to sa predsa rozumie, — sekal hlasom každú slabiku, trhnúc   hlavou dohora. — My sme nie zaopatrovací ústav pre dcéry panslávskych   farárov a ich zaťov. To si, milý priateF, vyhoďte z hlavy. Alebo —   alebo ... S Gabicou dostanete úrad, bez nej vás vôbec prepustím zo   župy.
    </tei:p>
    <tei:p>
     S akýmsi poľahčením som vzdychol: „Tak to ide o Gabicu Szôkeovú!“   Bol som sa obával horšieho. Sám neviem, prečo, ale som si myslel, že   mi spoločnicu svojej panej chce nanútiť za ženu!
    </tei:p>
    <tei:p>
     — Tak čo poviete na to? Nie je to krásne dievča? Každý by si prsty   oblízal za ňou. A vás trafí také šťastie, a ešte by ste váhali!
    </tei:p>
    <tei:p>
     — Prosím, pán osvietený, povoľte mi dvadsaťštyri hodiny na   rozmyslenie. Zajtra o takomto čase by som prišiel s odpoveďou. Veď sa   musím i so svojimi rodičmi o tom dohovoriť.
    </tei:p>
    <tei:p>
     — Tak dobre, buďte múdry a zabezpečíte si navždy moje   priateľstvo.
    </tei:p>
    <tei:p>
     Poklonil som sa hlboko a šiel som.
    </tei:p>
    <tei:p>
     Šiel som domov s najsmiešanejšími pocitmi. Bolo mi za Bonkou   veľmi, veľmi ľúto!
    </tei:p>
    <tei:p>
     Ale čo som mal robiť? Ak sa jej nevzdám, nedostanem úrad a tak si   ju tak, či tak nebudem môcť vziať. Je isté, že by jej rodičia   nesvolili, aby sme
    </tei:p>
    <tei:p>
     boli niekoľko rokov zasnúbení, kým si ja vydobyjem nejaký chlieb.   A najmä teraz nie, keď majú vždy možnosť vydať ju za omnoho lepšieho   a zámožnejšieho človeka, ako som ja, keďže by mňa iste ešte i   mizerného diurniststva pozbavili.
    </tei:p>
    <tei:p>
     S druhej strany Gabica vždy dráždila moju smyselnosť . . . Istá   spomienka mi zakaždým rozbúrila krv. Zlé dievča je Gaba nie, trochu   ľahkomyseľná, šialená, ale zato je statkárova dcéra. Jej otec mal   síce dlžoby, ale to bola maličkosť v pomere k jeho majetku.
    </tei:p>
    <tei:p>
     Zavŕtalo mi v hlave, prečo mi ju chce župan takto nanútiť, veď o   také dievča by sa mali páni biť! A tu, hľa, takýmto spôsobom,   krajčírovho syna ... Bolo to podivné. Ale hoci bolo, ako chce,   jednako to bolo pre mňa terno.
    </tei:p>
    <tei:p>
     Len tá Ilona, chúďa! Aké sú už ženské tvrdohlavé, neuzná moje   dôvody. Vzdychať som vzdychal dosť a dosť, ale to mi mnoho   nepomáhalo.
    </tei:p>
    <tei:p>
     Cestou domov musel som ísť popred dom Dr. Búrosa. Stál predo   dvermi, shovárajúc sa so starou sedliačkou. Pozdravil som sa mu a   chcel ísť ďalej.
    </tei:p>
    <tei:p>
     — Počkajte, doktor, mám sa s vami čosi poshovárať. Vojdite ku mne,   hneď prídem.
    </tei:p>
    <tei:p>
     V pitvore som stretol pani doktorovú, osobu dosť vysokej,   súmernej, trochu moletnej postavy, s neobyčajne pravidelnou tvárou,   robiacou trochu dojem usmievavej namyslenosti, ako sa mne vždy   zdalo.
    </tei:p>
    <tei:p>
     — Prišli ste ku mne, či k mužovi? — spýtala sa ma.
    </tei:p>
    <tei:p>
     — Pán doktor ma poslal, aby som chvíľku počkal. Je predo dvermi a   hneď príde.
    </tei:p>
    <tei:p>
     — Tak vojdite do ordinácie, — ukázala mi rukou na dvere, kývla   hlavou a odišla.
    </tei:p>
    <tei:p>
     Keď Búroš vošiel, sadol si na vyšetrovací stôl a mne ukázal rukou   na fotel.
    </tei:p>
    <tei:p>
     — Možno viete, prečo som vás zavolal?
    </tei:p>
    <tei:p>
     Nemám ani tušenia.
    </tei:p>
    <tei:p>
     — Nehovorili ste s Guzym?
    </tei:p>
    <tei:p>
     Ba áno.
    </tei:p>
    <tei:p>
     Tak necháte Ilonku a vezmete si Gabu?
    </tei:p>
    <tei:p>
     Bože môj, ako o tom viete? Alebo to už vrabce na strechách   čvirikajú a len ja som nevedel o ničom?
    </tei:p>
    <tei:p>
     — Tak sa to často stáva. Tak ponúkol vám asesorstvo a Gabu. A vy   si ju vezmete.
    </tei:p>
    <tei:p>
     Pozrel som na Búroša tázavým zrakom.
    </tei:p>
    <tei:p>
     — A čo mám a môžem urobiť? Môžem si vziať Ilonku bez postavenia?   Veď by mi ju ani nedali.
    </tei:p>
    <tei:p>
     — Složte juridický doktorát, nájdete dosť miest
    </tei:p>
    <tei:p>
     u advokátov, ktorí vám dajú taký plat, aký dostanete pri stolici.   Za dva-tri roky urobíte advokátsku skúšku, a ste svojím pánom a   nemusíte pánmi odstaveným frajerkám dávať svoje poctivé meno. To je   jedna možnosť. Druhá je biť sa so županom o nejaké miesto pri   stolici. Možno, že by sme sohnali hlasy na niektoré. Za pokus by to   stálo. Vždy máte ešte času ísť k fiškálovi i potom, keby ste   prepadli.
    </tei:p>
    <tei:p>
     — Keby som sa proti vôli županovej vtisol do stolice, chytro by ma   odtiaľ vysekýroval.
    </tei:p>
    <tei:p>
     — Ktovie? Myslím, však to i vy musíte vedieť, že Guzyho županské   dni sú spočítané. A nový župan nebude mať príčiny vŕšiť sa na vás pre   Gabu, keďže nemal s ňou pomer. Pomyslite si, že ste si neviem akým   spôsobom vyzískali Iloninu lásku a
    </tei:p>
    <tei:p>
     že nrobíte to dievča hlboko nešťastným a urazíte dobrých ľudí,   ktorí vám neurobili nič zlého, do krvi. Uznáte, že je to podlé   konanie.
    </tei:p>
    <tei:p>
     Mlčal som. Vrelo vo mne od jedu, čo sa ten človek tisne takto drzo   do mojich vecí; hnevalo ma to tým viac, lebo som cítil, ako veľmi má   pravdu, a ako som si ja sám vsugeroval neznalosť pomerov, týkajúcich   sa Gabice, hoci som o všetkom tak dobre vedel ako druhí. Ale nemohly   to byť len klebety? Závisť má zlý, jedovatý jazyk a mnohí len preto   hovorili mrzko o Gabici, lebo si ich nevšimla.
    </tei:p>
    <tei:p>
     Odišiel som od Búroša zamračený, temer bez slova. Zamrmlal   som:
    </tei:p>
    <tei:p>
     — Uvidím, čo urobím. Porúčam sa
    </tei:p>
    <tei:p>
     Počul som, ako sa ho jeho žena spýtala zo susednej izby:
    </tei:p>
    <tei:p>
     — Čo si mal s ním?
    </tei:p>
    <tei:p>
     — Nič. S tým ja nikdy nič nevykážem ... Myslel som, ako ten človek   mnou opovrhuje, a šiel som trochu neistým krokom ulicou. Hútal som,   ako by bolo dobre a pohodlne v ušovskom kaštieli bývať a starať sa   trochu o to panstvo, ktoré by ani nebolo tak ťažko do poriadku   doviesť. VeFmi sa mi nevidelo učiť sa zasa deň a noc a ísť skúšky   skladať. Ani to sa mi nezdalo: drhnúť v advokátskej kancelárii a dať   sa komandovať od nejakého hlúpeho šéfa. A k tomu mať ženu, ako bola   Gabica! Dobre viem, nie je bez poškvrny, ale keby mala dobrého,   rozumného muža
    </tei:p>
    <tei:p>
     — za akých sa vždy pokladáme — ktovie, čo by urobil z nej? A ľudia   mnoho vedia zabudnúť, najmä pánom!
    </tei:p>
    <tei:p>
     Rodičia boli šťastliví a pyšní, keď počuli o županovom návrhu.   Mohol byť otec sto ráz Slovákom, zabúdal na všetky ústrky a   prenasledovania, a len tak dvíhal nos, keď si pomyslel, že jeho syn   si vezme panské dievča a bude bývať v kaštieli 1 Hlupáci.
    </tei:p>
    <tei:p>
     Robilo mi ťažkosti, ako oznámiť celú udalosť o zmenení pomerov   Drobniakovcom a najmä Hone. Ležalo mi to ťažko na srdci, lebo som sa   nemohol rozhodnúť, ako by som to mal urobiť čím najšetrnejšie. Lámal   som si na tom hlavu a odkladal výkon so dňa na deň, keď mi doniesol   posol z Ušova balíček. Mal som tušenie, čo to znamená. Roztvoril som   ho, a naozaj bol v ňom prsteň, ktorý som bol dal Ilone, a navštívenka   Drobniakova: „Následkom zmeny vášho rozhodnutia ohľadom mojej dcéry   Hony vám posielam váš prsteň nazpät a sprosťujem vás každého   záväzku.“ V tomto pokračovaní Drobniakovcov som jasne poznal ruku   Búrošovu: odpraviť ma bez akejkoľvek výčitky, čím ma urazili   najdotklivejšie, ukážuc mi, že ma nepokladajú za hodného ani jediného   zbytočného slova.
    </tei:p>
    <tei:p>
     Teraz som zasa rozmýšľal, či a ako im mám odpovedať. Najprv som   chcel písať žalostný list, teraz som myslel, že by som im mohol   vyhodiť na oči, že oni pretrhli so ranou spojenie, keď ešte nebolo   naskrze rozhodnuté, čo urohím. Ale zasa som rozmýšľal o tom niekoľko   dní, kým mi iné zaujatia nevybily celú vec z hlavy. Musel som   pochodiť aspoň niekoľkých členov stoličného výboru a začala mi   príhárať na prsty i svadba s Gabou, ktorú s dišpenzmi durili, ako by   naozaj horelo. Bolo mi
    </tei:p>
    <tei:p>
     to divné, ale Gaba hovorila, že keď sa máme sobrať, aby sme to   urobili čím najskorej, vyhnúc tak i kadejakým klebetám a pomluvám,   bez akých niet nijakého sobáša.
    </tei:p>
    <tei:p>
     A potom hodila sa mi na prsia a bozkávala ma tak zvodne, že to bol   najvýrečnejší dôvod za náhlenie nášho spojenia. Vedela ma presvedčiť,   že veľmi túži po mne a že ma veľmi-veľmi miluje.
    </tei:p>
    <tei:p>
     Akí sme hlúpi, keď sme mladí a neskúsení, a ako nás zavádza naša   namyslenosť a naše žiadosti, toho dôkazom je, že som jej to všetko   veril.
    </tei:p>
    <tei:p>
     Medzi prípravami na svadbu sme s Dežom Lipnickým navštevovali   niekoľkých význačnejších členov stoličného výboru. Vybrali sme si   zhruba najprv najmenej príjemných, nechajúc si každý deň na podvečer   niektorého statkára, kde sme boli istí, že nás zadržia na večeru, nie   mne, ale Dežovi kvôli, ktorý bol milý, príjemný šuhaj, mäkkej tváre a   reči, zo všetkých mladých panákov najmenej namyslený.
    </tei:p>
    <tei:p>
     Obliekli sme tmavé kabáty do drieku, aké sa vtedy nosily na   návštevy, a išli najprv k jednému z najbohatších virilistov v meste,   k majiteľovi mnohých domov a pozemkov, mäsiarskemu majstrovi, k   starému Ondrejovi Tomagovi. Býval vo vlastnom peknom prízemnom dome,   na samom konci ukrutne nečistého dvora oproti trusu a malej drevenej   búdke, ktorú upotrebúvali všetci obyvatelia malých, mokrých,   špinavých bývaní, ktorými bol dvor zastavaný.
    </tei:p>
    <tei:p>
     Dostali sme sa, skáčuc v bahne so skaly na skalu, do obydlia   Tomagovcov, kde nás prijala v pitvore jeho stará, ufúľaná a otrhaná   baba. Miesila zemiaky pre svine, ktoré bolo počuť hladné vykrikovať v   chlieve. Keď nás zazrela, vystrela trochu svoj shrbený chrbát a   utrela si ruky do špinavej zástery, ako by nám ich chcela podať. My   sme sa však neponáhľali ich pobadať.
    </tei:p>
    <tei:p>
     — Dobrý deň, pani Tomagová, — pozdravil ju vľúdne Dežo.
    </tei:p>
    <tei:p>
     — Dobrý deň, dobrý deň! — zavolala a obzerala nás. — Jój, kdeže sa   tu takí páni berú! A veď je toto mladý od vicišpánov a — no, pozriže   — Jožko Svoreňovie. No, no, aký sú len hodný a aký pán sa stal z   nich!
    </tei:p>
    <tei:p>
     Mrzelo ma, že sa mi pred Dežom takto dala do blízkej známosti, i   pýtal som sa jej chladne, chtiac zaraziť jej dôvernosti:
    </tei:p>
    <tei:p>
     — A kde je pán Tomaga?
    </tei:p>
    <tei:p>
     — Ten im je, dieťa moje, tam, hľa, — ukázala krivým, nečistým   ukazovákom na ošarpané stavisko, obtočené hnojovkou, — v magazíne,   tam bije s Mišom potkany. Idú nás večne zožrať. Tam, dieťa moje. A   čože majú s ním takého pilného, čo?
    </tei:p>
    <tei:p>
     — Ďakujeme, pani Tomagová, veď im to iste sám porozpráva, —   odvetil Dežko.
    </tei:p>
    <tei:p>
     Nechali sme ju stáť a skákali kumštovne ďalej k magazínu. Stará   hľadela za nami, krútiac vše hlavou a frflúc čosi.
    </tei:p>
    <tei:p>
     Prišli sme pred železné dvere magazína, z ktorého išiel zápach na   spadnutie. Bol to sklad na kože. Nechcelo sa nám vojsť dnu, i   zavolali sme zvonku, pozrúc dovnútra:
    </tei:p>
    <tei:p>
     — Pán Tomaga, pán Tomaga, keby vyšli na minútku, máme sa s nimi   čosi shovárať.
    </tei:p>
    <tei:p>
     Videli sme, čo porábal pán Tomaga v tom pekelnom zápachu. Stál   pred úzkou doskou, trčiacou z veľkej hŕby kožiek, s ťažkou palicou v   ruke. S druhej strany jeho paholok tiež takým drúkom búchal po   kožiach, následkom čoho potkany utekaly z nich po doske. Keď sa   niektorý ukázal na nej, Tomaga ho ohlušil, šuchnúc po ňom drúkom. Pre   istotu proti vše vyskakujúcim potvorám mal ruky zavinuté do vechťov a   tvár zpolovice zamotanú do špinavého šálu, ponad ktorý mu trčal veľký   tmavočervený, lištiaci sa nos.
    </tei:p>
    <tei:p>
     Tomaga vyšiel. Bol a páchol ako šarha.
    </tei:p>
    <tei:p>
     — Dobrý deň, pán Tomaga! — pozdravili sme sa.
    </tei:p>
    <tei:p>
     — Máte peknú poľovačku, pán majster! — začal Dežo.
    </tei:p>
    <tei:p>
     Tomaga hovoril pomaličky, skandujúc každú slabiku.
    </tei:p>
    <tei:p>
     -Hja, komu sa nelení, tomu sa zelení. Keď sa nebudeme rušať, tie   zvieratká nám pekne-rúče zožerú celý osožtek. Čože pánom: vy svoju   prácu končíte pri vínku a kartičkách v kasíne. Kde by svet zašiel,   keby sme všetci sedkali pri vínku.
    </tei:p>
    <tei:p>
     Takto nás poučoval s úlisným posmechom.
    </tei:p>
    <tei:p>
     — A či si ty nie Jožo Svoreňovie? — pýtal sa ma, čo ma zasa veľmi   bodlo. — A toto je Dežko vicišpánovie. No, aký hodný! Ale len   rastiete, rastiete. A čože dobrého vás sem priviedlo, čo?
    </tei:p>
    <tei:p>
     A priblížil sa celkom k nám. Mimovoľne sme smraštili tváre, tak   šeredne páchol, a utiahli sa o krok od neho.
    </tei:p>
    <tei:p>
     — Posmrdkávam, posmrdkávam! Veru verím. Ale peniažky za kožtičky   voňajú, tie by sa veru zišly do ferbličky, veru verím.
    </tei:p>
    <tei:p>
     — Pán Tomaga, ako vedia, bude reštaurácia,
    </tei:p>
    <tei:p>
     preto sme ich prišli poprosiť, aby svoj hlas na nás dali, — začal   som.
    </tei:p>
    <tei:p>
     — Čože, už i ty budeš pánom? A za čože to chceš vystúpiť, za čo?   Veď ti ešte nedávno trčal cumef z nohavíc nazadku, —- i krútil ako by   prekvapene hlavou.
    </tei:p>
    <tei:p>
     — Za sirotského prísediaceho, pán majster.
    </tei:p>
    <tei:p>
     — No, veď ty len opatríš tie siroty, opatríš! Počúvam, že máš už   hodne tých veksličiek. Kto to len poplatí, kto? A akože opatríš   siroty, keď seba nevieš? Ako?
    </tei:p>
    <tei:p>
     — Nie je to také strašné s tými veksličkami, ako si oni myslia, —   zaujal sa ma Dežko. — Vedia, že každý obchod potrebuje nejaké   zariadenie, a na to treba groše. Jožkov obchod je jeho úrad, musí do   toho niečo vstrčiť. Keby sa nedržal pánov, nikdy by medzi nimi chleba   nedostal.
    </tei:p>
    <tei:p>
     — Viem, viem: vínko, šampanierik, dievčatiská, frajerčiská, karty,   to je tá réžia. A veru jeho otec, hoc i len krajčírik, i to len zo   slabších, jednako bez takej režie vypichal dom svojou ihlou. Ale či   ho vyfrajerčí Jožo so svojimi veksličkami, to veru neverím. Ale čo ma   tam po tom! Ako si postelie, tak bude ležať. A oni čože rozkážu,   čo?
    </tei:p>
    <tei:p>
     — Ja ich tiež prosím o vótum. Chcem sa dať vyvoliť za slúžneho do   Bolčárova.
    </tei:p>
    <tei:p>
     — To už hej, im to patrí: pán nech je pánom. Vidia, ja som mohol   svojho Ondriška tiež dať vyučiť za pána. Hoci sú i ťažké časy, ale by   sa ešte len ktorýsi ten krajciarik našiel na trovy. Ale nie! Keď si z   remeselníckeho rodu, buď remeselníkom! I môj Ondrejko je mäsiarom, a   dosť dobre sa mu
    </tei:p>
    <tei:p>
     darí, dosť dobre, chvála Bohu. Už si i ou postavil domček,   postavil, veru postavil.
    </tei:p>
    <tei:p>
     — Nuž, dajú mi to vótnm, Andráš báči? pýtal sa Dežo.
    </tei:p>
    <tei:p>
     — Pravdaže dám! Ako by som nedal synovi nášho veľkomožného pána   vicišpána! Veď by to bola večná hanba pre celú našu famíliu, keby to   neurobil, — i ponúkol mu zafúľanú mäsitú ruku, ktorú Dežo   potriasol.
    </tei:p>
    <tei:p>
     — Tak, ďakujem im, Andráš báči, ďakujem. Však sa im budeme hľadieť   odslúžiť.
    </tei:p>
    <tei:p>
     — Nuž a na mňa nebudú hlasovať? — pýtal som sa ho roztrpčené, že   som bezúspešne musel vstrčiť do vrecka jeho hrubosti.
    </tei:p>
    <tei:p>
     — Andráš báči, veru nemajú príčiny kaziť mladému človeku   budúcnosť. Čože si už teraz môže počať, keď sa už raz dal na   úradnícku dráhu? A potom nebolo by pekne, aby sa remeselníci navzájom   nepodporovali. I to musia povážiť, že keby sme všetci boli mäsiarmi   alebo krajčírmi, kto bude mäso a šaty kupovať?
    </tei:p>
    <tei:p>
     — Veď už tak, veď už tak. No, veď uvidím, nejako to už len urobím.   Uvidím, ako budú ostatní hlasovať.
    </tei:p>
    <tei:p>
     — Už nech ma len neopustia, pán Tomaga; však oni boli s mojím   otcom vždy dobrí kamaráti.
    </tei:p>
    <tei:p>
     — Bol som, kým sa tak neodvrátil od poriadnych ľudí a sa   nepopanslávštil. A ani toho panstva mu nebolo treba. Čože taký   krajčírik, a ani nie z lepších, a chce mať hneď z dvoch synov pánov!   A ja som zo svojho Ondrejka tiež mohol mať pána, však o tie krajciare   ...
    </tei:p>
    <tei:p>
     — Ja verím, čo sa peňazí týka, mohol byť hoci
    </tei:p>
    <tei:p>
     hlavným županom, nuž ale on sám nemal vôle na to, — zatáčal som mu   vodu na mlyn.
    </tei:p>
    <tei:p>
     — Veru tak, veru tak, ani počuť nechcel o tom. Nemal chuti do   kníh, radšej mäsko vyrábal, radšej. Tak odrezať krk hovädu, ako ten —   kik! — a už netrpelo chúďatko hoviadko.
    </tei:p>
    <tei:p>
     — Nuž, akože, nech mu už sľúbia to vótum!
    </tei:p>
    <tei:p>
     — Veď uvidím, uvidím, ako bude.
    </tei:p>
    <tei:p>
     — No, nech sa dobre majú! — zakončil Dežko rozhovor.
    </tei:p>
    <tei:p>
     — S Pánom Bohom, — odvetil Tomaga a vošiel zasa ku svojej   práci.
    </tei:p>
    <tei:p>
     O chvíľu sme už počuli buchot drúkov na kožiach a na doske.
    </tei:p>
    <tei:p>
     Stará Tomagová vyšla z pitvora, keď nás zazrela. — To už idú, to   už idú? A vykonali, čo chceli?
    </tei:p>
    <tei:p>
     — Vykonali sme, pani Tomagová, ale nech i oni ešte orodujú za nás!   Dobrý deň! — zavolal jej Dežko.
    </tei:p>
    <tei:p>
     — A čo má proti tebe ten starý vydriduch? — pýtal sa ma Dežo na   ulici.
    </tei:p>
    <tei:p>
     — Co má? Jeduje sa, že nás otec dal vyučiť, mňa a brata, a jeho   syn je len mäsiarom.
    </tei:p>
    <tei:p>
     — A prečo ti tyká, je s vami v rodine?
    </tei:p>
    <tei:p>
     — Boh zachovaj, byť s takou sviňou v rodine! Nie. Ale zná ma od   malička a vie ten lotor, že ma to bude mrzieť, keď mi bude tykať pred   tebou. Keď sme sami, oniká mi. Nemáš pochopu, aký je to zlomyseľný   odroň. Viem, že nebude na mňa hlasovať. Ale veď mu ja zato tiež   zakúrim.
    </tei:p>
    <tei:p>
     Veľmi som sa hneval. Myslel som si, že sa moja úradnícka dráha   pekne začína. Čert to vzal!
    </tei:p>
    <tei:p>
     Prešli sme k neďaleko bývajúcemu advokátovi
    </tei:p>
    <tei:p>
     Julovi Sandaymu. Našli sme ho v kancelárii, ale prešiel s nami do   salónu.
    </tei:p>
    <tei:p>
     Šanday je vysoký, nachudastý päťdesiatnik, s bruchom sťa kotlík   vystávajúcim. Starý blázon sa cifruje i teraz a má zvyk požmurkávať   na šumné panic, ktoré robia z neho len posmech. V salóne sa postavil   pred nás do pozitúry: vstrčil ruky do vreciek nohavíc, vypäl brucho a   vtiahol prsia, usmievajúc sa a žmurkajúc na nás zvráskovatenou   tvárou, obrúbenou prešedivievajúcou bradou.
    </tei:p>
    <tei:p>
     — Nuž, čože, vy lumpi, vypili by ste si, čo?
    </tei:p>
    <tei:p>
     — Ak máš niečo dobrého, Ďula báči.
    </tei:p>
    <tei:p>
     Drgol pyšne hlavou dohora.
    </tei:p>
    <tei:p>
     — A či mám! Veď azda znáte môj arzenál?
    </tei:p>
    <tei:p>
     I otvoril dosť veľkú, vyrezávanú skriňu, v ktorej stálo v troch   radoch so tridsať fľašiek.
    </tei:p>
    <tei:p>
     — To je moja batéria. Z ktorého chcete? Poľské, maďarské,   francúzske, holandské, sladké, tuhé?
    </tei:p>
    <tei:p>
     Vybral niekoľko fľašiek a poháriky a položil s podnosom na   stôl.
    </tei:p>
    <tei:p>
     Sadli sme a štrngajúc vypili.
    </tei:p>
    <tei:p>
     -—Tak, čo je, chlapci? Bez príčiny ste neprišli.
    </tei:p>
    <tei:p>
     Mrkli sme s Dežom na seba.
    </tei:p>
    <tei:p>
     — Ďula báči, prišli sme ťa provokovať,.— riekol som vážne.
    </tei:p>
    <tei:p>
     Starý blázon sa zľaknutý strhol.
    </tei:p>
    <tei:p>
     — Ako, čo, a prečo? — vygúlil oči.
    </tei:p>
    <tei:p>
     —- Provokovať, aby si na nás hlasoval pri reštaurácii, — riekol   Dežo, ktorý ho nechcel strašiť, lebo sme vedeli, že je známy   zbabelec, a mohol by sa na nás nahnevať.
    </tei:p>
    <tei:p>
     — No, veď tak! Lebo so mnou neradno ani žarlovať o takýchto   veciach, — odvetil s veľkým poľahčením. — Hlasovať na vás? Bol tu už   síce Volko i Barnássy, ale vediac, že i vy prídete, som sa im   nesľúbil.
    </tei:p>
    <tei:p>
     Usmiali sme sa s Dežom, vediac, že luže, lebo keby boli tí bývali   uňho prvej, bol by sa im prisľúbil.
    </tei:p>
    <tei:p>
     — Tak, gemacht, Ďula báči? — pýtal sa Dežko a podal mu ruku.
    </tei:p>
    <tei:p>
     — Gemacht, gemacht! Musíme mládeži pomáhať, — i nalial zasa do   pohárikov.
    </tei:p>
    <tei:p>
     — A čo ste robili tejto noci? Bola nejaká tuhšia bitka? No, čo? —   vypäl plecia. — My sme hrali ferbličku do tretej rána ako obyčajne.   Szôke vybral niekoľko stovák, i zaspal, aby sa nemusel ďalej hrať.   Tak sa zdá, že sa to naučil od Schnarra. Len to ho mrzelo, že mu   župan ostal dlžen.
    </tei:p>
    <tei:p>
     — A ty si ako obišiel, Ďula báči? Vyhral ako obyčajne. Hej, ty si   kujon, — smial som sa.
    </tei:p>
    <tei:p>
     — Ale mizerne! Vyhral som od župana šesťsto zlatých, od Barnássyho   tristo. Hlavný župan, Guzy, si pripožíčal ešte štyristo, aby bolo   tisíc, a dal mi svoju platovú knižku, aby som si prvého vždy vybral   jeho plat, kým nebudeme kvit.
    </tei:p>
    <tei:p>
     — Hahaha, — smiali sme sa s Dežom, —- to si pekne pochodil!
    </tei:p>
    <tei:p>
     — Ktovie koľkým už založil svoj plat! — podotkol Dežo.
    </tei:p>
    <tei:p>
     — A napokon bo sám vyzdvihne. Pekne si na tom, — tešil som ho.
    </tei:p>
    <tei:p>
     Fiškál sa jedoval.
    </tei:p>
    <tei:p>
     — Je to naničhodný lotor! Bože, že to trpíš, taký gauner!
    </tei:p>
    <tei:p>
     1 hrozil zaťatými päsťami proti povale.
    </tei:p>
    <tei:p>
     — A mohol by mať teraz peniaze, však i Steinera nahovoril, že jeho   synovi vykoná krčmársku licenciu, iste nie zadarmo, — riekol   Dežo.
    </tei:p>
    <tei:p>
     — Na toho ste všetci prisprostí, — podotkol som.
    </tei:p>
    <tei:p>
     — No, však mu tieto kumšty musia krky vylomiť, a to zakrátko, —   srdil sa Ďula báči. — Ale ani čert ho nevezme. Aké má šťastie: žena   mu umrie, i obalácha nejakú bohatú Židovku, ktorá sa chytí na jeho   titul. Ach, čo tam, vypime si radšej!
    </tei:p>
    <tei:p>
     Chytil pohárik, a prižmúriac jedno oko, hľadel cezeň šelmovsky na   nás.
    </tei:p>
    <tei:p>
     — Sme my len panská spoločnosť!
    </tei:p>
    <tei:p>
     — Sme, — smial sa Dežo. — Keď Barnássy prehrá päťdesiat zlatých,   plače ako úľ. Keď vyhrá toľko, neprace sa do kože od radosti. Hlavný   župan prehrá chladnokrvne, po pansky, hocijakú sumu, ale hneď si   vypožičia viac, ako prehral. Latróczy ťa vyzve na duel, keď sa   opovážiš od neho vyhrať. Hrajú sa s každým konským a svinským kupcom,   u ktorého cítia groš. Naozaj sme my páni!
    </tei:p>
    <tei:p>
     — Szôke zaspí, ako hociktorý Žid, keď vyhrá. Škandál! — kričal   fiškál, trasúc prešedivenou malou hlavou.
    </tei:p>
    <tei:p>
     — A ty, Ďula báči, vieš tak šikovne hrať, že vždy vyhráš. Vieš, čo   povedal na teba Latróczy?
    </tei:p>
    <tei:p>
     vysmial som sa mu.
    </tei:p>
    <tei:p>
     — Že pakľuješ, — smial sa i Dežo.
    </tei:p>
    <tei:p>
     — Že pakľujem! To je dobré! — trepol si dlaňami po stehnách a   smial sa, že mu bolo všetky
    </tei:p>
    <tei:p>
     zlé zuby vidno. — Je to vtipný chlapík, ten Tibort Prvotriedne!   Teda pakľujem!
    </tei:p>
    <tei:p>
     — Nuž naozaj nepakľuješ? -—- pýtal sa Dežo nedôverčivé.
    </tei:p>
    <tei:p>
     — Ale, čo si myslíš, ja a pakľovať! — zvolal fiškál s tvárou   najurazenejšej neviny, ale nie bez irónie.
    </tei:p>
    <tei:p>
     — No, pridá sa, Ďula báči, pridá, — drgol som ho žartovne lakťom   do boku. — Vieš, vtedy s tým zeleným dolníkom —- veď vieš, ktorý ti   tak chýbal do troch. No!
    </tei:p>
    <tei:p>
     — No, to bolo raz! To by bol každý urobil! — priznal sa Ďula báči.   — Pri takej kase!
    </tei:p>
    <tei:p>
     — A keď si dve karty, ktoré mal dostať Szôke, hodil sebe, lebo si   zazrel medzi nimi červeného tiiza, a ty si mal dvadsať červených v   ruke, Ďula báči, to bol luft? — tromfoval mu Dežo.
    </tei:p>
    <tei:p>
     — Čo vy len všetko neviete! Ste vy len figliari. Nuž pridá sa,   pridá, keď je človek habemus. No, ale vypime si, — zahováral trochu   ženírovane Ďula báči.
    </tei:p>
    <tei:p>
     Vypili sme, a vstanúc, odporúčali sa.
    </tei:p>
    <tei:p>
     — Tak, si náš? — pýtal sa ho ešte Dežo. *— Iste? — No! — zvolal   fiškál s pózou urazeného. Čo myslíš, keď som raz povedal! Ale jazyk   za zuby! — I dal strašne vážne ukazovák na pery.
    </tei:p>
    <tei:p>
     — A o tých kartách ani muk! Nikomu! Čestné slovo!
    </tei:p>
    <tei:p>
     — No, to sa rozumie.
    </tei:p>
    <tei:p>
     I odišli sme.
    </tei:p>
    <tei:p>
     Prešli sme ešte na katolícku faru k dekanovi Kanderovi.
    </tei:p>
    <tei:p>
     Starý, chudučký pán farár s bielymi vlasmi okolo bledej tváre   prijal nás chladne, zamračene hľadiac na nás. Hoci sa pre neduživosť   od rokov nemiešal do politiky a ani v spoločnosti nehral nijaký   zástoj, nechodiac z fary nikde, len po povinnosti, jednako ho   pokladali za pansláva.
    </tei:p>
    <tei:p>
     Pozdravili sme sa mu po maďarsky a on nám i odvetil v tej reči,   ale v rozhovore prešiel na slovenčinu, a tak sme sa i my s ním museli   shovárať. Ponúkol nás vo svojej skromnej pracovni prostými drevenými   stoličkami, i sadli sme si; on však ostal stáť po celý čas pri obloku   ako človek, nepočítajúci s dlhou návštevou.
    </tei:p>
    <tei:p>
     — Tak, čomu ďakujem poctu vašej návštevy?
    </tei:p>
    <tei:p>
     — Prišli sme dôstojného pána prosiť, aby hlasoval pri najbližšej   reštaurácii na nás, — riekol som.
    </tei:p>
    <tei:p>
     — Vy ste, prosím, pán-..? — spýtal sa, ukazujúc na mňa.
    </tei:p>
    <tei:p>
     — Som Jozef Szvorényi.
    </tei:p>
    <tei:p>
     — A to je pán Lipnický, syn pána vicišpána. Pána Lipnického poznám   i z kostola. Zavše ho tam pobadám. Vás, pán Szvorényi nie. Váš pán   otec je, myslím, krajčírsky majster Michal Svoreň.
    </tei:p>
    <tei:p>
     — Áno, pán farár.
    </tei:p>
    <tei:p>
     — No, on je dobrý katolík a Slovák, rogo, Slovák.
    </tei:p>
    <tei:p>
     Mlčal som.
    </tei:p>
    <tei:p>
     — Počul som, že ste zasnúbený s dcérou evanjelického farára z   Ušova.
    </tei:p>
    <tei:p>
     — Nie som s ňou zasnúbený. To hovoria ľudia, ktorí vždy viac   vedia, ako je pravda. Ani si ju nechcem vziať za ženu.
    </tei:p>
    <tei:p>
     Chvíľočku rozmýšľal; zdá sa, že vedel o mne
    </tei:p>
    <tei:p>
     všetko. Jeho lekárom bol Búroš.
    </tei:p>
    <tei:p>
     — To je všetko ťažká vec, — povedal ticho, ako by odpovedal sám   sebe. — Ťažko je byť múdrym a spravodlivým, a nekrivdiť nikomu.
    </tei:p>
    <tei:p>
     Dežo poznamenal:
    </tei:p>
    <tei:p>
     — Dôstojný pane, nech ráčia odpustiť, ale niekto môže byť dobrým   úradníkom, hoci by si i vzal dcéru luteránskeho kňaza za ženu.
    </tei:p>
    <tei:p>
     — Zaiste, zaiste, máte pravdu. Ale máme podporovať predovšetkým   konajúcich svoju povinnosť v každom ohľade.
    </tei:p>
    <tei:p>
     —r Nech ráčia odpustiť, pán farár, ale barón Ervín Wunda, ktorý   svojho otca s nabitou flintou naháňal po celom dome a pre trochu   raždia v treskúcej zime sobliekol starú ženu donaha, takže od   prechladnutia za dva dni umrela, nie je práve vzorom šľachetnosti a   plnenia kresťanských povinností, a jednako bol vyznačený na ich návrh   tým. že ho vyslali v mene našej cirkvi na katolícky kongres do   Pešti.
    </tei:p>
    <tei:p>
     — To je pravda, — odvetil farár ticho a smutne, — poslali sme ho,   lebo sme nemali primeranejšieho vhodného človeka ako túto nádobu   hriechov. Ale, — a tu sa vystrel a pozrel prísne na nás, — drží s   nami, a preto sa mu odpúšťa mnohé previnenie. Musíme bojovať za svätú   cirkev so zbraňou, akú máme: keď niet meča ostrého a jasného, musíme   upotrebiť i meč štrbavý a zakalený. Ináč, páni moji, vaše ustávanie   bolo daromné, lebo ja už dávno nemôžem chodiť na nijaké verejné   schôdzky, a nepôjdem ani na túto. Porúčam sa vám.
    </tei:p>
    <tei:p>
     —- Nech ráčia odpustiť, že sme ich podaromnici unúvali. Služobník,   — odporúčal sa Dežo s poklonou.
    </tei:p>
    <tei:p>
     Ja som sa poklonil bez slova, i išli sme.
    </tei:p>
    <tei:p>
     Farár nás vyprevadil až predo dvere domu. Keď sme boli na rohu   fary, obzrel som sa a videl som ho dívajúceho sa smutne za nami.
    </tei:p>
    <tei:p>
     Čo si asi myslel o nás, a najmä o mne? Musely to byť bolestné   myšlienky.
    </tei:p>
    <tei:p>
     — Poďme ešte ku Glasnerovi, a s tým skončíme predpoludňajšie   návštevy, — riekol Dežo.
    </tei:p>
    <tei:p>
     Dávid Glasner bol bohatý obchodník s liehom a vtedy vlivný človek,   slovo ktorého malo medzi jeho spoluveriacimi veľkú váhu. Býval v   starom poschodovom dome so strmými schodmi, ale jeho bývanie bolo na   naše pomery so značným prepychom zariadené. Mal krásny vyrezávaný   starodávny nábytok, drahé koberce, ťažké záclony
    </tei:p>
    <tei:p>
     a všade v izbách plno striebra a kryštálového skla. Len obrazy na   stenách boly obyčajné, lacné mazaniny alebo farbotlače.
    </tei:p>
    <tei:p>
     Glasner bol už starší pán, stredne tučný, so šedivými vlasmi a   tiež takou dlhou bradou. Držal sa veľmi vážne a sebavedome. Mal na   hlave vyšívanú domácu čiapočku, na očiach cviker, a sediac pri obloku   vo veľmi pohodlnom foteli, čítal Pester Lloyd.
    </tei:p>
    <tei:p>
     Keď sme vošli, vstal, a idúc nám v ústrety, privítal nás   vľúdne:
    </tei:p>
    <tei:p>
     — Sadnite si, milí páni. Rozkážete štamperlík slivovice?   Jontefovej?
    </tei:p>
    <tei:p>
     Dežo sa usmial.
    </tei:p>
    <tei:p>
     — Ďakujeme, pán Glasner. Bol by hriech neprijať od vás pohárik   jontefovej slivovice. Možno i dva vypijeme.
    </tei:p>
    <tei:p>
     Glasner sa usmial a zazvonil.
    </tei:p>
    <tei:p>
     — Nájdu sa i tri, ak vám bude chutiť.
    </tei:p>
    <tei:p>
     0 chvíľu vošla veľmi šumná chyžná a doniesla na tácni žiadaný   nápoj a poháriky.
    </tei:p>
    <tei:p>
     — Myslím, že uhádnem, prečo ma páni poctili svojou návštevou, —   poznamenal, keď sme vypili naozaj prvotriedny nápoj, z ktorého domáci   pán len práve že ochutnal.
    </tei:p>
    <tei:p>
     — Nebolo by to ťažko, teraz pred reštauráciou, — podotkol som.
    </tei:p>
    <tei:p>
     Glasner otrčil dohora proti nám holé dlane,
    </tei:p>
    <tei:p>
     — Škoda každej reči! Len jedna otázka: ste úradnými kandidátmi   pána hlavného župana?
    </tei:p>
    <tei:p>
     — Pravdaže. Veď som vicišpánov syn. No a Dr. Szvorényi je najprvší   kandidát pána župana.
    </tei:p>
    <tei:p>
     — Tak je všetko v poriadku. Tu moja ruka.
    </tei:p>
    <tei:p>
     Poďakovali sme sa za jeho ochotu.
    </tei:p>
    <tei:p>
     —-Páni moji, čistá vec: nesmiete sa na mňa hnevať, že som sa vás   pýtal, či ste úradnými kandidátmi. Vážim si vás i tak, keby ste nimi   neboli, a želám vám všetko šťastie a požehnanie v živote. Ale,   povážte, môžem ja, ako obchodník, stavať sa proti vôli našej   vrchnosti, ktorej podporu stále potrebujeme? Môžeme to urobiť? Bože,   akí blázni by sme boli!
    </tei:p>
    <tei:p>
     — Dovoľte, pán Glasner, — poznamenal Dežo. — Keď stojíte na   zákonnom stanovisku, musia vás úrady podporovať.
    </tei:p>
    <tei:p>
     Glasner sa usmial.
    </tei:p>
    <tei:p>
     —— Vy, pán Lipnický, ste statočný, poriadny pán. Poznám vás, mnoho   pekného o vás rozprávajú.
    </tei:p>
    <tei:p>
     Ale čo sa volá (was heisst) zákonné stanovisko? Ja chcem mať krčmu   a der Juro Matúš chce mať krčmu v Podrazove; on zodpovedá zákonným   podmienkam, ja zodpovedám zákonným podmienkam. Komu ju dajú? KoFko   ráz súdi či pán hlavný slúžny, či pán okresný sudca len podľa   tlačeného zákona, a koFko ráz podľa netlačeného zákona, ktorý je v   jeho hlave a srdci! Tlačený zákon neodváži to, čo sa odvážiť nedá. To   urobí len netlačený zákon. To je to celé. Keby hol pre nás len   tlačený zákon, boli by sme „arme Leut“. Nám je milší netlačený zákon.   A keď ho chceme mať pre nás od vás, tak musíte mať i vy náš netlačený   zákon pre vás. Ist das klar? — riekol s jagavou tvárou.
    </tei:p>
    <tei:p>
     — Rozumiem, pán Glasner. V krátkosti: ruka ruku umýva.
    </tei:p>
    <tei:p>
     Glasner sa uškrnul nehlasne a triasol rukou so složeným ukazovákom   a palcom pred očami Deža.
    </tei:p>
    <tei:p>
     — Veľmi trefne povedané, veľmi trefne. Ale, myslím,   srozumiteľnejšie a krajšie som to vyložil ja. Myslím, že sa páni   nemusia ustávať k našim ľuďom; ja to už všetko do poriadku donesiem.   Rozkážete ešte po poháriku?
    </tei:p>
    <tei:p>
     Vypili sme si. Obzerajúc izbu, chválil som jej bohaté   zariadenie.
    </tei:p>
    <tei:p>
     — No, pravda, čosi peňazí je v tom. Ale čože má našinec, keď nie   tú domácnosť? Vy chodíte viac do hostincov a klubov a nechávate tam   svoje peniaze. My sedíme doma a upotrebíme ich na zariadenie svojich   domov. To je celkom jasné.
    </tei:p>
    <tei:p>
     — Jasné, jasné, pán Glasner. Der Teufel soli das holeň, — zasmial   sa Dežko. Zasmiali sme sa všetci a odporúčali.
    </tei:p>
    <tei:p>
     S Cesta životom.
    </tei:p>
    <tei:p>
     Popoludní, idúc z úradu, som sa zasa sišiel s Dežom, a tak sme sa   ushodli, že by sme mohli nazrieť ešte k Lúčkovi, neďaleko bývajúcemu.   Ja som sa obával, že sa tam sídeme s Búrošom, ktorý o takomto čase   vždy chodieval ta, keď nemal inej roboty. Ale dal som sa nahovoriť a   išiel som.
    </tei:p>
    <tei:p>
     Lúčka býval v prízemnom domci, kde mal tri izby a kuchyňu. Bol   starý mládenec a jeho byt bol veľmi jednoducho zariadený. V jednej   izbe spával s bratom, v druhej, najväčšej, mal kanceláriu a tretia   bola obytná a obedná.
    </tei:p>
    <tei:p>
     Lúčka bol veľmi obľúbený advokát; všeobecne ho pokladali za   najstatočnejšiu dušu a za veľkého dobráka. Nemal účasti ani v   politike, ani v spoločenskom živote, ale bol neochvejný Slovák, ktorý   zo svojich národnostných zásad nikdy nikomu kvôli nepopustil ani   litery, a jednako ho každý mal rád
    </tei:p>
    <tei:p>
     a vážil si ho i najzaťatejši maďarón. Bol to šľachetný človek,   vždy hotový pomáhať, obetovať, a nikdy sa na nikom nevŕšil. Jeho celá   pomsta bola, že hodil rukou a zasmial sa.
    </tei:p>
    <tei:p>
     Keď sme vošli, bol Lúčka s bratom a — naozaj musel tam byť — i s   Búrošom vo svojej kancelárii.
    </tei:p>
    <tei:p>
     V pitvore sme počuli jeho hromový smiech, a mimovoľne tiež sa   usmievajúc, sme zaklopali.
    </tei:p>
    <tei:p>
     Búroš sedel vyvalený na remennom diváne a predčitoval z   Černokňažníka, Lúčka stál s fajkou v ústach pri obloku.
    </tei:p>
    <tei:p>
     — Služobník, servus, páni, •—■ pozdravil sa Dežo.
    </tei:p>
    <tei:p>
     —- Dobrý deň, — ja.
    </tei:p>
    <tei:p>
     — Čo dobrého nám nesiete, vy dvaja kandidáti? —- pýtal sa   Lúčka.
    </tei:p>
    <tei:p>
     Búroš nás pozdravil a čítal ďalej svoje noviny.
    </tei:p>
    <tei:p>
     — Uhádol si, Marcinko, ako kandidáti prichádzame. A dobre sa nám   vodí, keď tu jedným úderom naraz dve muchy zabijeme. Myslíme, že   obidvaja budete na nás hlasovať, — hovoril Dežo a sadol si bez   pýtania k písaciemu stolíku.
    </tei:p>
    <tei:p>
     — Ak máte cigarety, zapáľte si. Ja nemám, práve mi ich dofajčili,   — riekol Lúčka, keď bol hľadal v zásuvke fajčivo a našiel len prázdne   škatuľky.
    </tei:p>
    <tei:p>
     — Ty, Miloš, ponúkni ich, — obrátil sa na brata.
    </tei:p>
    <tei:p>
     Búroš, nezdvihnúc hlavy od novín, kývol ňou a riekol krátko:
    </tei:p>
    <tei:p>
     — Budeme na vás hlasovať. Lúčka sa zasmial:
    </tei:p>
    <tei:p>
     — Ho-ho-hó, tak ľahko to nepôjde! Co nám sľúbite?
    </tei:p>
    <tei:p>
     — Kúpime vám liter vína u Meisla, no, — smial sa Dežo.
    </tei:p>
    <tei:p>
     — Spolu i so Svoreňom? To je málo, — poznamenal Lúčka.
    </tei:p>
    <tei:p>
     Predpokladal som, že Búroš mi nejako dá cítiť svoje opovrhnutie, a   bol som prekvapený a celkom pomýlený, keď sľúbil bez slova, že bude   na mňa hlasovať.
    </tei:p>
    <tei:p>
     — Ďakujem vám, páni, za vašu dobrotu, — riekol som trochu neistým   hlasom.
    </tei:p>
    <tei:p>
     — Dobre, dobre, sadnite si, — zvolal Lúčka a Búroš len pozrel na   mňa, zdvihnúc hlavu z novín.
    </tei:p>
    <tei:p>
     — Nuž čože ste poskusovali, ako ide váš obchod? — pýtal sa   Miloš.
    </tei:p>
    <tei:p>
     Dežo rozprával, ako sme pochodili u farára Kanderu. Poznamenal, že   sa mu zdá divným, keď taký
    </tei:p>
    <tei:p>
     vzorný človek mohol protežovať takého surovca, ako je barón   Wunda.
    </tei:p>
    <tei:p>
     Myslel som, že nebolo nič ľahšie, ako vysvetliť
    </tei:p>
    <tei:p>
     a ospravedlniť Kanderovo pokračovanie, ale bál som sa niečo   preriecť, lebo by som bol mimovoľne tak hovoril, že by sa to bolo   zdalo, ako by som bránil seba.
    </tei:p>
    <tei:p>
     Lúčka sa zasa zasmial.
    </tei:p>
    <tei:p>
     — Ty, Dežo, si neskazený chlapec. A čo si ty myslíš, že by sa na   svete dalo vôbec jestvovať, keby len dobrí a šľachetní ľudia boli   vyznačovaní, alebo mohli byť zamestnaní v úradoch a výboroch? V tú   minútu, ako by taký zákon chceli uplatniť, prestalo by všetko: nebolo   by človeka, ktorý by smel úradovať.
    </tei:p>
    <tei:p>
     — Nonono, tak strašné by to nebolo, — oháňal sa Dežo. — Už by sa   len našlo niekoľko ľudí, ktorí by obstáli.
    </tei:p>
    <tei:p>
     •— Ja tiež myslím, — riekol som, hľadiac významne na Búroša,   označujúc tým, že on by bol jeden z takých.
    </tei:p>
    <tei:p>
     Búroš na to ani okom nemihol.
    </tei:p>
    <tei:p>
     Lúčka začal znova:
    </tei:p>
    <tei:p>
     — Myslíte, že je v tej politike čo i len zbla poctivosti a   šľachetnosti, keď nútite Slováka vydávať sa za Maďara, keď chce ako   úradník prísť ku kúsku chleba.
    </tei:p>
    <tei:p>
     Búroš odložil noviny a vyskočil na rovné nohy.
    </tei:p>
    <tei:p>
     — A ty, Dežo, si myslíš,-že by sa Svoreň lepšie necítil, keby   mohol každému smelo pozrieť do očú?
    </tei:p>
    <tei:p>
     Sklopil som oči a sadol si do kúta k MilosoyL
    </tei:p>
    <tei:p>
     — Tak to je Szvorényi nie úprimný Maďar? — divil sa Dežo.
    </tei:p>
    <tei:p>
     — A veril by si to, i keby sa ti na to neviem ako zaprisahal?   Veril by si, že dieťa slovenských rodičov, narodené v čisto   slovenskom kraji, vyrastené v ich citoch a myšlienkach, majúce medzi   obyvateľstvom rodinu, priateľov a známych na stá, mohlo by úprimne   tak cítiť oproti celému svojmu okoliu, že by mu s presvedčením mohlo   robiť len príkorie a žiaľ, hodiac sa tiež do radu jeho utláčateľov?   To môže urobiť len človek bezmyšlienkový, nemravný a skazený   školou.
    </tei:p>
    <tei:p>
     — Ale veď my Slovákov neutláčame! Koľkí z nich majú chlieb od   štátu a koľkým dáme chlieb i my statkári, — bránil sa Dežo.
    </tei:p>
    <tei:p>
     — Pospolitosti dáte chlieb sluhov, lebo nemôžete bez nich žiť. Ale   za to sa musia zriecť svojho presvedčenia, — smial sa Lúčka. — Rád by   som vidieť, ako by ste hvízdali, keby sa niektorý hajdúch opovážil   hlasovať proti vláde, alebo, Dežo môj, keby sa opovážil nebozkať   každý deň ruku tvojmu otcovi alebo hlavnému slúžnemu. Môžeš to   tajiť?
    </tei:p>
    <tei:p>
     Dežo mlčal. Búroš, hľadiac naň ostro, riekol:
    </tei:p>
    <tei:p>
     — A prečo ich nútite bozkávať ruky? Prečo staviate, vy zemani,   medzi sebou a nami hrádze, ako by ste boli celkom iné tvory ako my   prašivci? Či nielen preto, aby ste nás mohli utláčať a nad nami   panovať?
    </tei:p>
    <tei:p>
     — Hm, — bránil svoje Dežo, — to je len pre disciplínu.
    </tei:p>
    <tei:p>
     Lúčka sa hlasito zarehotal.
    </tei:p>
    <tei:p>
     — Pravdaže len preto. I psovi povieme ,kuš‘ len preto.
    </tei:p>
    <tei:p>
     — A čo ty brániš tých ľudí? — skočil naň zasa
    </tei:p>
    <tei:p>
     Búroš. — Veď si ty tiež Slovák ako repa. Ci azda tvoj predok   Lipnický prišiel s Álmošom rovno sem z Atelkuzu? Ci sú tvoji rodičia   Maďari? Či si sa narodil v maďarskom kraji? Čože ste vy? Odrodilci,   Dežko môj, nič iného!
    </tei:p>
    <tei:p>
     Dežo sa začal hnevať a hovoril maďarsky:
    </tei:p>
    <tei:p>
     — No, to si jednako vyprosím. Môj predok, ktorý v XII. storočí   dostal zemianstvo, pochádzal z rodu Hunt a hol čistý Maďar.
    </tei:p>
    <tei:p>
     — Veď to vieme: všetci pochádzate od kadejakých Huntov, Tašov,   Hubov a Bendegúzov. Ale to vám všetko nepomôže od toho: ste nemravní   utláčatelia a otrokári. Z hanebného egoizmu šliapete po hlavnej   zásade, že všetci ľudia sú rovnoprávni, aby ste mohli uplatňovať   mizernú, dnes uznanú, zajtra medzi staré železo hodenú doktrínu, že   blaho štátu vyžaduje potlačenie národností. Vymyslíte si nehanebnú a   hlúpu tézu o ,panských1 národoch. Herrenvôlker! Akýže ste boli panský   národ, keď vám Turci sedeli na krku? . . . Ty, Dežo, si náhodou   pomerne statočná duša a som presvedčený, že cítiš klzkosť svojho   postavenia.
    </tei:p>
    <tei:p>
     — Ubezpečujem vás, že by som bol omnoho radšej, keby nebolo medzi   ľuďmi iného rozdielu ako mravný a nemravný, — odvetil Dežo.
    </tei:p>
    <tei:p>
     — Preto, lebo si dobrý chlapec, hlasujeme na teba — a na Svoreňa   preto, lebo jeho súper je Volko, nielen tiež maďarón, ale i opitý   darebák, — riekol Búroš.
    </tei:p>
    <tei:p>
     Veľmi ma týmto osvedčením neposadil na koňa, ani si nezískal moju   vďačnosť. Mrzelo a urážalo ma i to, že si s Dežom, ktorý nebol odo   mňa starší
    </tei:p>
    <tei:p>
     postavením len praktikant, všetci traja tykali
    </tei:p>
    <tei:p>
     a mne Búroi vykal a Lúčka zväčša onikal, čo sa mi zdalo ešte   opovržlivejším.
    </tei:p>
    <tei:p>
     Večer sme šli do záhradnej reštaurácie a zahrali sa v kolky.   Zostali sme tam skoro do rána. Búrosa zavše nadišla vôľa zabaviť sa a   Lúčka s bratom išli vždy s ním. Vypili si, hral im Cigán, spievali,   dilšputovali sa a zatancovali si. Vybúrili sa a mali pokoj na   niekoľko mesiacov, pričom sa, hoci vypili hodne, nikdy tak neopili,   že by boli stratili rozum.
    </tei:p>
    <tei:p>
     Medzitým sa čas chytro míňal a prišiel i deň môjho sobáša. Szôke s   ním nerobil veľké parády: zavolal niekoľkých dobrých kamarátov a pri   víne
    </tei:p>
    <tei:p>
     a kartách sa minula noc chytro. Odcestoval som s Gabou ešte   večerným vlakom do Pešti, kde sme však len tri-štyri dni mohli   zostať, lebo sa blížil deň reštaurácie.
    </tei:p>
    <tei:p>
     So sobášom som mal doma dosť veľké nepríjemnosti s rodičmi. My   Svoreňovci sme katolíci a Gaba bola evanjelička. Myslel som, že to   nebude zaviňovať nijakých ťažkostí, keďže som predpokladal, že Gabica   ani Szôke nebudú klásť na vieru väčšej váhy. Myslel som, že Gaba   podpíše reverz a že sa môžeme v katolíckom kostole sosobášíť. A na   moje mrzuté prekvapenie sa Szôke veľmi postavil na nohy, že Gaba   reverz nepodpíše a že sa musíme v evanjelickom kostole sosobášiť.   Mrzelo ma to veľmi pre rodičov, ktorí sa začali cítiť celou ton   veľkou partiou sklamanými.
    </tei:p>
    <tei:p>
     Stoličné shromaždenie pokladala najväčšia čiastka členstva vlastne   za dobrú príležitosť zalumpovať si. Už ráno začali prichádzať   výborníci do stoličného sídla, zaplniac jeho hostince, v ktorých   očakávali hodinu schôdzky. Pravda, prišli zavše i mnohí dobrej vôle   na ňu a robili daromný huk a zbytočné reči. V reštaurácii to bolo   ešte živšie, keďže kandidáti napájali svojich voličov, držiac ich   pohromade hlavne nápojom.
    </tei:p>
    <tei:p>
     Ináč holý pri voľbe prekvapenia veľkou zriedkavosťou. Volilo sa   obyčajne tak, ako to určila volebná komisia, ktorá sa skladala z   troch volených a troch županom vymenovaných členov pod predsedníctvom   župana a ktorá, pravda, vždy ustálila takú kandidačnú listinu, aká sa   jemu páčila.
    </tei:p>
    <tei:p>
     Slovom: s istými formalitami vlastne župan vymenoval temer celé   stoličné úradníctvo, keďže tých, ktorých nevolili, jednoducho   vymenovali krátkou cestou.
    </tei:p>
    <tei:p>
     I tentoraz išlo všetko ako po šnúre. Volebná mašinéria neurobila   ani jednej chyby. Jediný incident bol, že ktorýsi dedinský notár,   zobudený z driemot, zvolal ,éljen‘ na iné meno, ako bolo predpísané,   čím spôsobil na svoje veľké zahanbenie všeobecnú veselosť. Stiahol   hlavu medzi plecia, shrhil sa a vykradol sa z dvorany.
    </tei:p>
    <tei:p>
     Gabica mi predčasne porodila —- vraj v siedmom mesiaci — chlapca,   ktorý sa už o niekoľko mesiacov úžasne ponášal na Guzyho, majúc jeho   veľký nos a šikmé, úzke čelo.
    </tei:p>
    <tei:p>
     Čo robila Ilona? Plakala. Možno, viac z urazenej hrdosti ako z   lásky. Vieme, ako ľudia klamú sami seba. Sisť sme sa viac nesišli,   lebo hneď po našej rozluke odišla k strýkovi do M. Myslel som
    </tei:p>
    <tei:p>
     si, že nadviaže zasa styky s Farbakym. Veď vieme, ako to býva:   dievčatám ide viac o vydaj ako o lásku. Najskorej mi chcela ukázať,   že sa môže vydať, kedy chce, lebo sa o dva mesiace sosobášila s istým   vedúcim inžinierom zo strýkovej továrne. Nerád som myslel na ňu. Ale   veď časom každý stvrdne.
    </tei:p>
    <tei:p>
     Keď Gaba dostala popôrodnú horúčku, nevolali sme k nej Búroša, ale   doktora Wintersteina. Nikomu z nás sa však nezvidel, lebo hoci sa   všemožne usiloval vyliečiť ju, jej stav naskrze nielen že sa   nelepšil, ale horšil, a tak sme boli prinútení zavolať Búroša.   Wintersteinova fors bola i preháňanie vážnosti choroby; robil   ustrašenú tvár, aby jeho zásluha po vyliečení bola tým väčšia.
    </tei:p>
    <tei:p>
     Tesť sa za dcérinej choroby podivne choval. Aký surový a   bezohľadný bol, keď sa mu dobre viedlo, tak ochabol, keď prišla naň   skúška. Celý deň sedel doma, zabudol i na zamilované karty. Chodil z   izby do izby, a fajčiac z veľkej penovky, len nariekal a plakal ako   dieťa. Čo len bude robiť, keď jeho zlatá, jediná Gabica umrie! To   krásne, dobré dieťa!
    </tei:p>
    <tei:p>
     So služobníctvom, ktoré inokedy len nádavkami traktoval, zachádzal   vľúdne, každý mu bol Janíčko, Ondrejko, Zuzíčka, prosil a ďakoval za   každú ich službu. Búroš mu bol milý, drahý doktorko, sľuboval mu   hory-doly, keď vylieči dcéru. Len keď mu prišli s úradnou vecou na   krk, ukázal svoju prirodzenú povahu: nadával na všetko, nech celý   svet čert vezme, nech sa prepadne, jemu je nič po ňom. Vyhodil   každého. Ešte i hlavnému županovi dal odkázať, že keď opatruje svoju   na smrť chorú
    </tei:p>
    <tei:p>
     dcéru, nech mu dá celá župa i so županom pokoj, svätý pokoj!
    </tei:p>
    <tei:p>
     Pritom bol v dome najnemožnejší neporiadok. Hoci bolo v stajni so   dvadsať kráv, nebolo mlieka. Nebolo možno dostať trochu zapraženej   polievky. Až keď po desiatich dňoch prišla tetka Kornela do domu,   nastaly aké-také lepšie pomery. Keď pýtala od tesťa peniaze do   domácnosti, dal jej niekoľko zlatých, držiac fajku jednou rukou,   druhou shľadávajúc groše po vreckách, pričom hovoril s odriekaním, že   nech len berú, kým majú, že dá vďačne posledné krajciare na svoju   zlatú dcéru. Pravda, bankovky, ktorých jednako mal isté množstvo v   tobolke, nespomínal. Uľútostil sa sám nad sebou, pomysliac si, aký je   on dobrák, a utieral si, smrkajúc, oči opakom ruky.
    </tei:p>
    <tei:p>
     Búroš si dal na Gabici veľmi záležať. Keď bolo s ňou zle, presedel   celé noci u nás, končiac i práce opatrovkyne. Keď jej horúčka   chvíľami prešla, shovárala sa veľmi chladnokrvne o svojom stave s   ním, ani keby šlo o inú osobu. O svoje dieťa nepreukazovala nijaký   záujem. Keď sa jej choroba obrátila na lepšie — horúčka ju trvalé   opustila skoro nadobro — dala si ho ukázať, bozkala ho na čelo a   poslala preč.
    </tei:p>
    <tei:p>
     — Nebožiatko, — zašeptala, — škoda ťa bolo vyvolať na tento smutný   svet.
    </tei:p>
    <tei:p>
     Už sedela vo foteli pri obloku. Zbiednela, bola bledá, bez farby.   Oči jej opanúvaly celú tvár.
    </tei:p>
    <tei:p>
     — Rada som, že som ešte tu ostala. Rada žijem. Hľadela som si vždy   vybrať zo života, čo je r ňom pekného.
    </tei:p>
    <tei:p>
     Búroš sa usmial.
    </tei:p>
    <tei:p>
     — Možno až priveľmi. Možno, keby ste boli vedeli zadržať istú   mieru, bolo by bývalo toho potešenia viac. V tomto prípade by ozaj   bolo menej bývalo viac.
    </tei:p>
    <tei:p>
     — Co môžem za to? — Udrela jej trochu červeň do líc. — Čo môžem za   to, že tak veľmi cítim, že nemôžem opanovať svoje nervy, bažiace za   pôžitkami!
    </tei:p>
    <tei:p>
     — Stane sa vám, že sa včas nabažíte všetkého a že bude vaším   cieľom nie zažiť krásno, ale silne, mimoriadne účinkujúce. No, a to   je skoro vždy špatné.
    </tei:p>
    <tei:p>
     — Neverím. Podívajte sa: od malička ma uchvacuje, napríklad, krása   hája. Vždy cítim taký vyslovený pôžitok, keď hľadím, sediac pod hájom   na lúčke, na schovávanku lúčov slnečných s lístím vetríkom hýbanej   liesky; počujem štebot, čvirikanie lesných vtáčikov; obdivujem predo   mnou sa rozprestierajúci kraj s riekou a horami na jeho obrube. Nad   tým belasé nebo a po ňom sa ihrajúce obláčky. Nikdy sa mi nezunuje   hľadieť na tento život prírody, meniaci každú chvíľu svoju   podobu.
    </tei:p>
    <tei:p>
     — Páči sa vám i krásne dieťa alebo krásny chlap? — pýtal sa jej   lekár s úsmevom.
    </tei:p>
    <tei:p>
     — Rozhodne! — zavolala s mimovoľným oduševnením.
    </tei:p>
    <tei:p>
     — A mravná krása — obeť?
    </tei:p>
    <tei:p>
     — Možno. Nepocítila som to v živote. V románoch sa mi to zdalo   nepravdepodobným, — povedala ticho.
    </tei:p>
    <tei:p>
     — Škoda. Niet väčšieho uspokojenia nad vedomím vykonanej obete.   Buďte aspoň dobrou matkou — a vernou ženou.
    </tei:p>
    <tei:p>
     Smial som sa v duchu nad týmito rečami, ktoré zrejme hovorili   preto, aby si ukázali navzájom, akí sú citní a šľachetné mysliaci, a   nie preto, že hy sa chceli tým azda poučiť. Humbug!
    </tei:p>
    <tei:p>
     0 svojej žene som bol istý, že ako vyzdravie, bude práve taký   šialený pochábeF, ako bola predtým.
    </tei:p>
    <tei:p>
     S Búrošom som nebol načistom. Raz bol hotový divoch a iný raz   citlivá stará dievka. Parom sa v ňom vyzná!
    </tei:p>
    <tei:p>
     Vôbec všetko posudzovanie charakteru je len komédia. Ako ma môže   iný lepšie poznať, ako ja sám seba? A či ja sám seba znám? Keby mi   bol niekto povedal pri mojom zasnúbení sa s Ilonou. že ju opustím,   bol by som mu nadal do blbcov. No, a urobil som to, a ľahko, v daných   okolnostiach.
    </tei:p>
    <tei:p>
     Ani o tesťovi by som nebol myslel, že je taká stará baba, keď   niečo naň príde. Ako bolo Cabici so dňa na deň lepšie, tak sa vracala   jeho príroda.
    </tei:p>
    <tei:p>
     Keď raz prišiel Búroš a počul ho vrieskať na paholka, vošiel,   smejúc sa, do izby a poznamenal:
    </tei:p>
    <tei:p>
     — No, Cabica už musí byť celkom dobre: počul som pána slúžneho   robiť krik.
    </tei:p>
    <tei:p>
     Caba po chorobe, ešte slabá, stále hovorila o tom, ako sa bude   starať o domácnosť a hospodárstvo. Akou bude vzornou ženou a matkou.   Kým nevládala veľmi chodiť, dala si rozprávať, čo sa deje vo dvore a   v domácnosti, a miešala sa do nariadení tetky Kornely, z čoho boly   len zbytočné zvady. Keď zmocnela a prišla i telesne úplne k sebe,   nechala všetko to „haraburdie“ na tetku, ktorá
    </tei:p>
    <tei:p>
     pustila u nás korene nadobre, čo bolo jej, ale i nášmu gazdovstvu   na osoh.
    </tei:p>
    <tei:p>
     Tesť odišiel do úradu hneď, ako vedel, že je Gaba už von z   nebezpečenstva.
    </tei:p>
    <tei:p>
     — Len sa drž, dievka moja, len sa drž, — poťapkal ju po líci, a   potiahnuc fajku, poriadne ju okadil, že ju dusilo, a zmizol. Keď   prišiel v noci domov, stúpajúc na prsty, ale tak ťažko, že dlážka   prašťala, vkradol jej po niekoľko dní päť-šesť pomarančov na nočný   stolík, ktoré bol vyhral od kučébra v kasíne; keď bola celkom zdravá,   nedoniesol jej viac nič.
    </tei:p>
    <tei:p>
     Do mesta ho neťahalo vedomie úradného konania, ale kartárska   vášeň. Pomaly som sa podozvedal všetko o jeho dlžobách a presvedčil,   že toho bolo omnoho viac, ako som si bol myslel.
    </tei:p>
    <tei:p>
     Prišiel som na presvedčenie, že som za svoj asesorský úrad   zaplatil nepomerne veľkú cenu. Gabica ma časom mala náruživé rada,   časom mi bola celkom cudzia. Chodila stále po návštevách, o dieťa sa   neobzrela, a ja tiež nie, keďže som bol pevne presvedčený, že som nie   jeho otcom.
    </tei:p>
    <tei:p>
     Búroša som podivným spôsobom ešte väčšmi nenávidel preto, lebo mal   ohľadom Gabice pravdu. Je to divný pocit, ale sa mi zdalo, že ju   svojím posudkom ako by bol uriekol a urobil takou, akou bola.
    </tei:p>
    <tei:p>
     Za jej liečenie mu tesť, pravda, nezaplatil. Urobil som to teda ja   tak skúpo, ako som len mohol. I to len preto, lebo som sa mu jednako   len hanbil do očú pozrieť, mysliac si, že ma vloží do jednej   kategórie s otcom.
    </tei:p>
    <tei:p>
     Keďže som sa tak naň mrzel, potajomky som
    </tei:p>
    <tei:p>
     mu, ako som vedel, podrýval pôdu. Rozprával som, že on nahovoril   učiteľa Dludika a farára Drobniaka, aby sa zaoberali sedliakmi a aby   ich štvali proti pánom, hoci to nebola pravda. Jednako mali za to   Dludík a Drobniak vytriasačky; Szôke im surovo nadal a naložil im čo   najprísnejšie, aby to viac nerobili, lebo ich pripraví o úrad.
    </tei:p>
    <tei:p>
     Presvedčil som sa, že stoličných pánov omnoho väčšmi rozčuľovalo,   keď počuli, že niekto hlása socialistické zásady ako národnostné.   Cítili, že je pre nich pálčivejšia otázka privilégií zemianskych ako   národnostných. A mali i pravdu. Veď im išlo o národnosť najmä preto,   lebo Maďari utláčali národnosti najmä preto, aby ich udržali v   poddanstve pánov. Búroš bol raz verejne vyložil v kasíne, škriepiac   sa s celým tam sídeným panstvom, že hlavný cieľ maďarizovania je   udržať pospolitosť v sprostosti, lebo s maďarčinou, nabitou im v   škole do hlavy, zabudnú za rek-dva i všetko, čo sa v tej reči   naučili, následkom čoho zostanú hlúpi a spôsobilí na opanovanie   pánmi.
    </tei:p>
    <tei:p>
     Keď starý okresný lekár umrel, nevymenoval hl. župan za jeho   nástupcu Búroša, ktorý si to rozhodne zaslúžil, nielen neúmornou   úradnou pracovitosťou, ale i predpísanou kvalifikáciou, ale   Wintersteina, ktorý bol všeobecne známy ľahtikár, kartár a nemal ani   fyzikálnej skúšky, ktorú Búroš mal.
    </tei:p>
    <tei:p>
     Toto vymenovanie prekvapilo do istej miery celé obecenstvo, keďže   Búroš mal priateľov a ctiteľov i medzi Maďarmi a maďarónmi.
    </tei:p>
    <tei:p>
     My pri stolici sme vedeli, ako sa celé stalo. Bol to vlastne kúsok   Guzyho, ktorý dve muchy zabil jedným úderom. Odstrčil pansláva a   socialistu a
    </tei:p>
    <tei:p>
     zarobil 2000 zlatých. Búrošovi dal skrze svojho sekretára ponúknuť   okresné lekárstvo, ak mu „pozícia“ 2000 zlatých. Búroš stál na   stanovisku, že ak mu právom patrí, tak mu ho musí dať i bez pôžičky,   ak nie, tak ho vôbec nechce. Na to mu Guzy odpovedal, že pansláva   nemôže potrebovať. Ľutuje, uznáva jeho kvality, ale nemohol by jeho   vymenovanie ospravedlniť pred ministerstvom.
    </tei:p>
    <tei:p>
     Poslal po Wintersteina a vymenoval ho i bez skúšky, dajúc mu   dvojročný termín na jej složenie. Boli sme všetci načistom, že od   Wintersteina si „požičal“ ešte viac, než ako bol požadoval od Búroša,   lebo sa akiste vyhováral na jeho nedostatočnú kvalifikáciu.
    </tei:p>
    <tei:p>
     Búroš si zdanlivé zo všetkého nerobil nič a ani mne nedal cítiť,   že vedel o mojom štvaní proti nemu. A vedel iste, lebo ma na to Lúčka   upozornil, ktorému oznámil všetko dopodrobna, čo som o ňom bol   pohovoril.
    </tei:p>
    <tei:p>
     Videl som vtedy i to, akí nespoľahliví sú i zdanlivé najvernejší a   najstatočnejší priatelia, ktorí bez akejkoľvek zlomyseľnosti vytárajú   v zdanlivé spoľahlivej spoločnosti kadejaké tajnosti len preto, lebo   ich jazyk svrbí. Majú výhovorku, že to neprezradili direktne tomu,   koho sa týka, ale jednako svojím roztrubovaním zavinia to, že sa o   tom dozvie i ten, ktorý by sa nemal dozvedieť.
    </tei:p>
   </tei:div>
   <tei:div type="chapter">
    <tei:head>
     II.
    </tei:head>
    <tei:p>
     Kým som bol diuruistom, vnútorný život župných úradov videl som   len povrchne. Počul som o rozličných politických fígľoch a milostných   pomeroch, najmä vyšších pánov úradníkov so šumnými cudzími paničkami;   vedel som, čo znamená, že fešná pani kastelánová chodí často pánu   hlavnému županovi „gombičky prišívať“ a že v jeho nepritomnosti i pán   vicišpán vše pobadá, že mu niektorá chybí. Vedel som i to, že medzi   iiradníkmi sú rozkoly, že sú medzi nimi grupy na seba nevražiacich.   Ale do samého aktívneho nepriateľstva ma vtiahli, len keď som sa stal   sirotským prísediacim. Tu sa mi roztvorily oči nadobre. Videl som, že   najmä vyššie úradníctvo duje do dvoch veľkých vriec a do mnoho   drobnejších vreciek. Vodcovia hlavného rozporu boli župan a podžupan;   drobných rozporov bolo v každom odbore i niekoľko.
    </tei:p>
    <tei:p>
     Župan a podžupan sa shovárali len per drahý Jónikám a Šanikám   (županovo krstné meno bolo Jonáš a vicišpánovo Šandor). Keď sa   niekedy po týždni sišli, hľadeli si najuradostnenejšie do očí
    </tei:p>
    <tei:p>
     a bozkávali sa od radosti, že sa sišli v dobrom zdraví a veselí;   pritom by bol každý z nich druhého s najväčším pôžitkom utopil v   lyžke vody.
    </tei:p>
    <tei:p>
     Môj tesť Szôke bol tiež naoko najlepším priateľom županovým, hoci   by ho bol — podľa svojich rečí — vďačne zabil ako psa, už i preto, čo   mu s dcérou urobil. Ja som sa tiež ukazoval vďačným a oddaným, hoci   mi krv vrela, keď som počul len jeho meno, lebo som sa zakrátko   presvedčil, že mi vlastne život otrávil, keď ma prinútil vziať si   Gabu za ženu.
    </tei:p>
    <tei:p>
     Jej záujem o domácnosť trval veľmi krátko; ako sa zotavila a   pobadala, že je omnoho krajšia a žiadúcejšia ako pred chorobou, bola   výstupčivejšia ako za dievčaťa. Bola ani stelesnený hriech; trochu   vyšpúlené, veľké oči holý samá smyselná žiadostivosť a červené bujné   pery v poblednutej tvári i askétovi vnukly túžbu za jej bozkami. V   tele zmocnela, takže všetky jej formy dostaly zvláštnu výraznosť a   jej pohyby upomínaly na smyselné tance bajadérok.
    </tei:p>
    <tei:p>
     Zožieral som sa túžbou za jej milovaním, mučila ma šialená   žiarlivosť, a ona ma odbavovala len ľahkými sľubmi a výsmeškami,   chodiac po susedných statkároch a pánoch, o ktorých som veľmi dobre   vedel, že cudzoložstvo pokladali za šport nielen dovolený, ale   chválitebný. U nás boly návštevy týchto pánov veľmi časté, pri   ktorých bolo príležitosti pre kadejaké dobrodružstvá zvyškom, keďže   som s tesťom celý deň musel sedieť v meste a prichádzal domov len   neskoro v noci.
    </tei:p>
    <tei:p>
     Zakrátko som sa presvedčil, ako som už spomenul, že tesť má omnoho   viac dlžôb, ako som bol predpokladal. Každú chvíľu ho naháňala   sporiteľňa o zariadenie nejakej zmenky. Tesť navykol presunovať tieto   veci na moje plecia.
    </tei:p>
    <tei:p>
     — Len si poznač, poznač, čo zaplatíš za mňa. Predáme dobytka,   obilie, hory: všetko vrátim, všetko vrátim!
    </tei:p>
    <tei:p>
     Utekal, ako by ho zdivený býk naháňal.
    </tei:p>
    <tei:p>
     Keď som sa niekedy zaťal a nechcel dávať svoje groše, tak ma   skrotila Caba. Vôbec robila so mnou, čo chcela. Bol som ako   hypnotizovaný tou ženou. Keď ma oblapila a bozkávala, bol by za ňu   zradil i Pána Boha.
    </tei:p>
    <tei:p>
     Otcovi som za šatstvo neplatil. Keď som mal uňho veľký účet, začal   vše odo mňa vypytovať peniaze.
    </tei:p>
    <tei:p>
     Vyhováral som sa, ako som vedel, až rodičia jednako vyzvedeli, ako   vlastne stojím. Tn mi, pravda, začali nadávať, že každý robí so mnou,   čo chce, že som len taký vecheť, ktorý hodia do toho kúta, do ktorého   chcú.
    </tei:p>
    <tei:p>
     — Tvoja žena by tiež mohla hfadieť na zadné kolesá. Ona sa frndí,   vždy nové šaty, človek ju vždy vidí len na koči bzikať. Na každej   zábave musí byť, tlčie sa z domu do domu. To veru nevydrží nikto. Tá   by i Tomagove domy premárnila za rok!
    </tei:p>
    <tei:p>
     šomral vše otec.
    </tei:p>
    <tei:p>
     —- Ale nie je to tak zle, nie, — bránil som ju.
    </tei:p>
    <tei:p>
     — To sa vám len tak zdá. Šaty sú skoro samé prešívané. A čože ju   to stojí, keď ide niekam na návštevu?
    </tei:p>
    <tei:p>
     — Veru tá ženba nebola najšťastlivejšia, — začala i macocha, hoci   tichým hlasom, z niektorého kúta. — Tesť lumpisko, žena pobehlica,   nestará sa o nič, ani o toho svojho pankharta. Hovoria, že sa len s   deťmi paholkov a kočišov povaľuje po dvore
    </tei:p>
    <tei:p>
     a že je také otrhané a ufúľané, že ho ani nerozoznať od nich.
    </tei:p>
    <tei:p>
     Pobral som sa a ušiel, aby som nemusel počúvať výčitky, a čo bolo   ešte horšie, hlúpe, daromné, nevykonateľné rady a poučenia.
    </tei:p>
    <tei:p>
     Čert vzal všetko!
    </tei:p>
    <tei:p>
     A neminuly ani dva roky, čo sa všetko taktu obrátilo.
    </tei:p>
    <tei:p>
     Keď dieťa umrelo na záškrt, ktorý sa rozmohol v našom nečistom   dvore, Caba mu nebola ani na pohrebe. Zabávala sa n Latróczych.
    </tei:p>
    <tei:p>
     Nadišla tretia zima, čo som bol ženatý. Guzy, ktorý sa   prekvapujúcim spôsobom ešte stále držal na županskom kresle, odkázal   mi, aby som podvečer prišiel k nemu do Blyštian, kde mal majetok
    </tei:p>
    <tei:p>
     a kaštieľ ešte v dosť dobrom stave, lebo ho bol dal poriadne   poreparovať pred dvanástimi rokmi, keď sa oženil a vzal si paniu s   pekným majetkom.
    </tei:p>
    <tei:p>
     Bolo krásne zimné popoludnie, mrazivé, ale zachádzajúce slnce ešte   blýskalo na snehom krytých stromoch hájov, rozprestierajúcich sa   pozdĺž cesty. Sanica bola hladká, takže korba cvendžiac frčala za   prskajúcimi koňmi. Náhodou bola Gaba doma
    </tei:p>
    <tei:p>
     a šla i ona so mnou navštíviť hlavnú županku, ktorá už od   niekoľkých rokov, chorá na tabes, sedela stále nehybne na foteli,   vystlatom vankúšmi. Teraz sa jej stav natoľko zhoršil, že trasúcimi   sa rukami nevedela si ani jedlo do úst vložiť.
    </tei:p>
    <tei:p>
     Od niekoľkých rokov bola u nej za domácu slečnu Magda   Brettschneiderová, asi 24-ročná dcéra penzionovaného majora z Viedne.   Bola to osoba mimoriadnej telesnej krásy. Mala tváričku ružovú s   belasými očami a svetlopobelavými vlasmi. Bola celkom taká, ako   maľujú anjelov. Postavy bola stredne vysokej, štíhlej, veľmi pekne   vyvinutej. Veď Guzy veľmi dobre vedel, akú ženskú má vziať do domu.   Ona mu, pravdaže, mala nahrádzať chorú manželku. Bolo všeobecne   známo, že „drží“ so županom a že s jeho ženou zachádza nemilosrdne.   Často bolo počuť nešťastnú chorú škriekať ako nahnevaného papagája,   keď nehybná potrebovala nejakú pomoc a Magda, hľadiac na jej útrapy,   jej ju jednako neposkytla. V taký čas akiste tie anjelské
    </tei:p>
    <tei:p>
     oči vedely veľmi diabolsky hľadieť. Pravda, nemohlo byť medzi   Magdou a župankou mnoho lásky, keď túto hrýzla zúfalá žiarlivosť,   ktorú jej dala podľa možnosti cítiť, tým viac, lebo bola panovitá,   netrpezlivá a hrdá na svoj rod a na svoje bohatstvo, ktoré župan už   dávno uspel pomíňať.
    </tei:p>
    <tei:p>
     Guzy nás zaiste zazrel oblokom, keď sme hnali parkom okolo   kaštieľa k jeho dverám, a preto vyšiel, aby privítal Gabu. Mne kvôli   veru ani od stola nevstal, keď som vošiel do jeho pisárne.
    </tei:p>
    <tei:p>
     Gaba a župan sa s porozumením usmiali na seba
    </tei:p>
    <tei:p>
     a hľadeli si do očí, prezrádzajúc takto svoje nečisté myšlienky.   Nemohol som na to hľadieť a zaoberal sa radšej s pomocou hajdúcha   vešaním šatstva na vešiaky, umiestené v priestrannej hale.
    </tei:p>
    <tei:p>
     Župan vzal Gabicu pod pazuchu a viedol ju na poschodie do izby   svojej ženy. Ja som, nahnutý nad zatáčajúcimi sa schodmi, poslúchal,   kedy počujem vrznutie dverí na župankinej izbe, čo trvalo hodmi   chvíľu. Vedel som iste, že sa na poschodovom pitvore bozkávali, ani   keby som ich videl.
    </tei:p>
    <tei:p>
     Z pisárne viedly jedny dvere do haly a druhé do fajčiarne, veľkej,   pohodlnými fotelmi a divánmi zariadenej izby. Na dverách medzi   fajčiarňou a pracovňou holý len záclony.
    </tei:p>
    <tei:p>
     Prišlo mi na um, že vo fajčiarni na stolíku sú vždy povykladané   cigarky a cigarety, i pomyslel som si, že si vezmem z nich, kým príde   župan. Preto som prešiel ku dverám fajčiarne a tichučko ich otvoril a   stúpal na prstoch ku stolíku.
    </tei:p>
    <tei:p>
     Počul som hlasy, prichádzajúce z pisárne, i priblížil som sa   tichučko k portieram na dverách, ktoré som pozorne roztvoril.
    </tei:p>
    <tei:p>
     Ženský lahodný hlások švitoril:
    </tei:p>
    <tei:p>
     — So hast du mich wirklich lieh?
    </tei:p>
    <tei:p>
     — Aber natiirlich. Wer mochte dich nicht geme haben! — ozval sa na   Magdin hlas — Búrošov.
    </tei:p>
    <tei:p>
     Veľmi som sa zaradoval, keď som tohto rytiera bez bázne a hany   prichytil pri takomto hrkútaní. Pravda, jeho hlas znel tak, ako sa   hovorí s malým deckom, keď mu chceme dať za pravdu hocijakxt hlúposť,   len aby sme ho upokojili. Ale bozky, ktoré som zazrel jedným okom —   hm — tie sa mi zdaly byť pravými.
    </tei:p>
    <tei:p>
     — Ty zlato, ty moje všetko, bez teba by som sa bola dávno   otrávila, — hovorilo pretŕhané a vášnivé dievča.
    </tei:p>
    <tei:p>
     — Pozri, Magda, ty si veľmi prepiata osoba. Prečo nejdeš odtiaľto   preč, keď ti je župan taký protivný. Veď nájdeš dosť a dosť postavení   inde. Si diplomovaná učiteľka, potrebuješ sa len hlásiť.
    </tei:p>
    <tei:p>
     — Pôjdem k tebe za vedúcu domu, chceš?
    </tei:p>
    <tei:p>
     — Hahaha, dobrá myšlienka! Co myslíš, že moja žena potrebuje   nejakú pomoc, a to ešte takú, ako si ty?
    </tei:p>
    <tei:p>
     — Akí by sme boli šťastliví! Bože, ako by som ťa milovala! I tvoju   paniu by som mala rada. Urobila by som všetko, čo by som vám na   očiach videla.
    </tei:p>
    <tei:p>
     — No, pekne by to bolo. Ale o tom nemôže byť ani reči!
    </tei:p>
    <tei:p>
     — Tu mi je veľmi, veľmi zle. Muž mi je brr! — nepríjemný, a pani   ma sekýruje do krvi.
    </tei:p>
    <tei:p>
     — Hovorím ti, choď odtiaľto.
    </tei:p>
    <tei:p>
     — Vieš, čo mi on povedal?
    </tei:p>
    <tei:p>
     — Co?
    </tei:p>
    <tei:p>
     — Vieš, že mi predtým sľuboval, že si ma
    </tei:p>
    <tei:p>
     vezme. Teraz hovorí, že keď jeho žena zakrátko umrie, ožení sa   zasa a vezme si hoci starú, veľmi bohatú ženu a dá mi mnoho-mnoho   peňazí a budeme spolu žiť ako v nebi.
    </tei:p>
    <tei:p>
     — Ja by som ti radil, aby si nečakala na smrť panej. To môže ešte   dosť dlho trvať: i rok-dva, ak ju niečo nezájde.
    </tei:p>
    <tei:p>
     — Ale ja nechcem odísť od teba, povedalo dievča trucovité.
    </tei:p>
    <tei:p>
     — No, veď keby si aj odišla do iného mesta, by som ťa mohol vše   vyhľadať.
    </tei:p>
    <tei:p>
     — Ó, ja by som si niečo urobila, keby som musela byť bez teba!
    </tei:p>
    <tei:p>
     Ozvaly sa kroky v hale, smerujúce k fajčiarni, a dievča vybehlo zo   susednej izby.
    </tei:p>
    <tei:p>
     Vošiel župan.
    </tei:p>
    <tei:p>
     — A vy ste tu? Čo ste nešli do pracovne, tam je Búroš.
    </tei:p>
    <tei:p>
     Povedal som:
    </tei:p>
    <tei:p>
     — Nevedel som; tu sa mi zdalo príjemnejšie čakať.
    </tei:p>
    <tei:p>
     —- Nedbám, zostaňme tu. Dáme si doniesť svačinu.
    </tei:p>
    <tei:p>
     I sadol si do pohodlnej klubovky, zacengal na elektrickom zvonci a   rozkázal prišlej chyžnej, aby doniesla čaj a šálky.
    </tei:p>
    <tei:p>
     Búroš vošiel k nám z pracovne a pozrel skúmavo na mňa. Nemohol som   sa premôcť, aby som sa mu výsmešne neuškrnul. Nebolo na ňom poznať,   že by si z toho niečo robil, že som počul jeho milkovanie s   Magdou.
    </tei:p>
    <tei:p>
     Pri čaji a zájedke sme sa shovárali o rozličných stoličných   udalostiach.
    </tei:p>
    <tei:p>
     — Váš pán tesť, pán prísediaci, sa tiež nemôže od toho odučiť, aby   hnal dedinčanov na svoj majetok pracovať práve tak, ako za časov   poddanstva, — poznamenal medzi rozhovorom Búroi.
    </tei:p>
    <tei:p>
     To ma pohlo. Myslel som, aký je to impertinentný človek, ktorý,   dochytený pri nemravnosti, sa ešte opováži napádať druhého! Hľadiac   naň vyzývavo, povedal som:
    </tei:p>
    <tei:p>
     — Ja myslím, že každý má svoje chyby.
    </tei:p>
    <tei:p>
     — Má, ale nie také, ako si vy myslíte, — odvetil mi s opovržlivým   úsmevom.
    </tei:p>
    <tei:p>
     Jeho istota ma zarazila — i mlčal som.
    </tei:p>
    <tei:p>
     — To je tak, milý doktor, —- riekol župan, rozšuchujúc si fúzy, —   vy sa do toho nerozumiete. Keď dedinčania trochu pomôžu   jednému-druhému z nás, je to len v poriadku. Veď musíte uznať, že   máme také malé platy, že ozaj zadarmo udržiavame poriadok medzi tou   chasou. Toho gazdu čert nevezme, keď dva-tri dni do roka pracuje so   svojím záprahom na panskom.
    </tei:p>
    <tei:p>
     Búroš podotkol:
    </tei:p>
    <tei:p>
     — Zaiste nahliadam všetko. Keď môžu obchodníci čakať do nekonečna   na vyplatenie svojich účtov, krčmári zadarmo predávať nápoje a štát   roky odkladať inkasovanie daní, tak môže i gazda niečím prispieť k   blahobytu pánov úradníkov. Pravda, len stoličných.
    </tei:p>
    <tei:p>
     — Ináč by sme nemohli hrdo povedať, že extra äungariam non est   vitá! — usmial som sa.
    </tei:p>
    <tei:p>
     — Tak je, pravdu máte. Ale Szôke je jednako veľký človek. Tornyay   rozprával, ako obskočil so záleským richtárom, robiacim ťažkosti pre   dovoz desať fúr dreva pánu hlavnému slúžnemu. Klasický
    </tei:p>
    <tei:p>
     chlapík! — smial sa župan, pričom sa mu radosťou blyšťaly úzke   očká.
    </tei:p>
    <tei:p>
     Zvedavo sme hľadeli naň.
    </tei:p>
    <tei:p>
     — Nuž áno, keď vošiel richtár k nemu do kancelárie, postavil sa do   pozitúry a zreval naň: „Vieš, v akej si tu spoločnosti?“ Richtár sa   obzeral s nedorozumením. „Nie, pán veľkomožný hlavný slúžny, neviem.   Veď ja tu nevidím nijakej spoločnosti, len ich samých.“ — „Tak vidíš,   aký si sprostý. Tu sú z tých pánov, čo ti rozkazujú, tí traja   najvyšší na svete, ktorých si musíš ctiť a vážiť, ak chceš, aby si   mal pokojný život. Tu je, vidíš, Jeho Jasnosť pán kráľ,“ — i ukázal   na obraz na stene — „tu je tvoj Boh: Pán Ježiš Kristus“, — i ukázal   na krucifix na stole, — „a tu som“ — i buchol sa päsťou po prsiach —   „ja, tvoj hlavný slúžny. Týchto troch musíš poslúchať, lebo len do   tých čias ti je dobre na svete, kým sa títo na teba nenahnevajú.   Rozumel si?“ — „Rozumel, pán veľkomožný.“ — „Tak dovezieš to drevo?“   — „Doveziem, pán veľkomožný.“ — „Ale poriadne fúry, lebo Jeho Jasnosť   kráľa môžete oklamať, ten je ďaleko, i tvoj Pán Boh je nie náhlivý,   ale ja som tu, a posbieratn vás hneď.“
    </tei:p>
    <tei:p>
     — Szôke je vôbec vzorný úradník dnešného režimu, — prisvedčil   Búroš.
    </tei:p>
    <tei:p>
     — Ale viete, čo je zaujímavé? Ako sa Egonovi Wundovi rozum čistí.   Je prekvapujúce, aké šikovné odpovede dáva ten človek.
    </tei:p>
    <tei:p>
     — Ale iste, — podotkol som. — A i v karty sa hrá len radosť. V   pikete Ďula báčiho obsil.
    </tei:p>
    <tei:p>
     Župan mi skočil do reči:
    </tei:p>
    <tei:p>
     — Formaymu povedal, že mieni vystúpiť za ablegáta. Ten sa usmial a   povedal, že k tomu je potrebná istá spôsobilosť. „A či ju ja nemám?   Hlasovať viem a mlčať tiež viem.“
    </tei:p>
    <tei:p>
     — Nuž, každý blázon má prekvapujúce a často trefné odpovede. Veď   ich predtým kniežatá preto držali na svojich dvoroch, — poznamenal   Búroš.
    </tei:p>
    <tei:p>
     Župan sa zamračil a zasa si rozstrapatil fúzy.
    </tei:p>
    <tei:p>
     — No, nie je to celkom tak. Som presvedčený, že mnohý obchodník   nemá viac rozumu, ako barón Wunda, a veľmi dobre špekuluje a bohatne.   Myslím, že by ste ho s dobrým svedomím mohli uznať za príčetného a   spôsobilého spravovať svoj majetok, keď dosiahne plnoletosť.
    </tei:p>
    <tei:p>
     — A koľký je jeho majetok? — pýtal sa Búroš. — Okolo pol druha   milióna korún, — odvetil som.
    </tei:p>
    <tei:p>
     — To je mnoho peňazí!
    </tei:p>
    <tei:p>
     — Preto som vás dnes svolal k sebe, aby som sa o tejto veci s vami   poshováral. Viete, že jeho tútorom je jeho strýk, ktorý hy — poťažne   jeho deti — zdedil po ňom tie peniaze. Je to sprostý testament, preto   by bolo veľmi výhodné, keby on — vlastne jeho brat Ervín — mohol   rozhodovať nad tým majetkom, ktorý v protivnom prípade padne   Rakúšanom do rúk. Žiadam od vás, aby ste ho uznali za duševne   zdravého a mu vydali tie peniaze, keď o niekoľko mesiacov bude mať   dvadsaťštyri roky.
    </tei:p>
    <tei:p>
     Ovisla mi pera. Bola to vec, spojená s veľkon zodpovednosťou, a   ako sirotského asesora sa ma veľmi týkala, lebo my sme mali rozhodnúť   nad jeho spôsobilosťou pre spravovanie majetku. Za ušami sa škrabúc,   poznamenal som:
    </tei:p>
    <tei:p>
     —- Mne je jedno. Keď páni lekári ho uznajú za príčetného, my mu   vydáme peniaze.
    </tei:p>
    <tei:p>
     Župan pozrel na Búroša.
    </tei:p>
    <tei:p>
     — No, čo vy, pán titulárny okresný lekár, poviete na to?
    </tei:p>
    <tei:p>
     — Ja som sa touto otázkou nezaoberal dosiaľ, lebo som nepočítal s   tým, že by som mal v nej rozhodovať. Ale, myslím, Wintersteinovi ona   nevonia, nuž by chcel i mňa vtiahnuť do toho. Poznám Egona Wundu. Je   to vyslovený blázon. Pán župan, sverili by ste mu vy vašich len   päťtisíc korún, aby urobil nejaký obchod za vás?
    </tei:p>
    <tei:p>
     — To sú zasa také vykrúcaniny, — zvolal namrzene Guzy. — Žiadam od   vás, aby ste mu dali také parére, aké je potrebné na to, aby mu   vydali jeho majetok.
    </tei:p>
    <tei:p>
     — Dáte mi ten rozkaz na papieri? — pýtal sa Búroš, hľadiac s   úsmevom na župana. — Dám vám na papieri, že ste suspendovaný z úradu,   ak neposlúchnete, — zasipel župan. Búroš hľadel chvíľku bez slova na   Guzyho.
    </tei:p>
    <tei:p>
     — Pán župan, viete veľmi dobre, že ma touto hrozbou nenastrašíte.   Vidím, že ste ma za titulárneho okresného lekára len preto   vymenovali, aby som musel zastupovať Wintersteina, nerozumejúceho sa   do ničoho. Mne veru nezáleží na tom, aby som mal česť zaňho pracovať   a mať i zodpovednosť v takej vážnej veci. A okrem toho myslíte, že sa   strýk Egona Wundu dá len tak ľahko odbaviť a pripraviť o taký   majetok? On zaiste pohne každým kameňom a vykoná, že Egon Wunda bude   prehliadnutý na slovo vzatými odborníkmi, ktorí naše vysvedčenie   ľahko vyvrátia.
    </tei:p>
    <tei:p>
     Župan nahnevane udrel päsťou na stôl a ja som sa mimovoľne   radostne zasmial. Telilo ma, že sa tí dvaja chytili a že Búroš   prekazí úmysel županov, čím by mne odvalil ťažký kameň so srdca.
    </tei:p>
    <tei:p>
     — Nemudrujte, urobte, čo žiadam! — kričal župan a vyskočil zo   stolice a postavil sa proti Búrošovi. Hrozil mu päsťou. — Zničím vás!   Viete: zni-čím!
    </tei:p>
    <tei:p>
     Búroš tiež vstal.
    </tei:p>
    <tei:p>
     — Nerozčuľujte sa, nemá to nijakého smysln. Vy ma nemôžete zničiť,   na to ste, čo ako zneužívate svoju moc, primalý pán. Naopak, keby na   to prišlo, ja vám môžem väčšmi škodiť ako vy mne.
    </tei:p>
    <tei:p>
     — Aká ste vy divá figúra! Nikdy som nevidel takého človeka! —   zvolal župan a násilne sa usmial. — Sadnite si. Hovorme rozumne.
    </tei:p>
    <tei:p>
     I sadol si zasa a ježil a pchal si fúzy do úst. Zrazu hodil hlavou   dohora a povedal mi:
    </tei:p>
    <tei:p>
     — Choďte hore ku svojej žene. Vy ostanete tu cez noc, s vami sa   ešte budem shovárať.
    </tei:p>
    <tei:p>
     Odišiel som, a tak neviem, čo vyjednal s Búrošom. Baróna £gona   Wundu nechali pod kuratelou, i keď dosiahol plnoletosť, ale jedna zo   slovenských sporiteľní zriadila županove financie aspoň natoľko, že   ho dva viedenské ústavy, ktoré už žiadaly licitáciu jeho hnuteľného   majetku, prestaly prenasledovať. Hovorilo sa, že Ervín Wunda mu bol   sľúbil 50.000 korún, keď vykoná vydanie majetku Egonovi.
    </tei:p>
    <tei:p>
     Asi o štvrť roka sa doktor Winterstein musel zriecť okresného   lekárstva, lebo ani za tri roky nesložil fyzikátnu skúšku. Tentoraz   na jeho miesto
    </tei:p>
    <tei:p>
     vymenoval Guzy Búroia. Zdalo sa to tak, že župan nechcel viac   vzdorovať celej verejnej mienke
    </tei:p>
    <tei:p>
     a robiť z Búroia martýra, keď to naozaj nestálo za to. Okrem toho   ani nemal koho vymenovať. Z okolitých obvodných lekárov nebol ani   jeden náchylný opustiť svoje miesto, kde už žil v zabezpečených   hmotných pomeroch kvôli takej strake na kole, ako bolo okresné   lekárstvo.
    </tei:p>
    <tei:p>
     Hneval som sa na Búroia najviac preto, lebo ma za nič nemal.   Zachádzal so mnou ako so študentom. Pritom mi neikodil nikdy v ničom,   ba naopak, ako úradník ma chválil, že svedomité konám svoju prácu.   Ale že ma vôbec nebral ako človeka vážne, to ma rozčuľovalo. Keď v   spoločnosti každého priateľsky pozdravil s podanim ruky, mňa odbavil   kývnutím hlavou, alebo ma celkom prehliadol. A máločo som si tak   želal, ako to, aby obcoval so mnou, keď nie priateľsky, tak aspoň ako   so seberovným, vyspelým človekom.
    </tei:p>
    <tei:p>
     Bol by som mu dožičil, aby sa dostal do nejakého klepca, v ktorom   by sa zlomila jeho sila. A mal pre svoje bezohľadné vystupovanie i   dosť nepríjemností, ale z každej vyviazol bez pohromy. Myslel som si,   že by mu hodne poikodilo, keby sa obecenstvo dozvedelo o jeho pomere   k Magde, ktorý iste už od dávnejika musí trvať, lebo on oietroval   županku asi od dvoch rokov, a navitevujúc ju často, mal príležitosť   sa s Magdou stýkať.
    </tei:p>
    <tei:p>
     Najmä jeho žena, ktorú som pokladal za energickú osobu, by mu   musela poriadne zakúriť, keby sa o tom dozvedela. Možno, že by ho i   opustila.
    </tei:p>
    <tei:p>
     Rozmýšľal som i o tom, či nevyzradiť to tajomstvo Lipnickému alebo   Guzymu.
    </tei:p>
    <tei:p>
     Čo získam tým, keď ho vyzradím Lipnickému? Nič. Viciipánovi by to   bolo milé, keby tým mohol pred ministerstvom poškodiť Guzymu. Ale   ináč by ten starý frajerkár sa na celom len zasmial, že sa našiel   človek, ktorý v Guzyho revíri poľuje. Župan, aký je cynik, by si z   celého vôbec nerobil nič.
    </tei:p>
    <tei:p>
     Videl som, že vyzradením môžem najviac len sebe poškodiť, lebo   Búroš bude vedieť, že celá klebeta len odo mňa môže vychádzať.
    </tei:p>
    <tei:p>
     Keď mi však tá vec jednako nedala pokoja, tak som ju vyrozprával   aspoň Gabe, ktorá sa postarala o to, aby sa celý škandál čím   najskorej rozšíril.
    </tei:p>
    <tei:p>
     Gabe sa Búroš videl a bola by ho vďačne tiež videla v rade svojich   zbožňovateľov, ale jej nástrahy sa dokázaly byť zbytočnými. Búroš ju   odbavoval len žartmi. Jednako sa nemohla naň hnevať a tento jeho   poklesok nepokladala za nejakú pohanu preň, ale naopak, pripisovala   mu ju k dobrému. Tešilo ju, že sa jeho pani bude mrzieť, keď sa o tom   dozvie, lebo ju pokladala za prepiatu, netýkajsama mravokárku.
    </tei:p>
    <tei:p>
     Sišla sa s ňou v obchode u Kornfelda, kde obidve vyberaly látky na   šaty. Po veľkej radosti, že sa vidia po dlhom čase, si pomáhaly   vyberať látky, a keď vyšly na ulicu, Gabica poznamenala:
    </tei:p>
    <tei:p>
     — Nikdy by som nebola myslela, že pán doktor tak ožije. On,   pravda, za mládenca bol veľkým priateľom dám.
    </tei:p>
    <tei:p>
     Doktorka hľadela na ňu s neporozumením. —- Čo chceš tým povedať,   Cabica, nerozumiem ťa.
    </tei:p>
    <tei:p>
     Gaba sa zasmiala.
    </tei:p>
    <tei:p>
     — Nerozumieš? Nuž jeho pomer s Magdou!
    </tei:p>
    <tei:p>
     — Ah, tak! To je celkom v poriadku. O tom viem. To ma teší. Pá,   milá Gabica!
    </tei:p>
    <tei:p>
     Tým ju odbavila. Gabu nedonieslo chytro niečo do rozpakov, ale nad   touto odpoveďou jej zastal rozum. Hľadela za ňou s najväčším   podivením. Aký je to čudák, tá doktorka!
    </tei:p>
    <tei:p>
     Ešte i vtedy, keď prišiel môj švagor Gábor, husársky nadporučík,   na mesiac domov, sme si lámali hlavy nad týmto nepochopiteľným   pokračovaním.
    </tei:p>
    <tei:p>
     Gábor bol veľmi fešný, atletický chlap. Bol doma len dva dni, keď   prišiel k nám Búroš, obzerajúci obec. Každý raz sa vadil s nami pre   náš nečistý dvor. Tentoraz to odbavil len krátko, radšej sa shováral   s Gáborom, ktorého ľahko prehovoril, aby šiel s ním do Blyštian na   návštevu k hlavnému županovi. Na terase kaštieľa zazreli Magdu a   Búroš, nestarajúc sa veľmi o župana, išiel s Gáborom k nej. Títo sa   na prvý pohľad tak zapáčili druh druhovi, že sa vôbec o doktora ani   neobzreli. Búroš sa usmial a odišiel bez slova do dediny.
    </tei:p>
    <tei:p>
     Gábor trávil celý čas v Blyšťanoch. So županom sa veľmi uesnášali,   ba boli blizki i súboju, ktorému však Guzy radšej vyhol, nepokladajúc   za rozumné dať sa pokaličiť naddávkou za odlúdeníe milenky, nad   ktorou bol mal dosiaľ takú moc, že robil s ňou, čo sa mu videlo.   Neskoršie sa vyzvedelo, že župan sľuboval Magde, chtiac si ju urobiť   v každom ohľade čím najpovoľnejšou, že si ju vezme po smrti županky   za ženu. Hysterické dievča jej dalo viacnásobnú dózu chloralhydrátu   na spanie. Chorá pani stratila nielen vedomie, ale dostala i kŕče,   takže bolo všetkým zrejmé, že sa tu muselo stať otrávenie. Magda,   vidiac príšerný obraz chorej, stratila odvahu a dostala hysterický   záchvat. Kričala, trhala háby so seba a metala sa po zemi ako   posadlá. Na spenených koňoch pribehnuvší lekár pomohol županke. Svoju   moc nad sebou úplne strativšia Magda sa mu vo svojom vďačnom   poľahčeni hodila na prsia a možno si vsugerovala, že je doň na smrť   zamilovaná len zo samej vďačnosti. Búrošovi, údajne, ani na um   neprichodilo nejaké milostné dobrodružstvo s ňou, ale na jej   uspokojenie sa tváril, že ju tiež má rád. nechtiac jej nervy ešte   väčšmi napínať.
    </tei:p>
    <tei:p>
     Magda, údajne, rozprávala Búrošovi a Gáborovi, že Guzy ju nútil   byť mu povoľnou otrokyňou hrozbou, že ju v protivnom prípade oznámi   súdu pre pokus vraždy. Predtým si jej lásku zadovážil okrem sľubom   sňatku i tým, že jej vše daroval zo ženiných šperkov, ktorých mala   veľké množstvo. Hovorilo sa, že keď mu chýbaly peniaze,   „vypožičiaval“ si tieto šperky od Magdy a speňažoval ich v Pešti u   zlatníkov. Takýmto spôsobom, vraj, zúžitkoval šperky dvojnásobne.   (Vystať to vystalo od neho.)
    </tei:p>
    <tei:p>
     Gáborovi robil otec výčitky, že sa hlavný župan preň hnevá i   naňho.
    </tei:p>
    <tei:p>
     — Prídeš mi sem na krky, aby si vydrel zo mňa
    </tei:p>
    <tei:p>
     peniaze, a okrem toho ma znepriatelíš so županom. Nemáš charakteru   ani vďačnosti, ebadta kutyája! Gábor si čistil rukavicou gombičky na   atile a smial sa.
    </tei:p>
    <tei:p>
     — Nemal by si nadávať na seba. To je jedno. A druhé je to: bol si   ty za mladi lepší? Keď človek pošle uši medzi ľudí, počuje   jedno-druhé z tvojej útlej mladosti, čo kapláni nerozprávajú   dievčencom pri vyučovaní náboženstva.
    </tei:p>
    <tei:p>
     Gabica sa tiež smiala.
    </tei:p>
    <tei:p>
     — Náš otecko bol fešák a teraz sa hnevá, že jeho podarené deti   kráčajú v jeho šľapajach. Ale, drahý papuš, človek je vždy trestaný   svojimi hriechmi.
    </tei:p>
    <tei:p>
     — No, naničhodná čeliadka ste vy, to je pravda. Jediný slušný   človek je tu Jožo.
    </tei:p>
    <tei:p>
     I vyšiel von dlhými krokmi, hodiac si staré mastené čiapčisko na   hlavu.
    </tei:p>
    <tei:p>
     Gábor poznamenal: — To je mamľas, — hľadiac na Gabu.
    </tei:p>
    <tei:p>
     Pozrel som naň zponad novín, ktoré som naoko čítal, otázne, koho   rozumie pod tým lichotivým označením: otca, či mňa?
    </tei:p>
    <tei:p>
     Neviem, kde sohnal Gábor peniaze, ale na druhý deň zrazu odišiel z   Ušova, kde mal ešte celé dva týždne dovolenku. Mňa nepokladal za   hodného ani odobierky, hoci vylúdil odo mňa tých pár zlatých, čo som   mal na bydle. Tešilo ma len to, že sa neodobral ani od otca, ktorý na   moje veľké uspokojenie nadával naň, že sa hory zelenaly. Ja som mu   skromne pomáhal, uvádzajúc mu na pamäť jednotlivé výčiny, aby povedal   o nich svoju mienku.
    </tei:p>
    <tei:p>
     Za to sa mi Gabica odplatila, nazvúc ma ,bedárom-, z čoho som si   mnoho nerobil, lebo som bol na onakvejšie výrazy od nej privyknutý.   Väčšmi ma mrzelo, že sa celé dva týždne o mňa neobzrela.
    </tei:p>
    <tei:p>
     Neprešiel ani týždeň od odchodu Cáborovho, a zmizla záhadným   spôsobom i Magda.
    </tei:p>
    <tei:p>
     Všetci sme hádali, že išla iste za Gáborom.
    </tei:p>
    <tei:p>
     HANUĽA.
    </tei:p>
    <tei:p>
     Každý potrebuje isté množstvo lásky. Túžime za bozkmi, ale túžime   í za uznaním svojej múdrosti. I pre jedno i pre druhé je potrebná   láska. Lebo bez lásky nikto neuzná, že sme múdri ako Aristotelovci   alebo Kanti, kým zamilovaná žena alebo milenka i v kreténovi vynájde   mudrca. Hnev, závisť, vzdorovitosť ti na 2X2 dokáže, že je to nie   štyri.
    </tei:p>
    <tei:p>
     Gabica moju potrebu bozkov ani zďaleka nekryla a ohľadom uznania   mojej múdrostí som možno ešte horšie obišiel, lebo stála vždy na   protivnom póle mojich tvrdení. Nikdy by som nebol veril, že možno   každú vec tak naopak obrátiť, keby som sa nebol vše s ňou shováral.   Zakaždým, keď som mal s ňou nejaký rozhovor, som sa cítil ako   blbec.
    </tei:p>
    <tei:p>
     Neostalo mi nič iného, ako hľadať potrebnú lásku inde. U rodičov   som ju nenašiel. Bozkávať s nimi sa mi nežiadalo, ani s macochou nie,   a od tých čias, čo som neplatil účty za šaty, ma pokladali v každom   ohľade za hlupáka.
    </tei:p>
    <tei:p>
     Hľadal som teda lásku inde.
    </tei:p>
    <tei:p>
     Keď bola pohoda, nelumpoval som s tesťom
    </tei:p>
    <tei:p>
     v meste, ale odišiel hneď popoludní pešo domov. Bola to vlastne   príjemná, štvorkilometrová prechádzka väčšinou medzi lúkami a hájmi,   v ktorých miestami čnely zpomedzi smrekov vysoké vápencové skaliská,   majúce podobu všelijakých ľudských, zverských figúr.
    </tei:p>
    <tei:p>
     V pekné teplé dni som v háji nachádzal vylihovať na slniečku   Hanuľu, ktorej to naložili lekári, lebo, hoci sa zdala ako z ruže   kvet, trpela vraj na pľúcny katár.
    </tei:p>
    <tei:p>
     Nuž tej choroby nebolo na nej vidno, bola bystrá a dobrej vôle,   len na mňa zazerala nemilo, hoci ma od rokov poznala. Bola skončená   učiteľka a mala zaujať miestu v neďalekej dedine, keď sa vylieči.
    </tei:p>
    <tei:p>
     Niekoľko ráz som ju pozdravil, ona však, čítajúc alebo vyšívajúc,   alebo ledabolo, alebo vôbec neodpovedala na môj pozdrav.
    </tei:p>
    <tei:p>
     Raz sa mi zdalo, že sa zďaleka prizerá na mňa prichádzajúceho, i   pomyslel som si, že ju oslovím.
    </tei:p>
    <tei:p>
     — Hanuľa, — povedal som po pozdrave, — vy sa hneváte na mňa. A   prečo sa hneváte?
    </tei:p>
    <tei:p>
     Dievča rozpačité trhalo trávu, hľadiac na svoju robotu, bez   odpovede.
    </tei:p>
    <tei:p>
     Prisadol som si k nej na zem a díval som sa na ňu. Mala vždy akýsi   ľútostivý výraz tváre; zpod sukienky jej vyzeraly práve len foremné   nôžky a prsia, zakryté ľahučkou batistovou halienkou, sa jej v   rozčúlenosti vysoko vlnily. Zrazu, odhodlajúc sa, zdvihla hlavu a   pozrela mi do očú vyčítavo.
    </tei:p>
    <tei:p>
     — Vy ste sa proti llonke mrzko zadržali. Keby ste vedeli, ako ona   trpela a trpí ešte teraz, hoci je vraj šťastlivo vydatá! Ona vás má   rada i teraz
    </tei:p>
    <tei:p>
     po troch rokoch. Trápi sa. A vy, tuším, ste tiež nie   najšťastlivejší.
    </tei:p>
    <tei:p>
     — A preto sa vy hneváte na mňa?
    </tei:p>
    <tei:p>
     — Pravda, preto, a povedzte, či nezaslúžite, aby som sa   hnevala?
    </tei:p>
    <tei:p>
     Z očú jej vyzeralo toľko ľútosti a dobroty, že som bol celkom   istý, že ju udobrím.
    </tei:p>
    <tei:p>
     — Dajte mi ručičku.
    </tei:p>
    <tei:p>
     Dievča cukalo ňou: dať — nedať, i chytil som jej ju a bozkal.   Zapálila sa celá.
    </tei:p>
    <tei:p>
     —No, aký ste vy! To sa predsa nesvedčí.
    </tei:p>
    <tei:p>
     Odtiahol som sa od nej; divil som sa, že učiteľka, teda nie nejaké   naivné, neskúsené, dedinské dievča, a žiari z nej toľko úprimnej   neskazenosti a nevinnosti.
    </tei:p>
    <tei:p>
     — Hanuľa, máte pravdu. Bol by hriech sa vás dotknúť. Ale   nehnevajte sa. Verte, že sa mi bolestne sviera srdce, keď pomyslím na   Honu. Ale vtedy som myslel, že mi nemožno inakšie konať. Pokladal som   sa za statočného človeka, ktorý nechce dobré dievča darmo zavádzať.   Dnes vidím, že to bol zbabelý, špatný krok, a moja odmena zaň je   nešťastie na celý život. Radšej ma ľutujte.
    </tei:p>
    <tei:p>
     — Ilonka si išla oči vyplakať. Nespala noci a noci. Dostala veľmi   dobrého muža, ktorý ju na rukách nosí, jednako nebola šťastlivá. Len   teraz, čo sa im narodilo dievčatko, sa trochu upokojila.
    </tei:p>
    <tei:p>
     — Veľmi som rád, že toto počujem. Iste si píšete s ňou. Odpíšte   jej, že som veľmi nešťastlivý.
    </tei:p>
    <tei:p>
     — Vy mužskí si myslíte, že milujúcu ženu upokojí vedomie, že ste   nešťastní, keď ste boli neverní?
    </tei:p>
    <tei:p>
     — No, niektorú áno.
    </tei:p>
    <tei:p>
     — Možno niektorú. Ale ozajstne milujúcu to bolí. Ona si iste dávno   ospravedlnila vašu neveru. Iste si nahovorila, že ste nemohli inakšie   konať, a Futuje vás.
    </tei:p>
    <tei:p>
     — Kanula, ja myslím, že to len vy tak smýšFate. Ilonka nebola taká   citlivá, v nej bolo viac hnevlivosti.
    </tei:p>
    <tei:p>
     — Aspoň z jej listov toho nevyčítať.
    </tei:p>
    <tei:p>
     -—-Povedzte mi. Kanula, nemôžete mi aspoň vy odpustiť?
    </tei:p>
    <tei:p>
     — Ťažko, — povedala, ale z dobrotivých očú jej zasvietil i ľahučký   úsmev.
    </tei:p>
    <tei:p>
     — Kajúcemu hriešnikovi sa odpúšťa. — Vášho kajania je málo. Žijete   tak veselo, za-
    </tei:p>
    <tei:p>
     bávate sa, nemáte veľmi času na kajanie.
    </tei:p>
    <tei:p>
     — Dokážem vám, že sa nezabávam. Každý deň prídem popoludní domov,   leda že by bol dážď a veľké blato.
    </tei:p>
    <tei:p>
     — Alebo že by vás zadržala nejaká súrna ,úradná4 práca v kasíne.   Poznáme to, — usmialo sa dievča tak milo, že by som jej bol vďačne   bozkal lem sukničky.
    </tei:p>
    <tei:p>
     — Dokážem vám to, — povedal som vážne. Tak do videnia zajtra!
    </tei:p>
    <tei:p>
     —-Do videnia, — kývla mi hlavou.
    </tei:p>
    <tei:p>
     Na tvári sa jej zasa rozhostil ľútostivý výraz.
    </tei:p>
    <tei:p>
     Na druhý deň som ju zasa tam našiel, kde bola včera. Bol to veľmi   príjemný kútik medzi smrekmi, pod vysokou skalou, asi dvesto krokov   od hradskej vzdialený.
    </tei:p>
    <tei:p>
     Hoci som nebol ešte obedoval a bol hladný, jednako som vďačne   vybehol k nej na krátku posiedku.
    </tei:p>
    <tei:p>
     — Kanula, a vy ste vraj chorá? Veď zdáte sa ako život. A čože vám   chybí?
    </tei:p>
    <tei:p>
     — Nič. Som mocná, zdravá, behám ani srna; jem za troch, všetky   šaty pukajú na mne. —-1 ukázala okrúhle ramienko, ktoré rukáv tesne   objímal.
    </tei:p>
    <tei:p>
     — Lenže mi sestra a brat umreli na suchoty a ja mám niekedy trochu   horúčky. To je celé. A mamička — blázonko drahý — sa tak bojí o   mňa.
    </tei:p>
    <tei:p>
     Pozeral som na ňu: v očiach jej vždy sedela ľútostivosf, ale ústa   sa jej usmievaly. To muselo byť vo forme očú čosi, čo ich robilo   takými dojemnými.
    </tei:p>
    <tei:p>
     — Nuž, chvála Bohu! Bolo by vás naozaj škoda, keby sa vám niečo   prihodilo.
    </tei:p>
    <tei:p>
     — A vy, pán doktor, vy ste dobrý človek, nie? Keď ma tak   ľutujete.
    </tei:p>
    <tei:p>
     — Kto by vás neľutoval? Veď ste vy stelesnená dobrota.
    </tei:p>
    <tei:p>
     Na chvíľočku umíkla a hľadela do diaľky ako zamyslená.
    </tei:p>
    <tei:p>
     — Tak vám smiem povedať, že som Slovenka, alebo, ako vy hovoríte,   panslávka, neprezradíte ma? Lebo veď vy cítite s Maďarmi, ktorí chcú   Slovákov vyhubiť. Keby vedeli, že som panslávka, nikde by som   nedostala miesta.
    </tei:p>
    <tei:p>
     Zapálil som sa. Tak nevinne, ozaj ako dieťa, mi zadala takú ranu,   že ma celého otriaslo.
    </tei:p>
    <tei:p>
     — Hanuľa, musel by to byť nie človek, ale diabol, kto by vám chcel   škodiť.
    </tei:p>
    <tei:p>
     — A môjho tatuša a pána farára ste oznámili, že rozširujú   panslavizmus medzi ľudom, — povedala ticho a smutne.
    </tei:p>
    <tei:p>
     Nikdy v živote sa ma tak bolestne nedotklo, čo
    </tei:p>
    <tei:p>
     som urobil zlého, ako teraz. Chcel som tajiť. Ale keď som pozrel   do jej nevinných, ľútostivých očú, cítil som, že mi nemožno jej   luhať. Vedel som i to, že by nijakým mojim prísahám neuverila, a bol   som presvedčený, že ona nie z hnevu, ale s poľutovaním hovorí so mnou   o týchto veciach, sťa matka s milým dieťaťom o jeho kúskoch.
    </tei:p>
    <tei:p>
     — Vzal mi Boh rozum, skáral ma: urobil som to. Hanuľa, popri vašej   čistote a nevinnosti vidím, aký som hriešnik. Opovrhujete mnou? — I   složil som ruky mimovoľne k prosbe, cítiac, že sa mi slzy tisnú do   očú.
    </tei:p>
    <tei:p>
     — Boh zachovaj, — odvetila chvatné, — ľutujem vás. — I chytila   šatôčku a pritisla mi ju na oči. — Veď ste vy nie zlý, vy ste len —   trochu slabý, pán doktor.
    </tei:p>
    <tei:p>
     Sklonil som hlavu na kolená, vložiac ju do dlani. Bol som veľmi   dojatý.
    </tei:p>
    <tei:p>
     — Podívajte sa na tých stehlíkov, ako kŕmia svoje mláďatá, —   premenila predmet, aby odvrátila moje myšlienky.
    </tei:p>
    <tei:p>
     Vstal som.
    </tei:p>
    <tei:p>
     — Idem. Nemôžem teraz tu popri vás sedieť. Nedá mi. Do videnia,   Hanuľa!
    </tei:p>
    <tei:p>
     I odbehol som.
    </tei:p>
    <tei:p>
     Nemohol som sa odhodlať ani na druhý, ani na tretí deň sísť sa s   ňou, hoci ma veľmi ťahalo pozerať na jej milotu.
    </tei:p>
    <tei:p>
     Keby ľudia vedeli, proti komu sa prehrešujú, myslím, že by   nevykonali mnohých zlých skutkov.
    </tei:p>
    <tei:p>
     Na štvrtý deň mi nedalo viac pokoja, čo ako som nechcel ísť.   Myslel som, že ma čaká a sklamánie ju bude bolieť. Možno predpokladá,   že ju obchádzam, hnevajúc 8a na ňu.
    </tei:p>
    <tei:p>
     Cez deň ma vyhľadal v kancelárii Dežko Lipnický. Keď sme si   vyrozprávali, ako sa nám vodí, nedalo mi pokoja, musel som mu   rozpovedať, čo som skúsil s Hanuľou. Stal sa zvedavým na ňu, i šiel   so mnou. Na tom mieste, kde som ju obyčajne vídaval, jej nebolo.   Myslel som, že keď som neprišiel, sa ma i ona stráni, alebo sa jej   nebodaj niečo prihodilo.
    </tei:p>
    <tei:p>
     Náhliac sa, chytro sme vykračovali, vyzerajúc ju na všetky strany.   Nebolo jej. Až na samom kraji hája, na dostrel od dediny, sme ju   našli sedieť pri potoku, pretekajúcom obcou.
    </tei:p>
    <tei:p>
     Keď nás zazrela, kývala nám šatôčkou:
    </tei:p>
    <tei:p>
     — Tu som!
    </tei:p>
    <tei:p>
     Príduc k nej, predstavil som jej Dežka.
    </tei:p>
    <tei:p>
     — Ó, veď ja pána Lipnického z videnia už poznám, — povedala mu   srdečne, bez akéhokoľvek ostychu.
    </tei:p>
    <tei:p>
     — Kdeže ste boli dva dni, pán doktor? Bolo mnoho práce?
    </tei:p>
    <tei:p>
     Zasmial som sa.
    </tei:p>
    <tei:p>
     — Uhádli ste. No, a vy ste ma múdrym spôsobom vôbec nečakali?
    </tei:p>
    <tei:p>
     — Ba som vás čakala. Stala sa taká príhoda v našom živote, ktorú   budeme dlho-dlho spomínať.
    </tei:p>
    <tei:p>
     — Čože to mohlo byť? — pýtal sa Dežo, nespúšťajúc s nej očú.
    </tei:p>
    <tei:p>
     Ona ani raz nepozrela naň. Pobrali sme sa pomaly domov.
    </tei:p>
    <tei:p>
     — Mamička premenila našu kravu za susedovu a nepoznala, že je to   nie naša Ruža, len keď bolo
    </tei:p>
    <tei:p>
     omnoho viac mlieka, ako obyčajne býva. Pravda, vtedy už i susedka   prišla i s kravou i s mliekom. Co sme sa nasmialy, môžete si myslieť.   Nuž, vidíte, to sú u nás veľké udalosti, ktoré budeme ešte dlho   spomínať. Možno, že sa to stane i príslovečným.
    </tei:p>
    <tei:p>
     Pozdalo sa mi, že Kanula mnoho a živo rozpráva, lebo žatým   hovorila, kým sme domov neprišli, bez prestania o rozličných domácich   a dedinských maličkostiach. Bola jednako trochu rozčúlená. Dežo jej   vôbec nepovedal ani slova celou cestou, len ja som tu i tu, na znak   sledovania jej rozprávky, urobil malú poznámku.
    </tei:p>
    <tei:p>
     Pred školou sme sa rozišli. Hanuľa a Dežo si podali ruky a   nepozreli si pritom do očí, až zrazu, keď sa rozchádzali.
    </tei:p>
    <tei:p>
     Ako som si tieto maličkosti všetky zapamätal!
    </tei:p>
    <tei:p>
     Išli sme do Szôkeho kaštieľa. Ani celou cestou dedinou nepreriekol   Dežo slova, len keď sme vchádzali do dverí, povedal:
    </tei:p>
    <tei:p>
     — Premilé dievčatko!
    </tei:p>
    <tei:p>
     Gaba bola doma. Ona mi chytro vyhnala každú rozpomienku na Hanuľu   z hlavy. Bol u nás Guzy. Od tých čias, čo mu Magda ušla, častejšie   prichádzal k nám a podivným spôsobom našiel Gabn vždy doma.
    </tei:p>
    <tei:p>
     Gaba sedela so županom vo svojej izbe na pohodlnom, širokom   diváne, pred ktorým stál stolík s čajom, likérmi a zákuskami.
    </tei:p>
    <tei:p>
     Gabica mala biele šaty s veľkými červenými kruhovitými škvrnami;   šnurovačky nemala, z ležérnych, hodne vykrojených šiat jej vyzerala   skoro polovica pŕs; sedela s prekrižovanými nohami, z ktorých jednu   bolo vidno po koleno. Keď sme
    </tei:p>
    <tei:p>
     s Dežom vošli, nepokladala vôbec za potrebné svoje držanie ani v   najmenšej miere premeniť. S cigaretou v ústach nám kývla rukou.
    </tei:p>
    <tei:p>
     Prisadli sme i my k stolíku a kázali si doniesť čajové   príbory.
    </tei:p>
    <tei:p>
     Gaba so županom pokračovali v začatom rozhovore.
    </tei:p>
    <tei:p>
     — Tak tí štyria sa sobrali a šli v noci o pol tretej na návštevu k   pánu advokátovi Lichtmannovi, — rozprával župan.
    </tei:p>
    <tei:p>
     Gaba sa zasmiala.
    </tei:p>
    <tei:p>
     — Čo je na tom?
    </tei:p>
    <tei:p>
     — Milé prekvapenie v každom prípade, — mienil Dežo.
    </tei:p>
    <tei:p>
     — Pre Flóru iste, — potvrdila Gaba.
    </tei:p>
    <tei:p>
     —- Pre advokáta menej, — podotkol som, zapaľujúc si cigaretu.
    </tei:p>
    <tei:p>
     —- Keďže tam bol Latróczy,- pán fiškál urobil iste   najšťastlivejšiu tvár na svete, — riekol Dežo.
    </tei:p>
    <tei:p>
     — Dosť na tom, — pokračoval župan, — keď im slúžka nechcela dvere   otvoriť, nadajúc im do opitých korheľov, tak zaklopali na oblok   spálne a pán advokát otvoril sám dvere. Flórika hodila na seba   rozkošný plášť, obula pantofličky a zaviedla pánov do obednej.   Vyložila šnapsy, zákusky a privítala pánov najľúbeznejším spôsobom.   Pokladala návštevu za veľké vyznačenie.
    </tei:p>
    <tei:p>
     — Hlúpa hus, — odvrkla Gaba.
    </tei:p>
    <tei:p>
     Pozrel som na ňu, mysliac si, že nadáva zo závisti alebo zo   žiarlivosti.
    </tei:p>
    <tei:p>
     — Fiškála poslal Latróczy spať, lebo, vraj, má zajtra pokonávanie,   na čo potrebuje istú hlavu, — rehotal sa župan.
    </tei:p>
    <tei:p>
     — A šiel? — pýtal sa Deža.
    </tei:p>
    <tei:p>
     — ísť išiel, ale každú chvíľu otváral ukradomky dvere, čo sa robí   s jeho drahou polovičkou, kým Tibor nezareval na neho, že ak to ešte   raz urobí, pošle mu ráno sekundantov.
    </tei:p>
    <tei:p>
     — No, to je jednako trochu primnoho, —- zavolal Dežo.
    </tei:p>
    <tei:p>
     — A čo bol koniec celej zábavky? — pýtala sa Gaba, hryzúc si   červenú peru.
    </tei:p>
    <tei:p>
     — Boli tam so dve hodiny. Lajoš mi pošepol
    </tei:p>
    <tei:p>
     — bol z nich najmenej opitý — že sa chovali ako husári, —   priklonil sa ku Gabe a zašeptal jej niečo do ucha. Gaba vzdychla:
    </tei:p>
    <tei:p>
     — tlbohá Flórika! Hoci, ktovie?
    </tei:p>
    <tei:p>
     Takýmto spôsobom sme sa shovárali ďalej, lenže rozberajúc všetko   dopodrobna.
    </tei:p>
    <tei:p>
     Dežo zamíkol, chytal si hlavu, že ho bolí. Po večeri šiel spať,   nechajúc nás samých. Gaba sa so županom prekárala, pričom si   plieskali po rukách, štípali a šteklili sa ...
    </tei:p>
    <tei:p>
     Hľadiac na tú hru, zúril som v sebe a pil od zlosti. Napokon som   sa tak doriadil, že som zaspal, oprúc hlavu o stôl na ramená.
    </tei:p>
    <tei:p>
     Keď som sa zobudil, už svitalo. Bolela ma hlava, i vyšiel som do   dvora, kde som počul tesťa, ktorý práve prišiel z mesta robiť krik s   čeľaďou a komornikmi. Kohúty kikiríkaly a hladný dobytok ručal, čo   tesť použil za príčinu vadenia, lebo bol zlý: zrejme prehral v   kartách.
    </tei:p>
    <tei:p>
     Ešte bosí a len v nohaviciach odetí paholci a neučesané ženské,   hore-dolu za robotou pobehujúc, počúvali bez mnohých odpovedí   nadávanie. Báli sa odpovedať, lebo Szôke ľahko vyprášil z domu.
    </tei:p>
    <tei:p>
     kto sa mu opovážil proti postaviť. Ako v zlom, nezariadenom   gazdovstve býva, nebolo u nás čeľadi zle. Nedozeral na nich nikto,   robili, brali, čo chceli. Vo dvore som ešte zazrel županov faeton:   teda ešte neodišiel. Veľmi som sa neobzeral, kde je; vedel som to í   beztoho. Bolela ma hlava, krútila sa mi, žiadalo sa mi spať. Išiel   som nazpät do Gabinej izby, odkiaľ som bol vyšiel. Bola plná   tabakového pachu.
    </tei:p>
    <tei:p>
     Hodil som sa na mäkký, široký diván a zaspal ani zarezaný.
    </tei:p>
    <tei:p>
     Zobudil som sa na tesťovo vrieskanie. Umyl a preobliekol som sa,   ale jednako ma hlava bolela a bol som rozčúlený. Hnevalo ma všetko, a   tak sa mi pridalo, že som na tesťov krik akosi mimovoľne tiež začal   vrieskať. Povedal som mu všetko o ňom
    </tei:p>
    <tei:p>
     a o celej jeho rodine, čo mi už dávno ležalo na srdci. Starý   veterán vo vadení ma vypočul ticho, držiac fajku v ruke, ktorú si   chcel zapáliť, kým som nevyriekol všetko, čo som mu mal povedať.
    </tei:p>
    <tei:p>
     Keď som zatiekol, zapálil si fajku a spýtal sa;
    </tei:p>
    <tei:p>
     — Skončil si?
    </tei:p>
    <tei:p>
     Na moju odpoveď, že áno, mi on povedal svoju mienku o mne. Nikdy   som nemal ani tušenia, že by bolo toľko nádavok a špinenia, ako ten   človek vychrlil na moju hlavu. Najsprostejšie a najsurovejšie   preklínania a prezývky sa valily s obdivuhodnou bohatosťou a   rozmanitosťou z jeho tlamy. Strhal celú moju rodinu a mňa do blata,   nenechajúc na celej ,čvarge‘ dobrého vlasa. Keď bol hotový,   povedal:
    </tei:p>
    <tei:p>
     — Tak povedal som, čo mi ležalo na srdci: teraz vieš, čo si o tebe   myslím. Poďme.
    </tei:p>
    <tei:p>
     Presvedčil som sa, že župan a Dežo už odišli a žena ešte ležala.   Vysadli sme do vozíka, tesť vzal •pratý do rúk i hnali sme, ani keby   nás Turci naháňali.
    </tei:p>
    <tei:p>
     Cestou som rozmýšľal, že týmto neudržateľným pomerom urobím   koniec. Smial som sa na zbabelej podlosti advokáta Lichtmanna, ale   cítil som, že som nie ani o babku lepší. Čo vyčíňali Gaba a župan,   keď som opitý zaspal, to nebolo iste odchod■ejšie od toho, čo robil   Latróczy so svojimi pajtášmi s Flórou. Jedovalo ma i to, že mi tesť   tak ■krutne nadal. Bol som plný hnevu; zdalo sa mi, že by som bol   mohol vraždiť. Pôjdem k županovi
    </tei:p>
    <tei:p>
     a poviem mu, čo mám na duši, nech sa stane, čo ehce. Nedbám, hoci   prídem i o úrad. I — šiel som. Lenže som musel chvíľu čakať v   predizbe, kým som mohol vojsť k nemu, lebo bol vicišpán u neho. Počul   som ich hlasy a vše rehotavý smiech. Napokon Lipnický odišiel a   vošiel som ja. Ale už nie taký rozčertený, ako som bol vošiel do   predizby.
    </tei:p>
    <tei:p>
     — Servus, Jožka, ako si spal? — pýtal sa ma Guzy s   najpriateľskejšou tvárou.
    </tei:p>
    <tei:p>
     Tykal mi! Veď mi tykal! To posiaľ nikdy nebol urobil ani on, ani   jeden zo starších stoličných pánov. Každému som bol len ,maga‘ alebo   oni. A teraz sa mám s ním vadiť? Ani za celý svet! — Ďakujem, dobre.   A ty, Jóni bátyám? Ufám sa, že tiež dobre?
    </tei:p>
    <tei:p>
     Vytiahol skoro biele obočie dohora a usmial sa.
    </tei:p>
    <tei:p>
     — Výborne, syn môj, znamenite. U vás sa vôbec veľmi dobre spí. Ani   v oleji.
    </tei:p>
    <tei:p>
     — Prišiel som sa vlastne exkuzovať, že som v« tvojej prítomnosti   tak nemóresne zaspal.
    </tei:p>
    <tei:p>
     Župan si pošúchal fúzy; zdalo sa mi, že pret*, aby zakryl   úsmev.
    </tei:p>
    <tei:p>
     — Ale, synku, čo je na tom? Veď ja som žatým beztoho hneď   odišiel.
    </tei:p>
    <tei:p>
     Že ,hneď‘ neodišiel, vedel som veľmi dobre. Pichol ma jeho   posmech, ktorý robil so mnou. Myslel som, že bude dobre, keď odsúdim   Latróczyho pokračovanie oproti Flóre, z toho si i on môže • sebe moju   mienku utvoriť.
    </tei:p>
    <tei:p>
     — Jóni bátyám, ja myslím, že to, čo urobil Latróczy u Lichtmanua,   je čo ako hanebná vec. Prísť do cudzieho domu a temer navidomoči muža   zneuctiť mu ženu, to je najpodlejšie, čo si môžem myslieť . . .
    </tei:p>
    <tei:p>
     — Pravdu máš, Jožka, svätú pravdu. Ja to tiež čo najrozhodnejšie   odsudzujem, — povedal župan, ktorý bol vstal od stola, a pristúpiac   ku mne, mi veľmi priateľsky poklepal na plece. — A ja to Latróczymu i   poviem. No, servus, — podal mi ruku.
    </tei:p>
    <tei:p>
     Odišiel som veľmi spokojný, so sebou. Aký som ja diplomat! Hľa,   neskazil som si nič so županom, a jednako som mu povedal svoju mienku   i o ňom. Veď on to dobre porozumel, že som to vlastne na neho myslel,   keď som sa pritom tak ostro díval na neho.
    </tei:p>
    <tei:p>
     O niekoľko hodín neskoršie som sa presvedčil, že župan skutočne   porozumel mojej náražke, keď prišli ku mne do kancelárie Aladár   Barnássy a Baksay provokovať ma v mene Latróczyho.
    </tei:p>
    <tei:p>
     Župan ho nebol napomenul vo svojom vlastnom mene, ale vyrozprával   mu, ako som sa ja bol vyslovil o ňom.
    </tei:p>
    <tei:p>
     Tak sa mi pomstil, lotor.
    </tei:p>
    <tei:p>
     Keď mi Baksay vážne predniesol, že ma Latróczy vyzýva na súboj,   zbledol som a útroby sa vo mne tak pohly, že som musel utekať   jajkajúc von.
    </tei:p>
    <tei:p>
     Stratil som všetku vládu nad sebou, a temer plačúc, žalostne som   žiadal Baksayho, aby mi poradil, čo mám urobiť. Veď som Latróczymu   nechcel ublížiť! Kdeže, takému gavalierovi! Ak chce, odprosím ho, ako   len rozkáže.
    </tei:p>
    <tei:p>
     Baksay mi chladne odvetil, aby som poveril svojich sekundantov   vybavením veci podľa zákonov rytierskosti. Oni so mnou nemajú viac čo   vyjednávať. Obradne sa poklonili a nechali ma samého.
    </tei:p>
    <tei:p>
     Nevedel som, čo si mám počať: stratil som všetku vládu nad sebou.   Videl som sa zarezaný, rozsekaný na kusy- Plakal som ani dieťa.
    </tei:p>
    <tei:p>
     Na šťastie bol Dežko ešte v meste. Počujúc, čo sa mi prihodilo,   pribehol a ponúkol sa mi za sekundanta, odporúčajúc zároveň Miloša   Lúčku za druhého. Keď videl, aký som zničený, vysmial ma a postavil   trochu na nohy.
    </tei:p>
    <tei:p>
     — Ty, pomysli si, veď som ja nikdy nemal šable v ruke. Neviem ani,   ako sa postaviť! — nariekal som. — A ten mordár, ten bitkár, veď ma   zabije ani betlehemské nemluvňa.
    </tei:p>
    <tei:p>
     Dežo sa smial.
    </tei:p>
    <tei:p>
     — Neboj sa. Naučím ťa najpotrebnejšie. Celé je len humbug. Neznáš   Búrošových bandáži? Z tých ti len koniec nosa vyčnieva.
    </tei:p>
    <tei:p>
     Keď ma trochu upokojil a vybil mi z hlavy, aby som Latróczyho   odprosil, lebo sa na večitosť blamujem, utekali sme k Milošovi, ktorý   mal špadóny a masky.
    </tei:p>
    <tei:p>
     Miloš sekundantstvo bez slova prijal. Jeho brat
    </tei:p>
    <tei:p>
     Martin sa smial hromovite nad celou vecou a riekol mi:
    </tei:p>
    <tei:p>
     — A nech mu poriadne poznačia drzú, namyslenú tvár!
    </tei:p>
    <tei:p>
     Keď som bol medzi týmito dobrými ľuďmi, som sa ako-tak sosbieral.   Prešiel mi skoro všetok strach. Miloš, dobrý šermír, mi ukázal   najhlavnejšie seky a obrany, a keď som mal šabľu v ruke, cítil som   sa, ako keby ma Latróczy nemohol len tak nič po nič zožrať. Ale keď   som bol sám, zasa mi stislo srdce a útroby . . .
    </tei:p>
    <tei:p>
     Sekundanti obidvoch strán sa sišli a ujednali, že zajtra ráno o   7-mej sa sídeme vo dvorane botela Greiner a budeme sa biť do   nespôsobilosti do boja
    </tei:p>
    <tei:p>
     a do konečného vysilenia (harcképtelenségig, végkimeriilésig).   Obvyklé bandáže povolené.
    </tei:p>
    <tei:p>
     Dežko a Miloš ostali so mnou do rána. Báli sa o mňa, že im ujdem   niekam svetom, ak ma nechajú osamote. Do dvanástej sme boli hore a   žatým ma uložili spať. Ale horké moje spanie! Nespal som ani minúty,   celú noc sa mi všelijaké hrozné obrazy honily hlavou. O šiestej ráno   prišli po mňa moji priatelia. Cítil som sa, ani keby ma viedli na   šibenicu. Trasúcimi sa rukami som sa obliekal, pričom mi museli   pomáhať, lebo by som sa nebol doobliekal.
    </tei:p>
    <tei:p>
     Prišli sme prví do hotela. Vliali do mňa niekoľko kalíškov koňaku,   čo ma dosť dobre obodrilo. Miloš mi kázal ešte niekoľko ráz urobiť   sek na tvár, takže mi ruka naň akosi mimovoľne išla.
    </tei:p>
    <tei:p>
     Prišla i druhá stránka s veľkým krikom a smiechom. Okrem dvoch   lekárov, Búroša a Wintersteina, boli dosť dobre opití, zrejme nespali   celú
    </tei:p>
    <tei:p>
     moc. Latróczy ma pozdravil s opovržlivou zdvorilosťou. Bál som sa.   Veľmi som sa bál. Búroš bol môj lekár. Sobliekli sme kabáty i košeľu   a lekári Bás zaobalili do bandáží, z ktorých naozaj ostalo málo   nechráneného, všetky nebezpečnejšie miesta tela boly dôkladne   kryté.
    </tei:p>
    <tei:p>
     Baksay, ako vedúci sekundant, nám dal meče do rúk a postavil nás   proti sebe; vyzval nás, aby sme sa pomerili, čo sme, pravda, odvrhli.   V tú chvíľu som bol i ja taký zdivočený, že by som sa bol vďačne   vrhol na tú protivne sa vyškierajúcu potvoru. Vyučil nás na povely a   upozornil, že neslobodno klať, len sekať. Žatým zavolal: — En garde!   — a hneď: — Rajta!
    </tei:p>
    <tei:p>
     Skočili sme proti sebe. Sekal som okolo seba bez akéhokoľvek   poriadku ako divý. Zrazu som pocítil silný úder na rameno, a vtom už   volali sekundanti: ,Halt!‘ a lekári utekali od svojich stolov s   inštrumentmi k nám.
    </tei:p>
    <tei:p>
     Pozrel som na pravé obnažené rameno: mal som na ňom dlhý červený   pás, na okrajoch ktorého vymokala krv po drobných kvapkách. Myslel   som, *e pre mňa zastavili boj. Ale Búroš len mrkol na moju ranu a   utekal k Latróczymu, ktorého obstali všetci sekundanti, usadiac ho na   stoličku: z ľavej polovice tváre sa mu valila krv prúdom. Mal asi 10   centimetrov dlhú ranu pozdĺž celej čeľusti.
    </tei:p>
    <tei:p>
     Lekári ustálili, že sme do ďalšieho boja nie spôsobilí, a tak sme   sa nemohli ďalej biť, hoci sme neboli do krajnosti vyčerpaní. Ale   dosť nám bolo ruvačky; myslím, že i Latróczymu, ktorému ostal po nej   krásny šev na celý život. Nebol by myslel ani on, ani sekundanti, že   tak pochodí.
    </tei:p>
    <tei:p>
     Zavolal na mňa:
    </tei:p>
    <tei:p>
     — Poďte sem. Odprosujete, čo ste povedali?
    </tei:p>
    <tei:p>
     Smial som sa blažene a povedal som:
    </tei:p>
    <tei:p>
     — Vďačne. Nechcel som pána osvieteného uraziť, (Bol c. a k.   komorníkom.)
    </tei:p>
    <tei:p>
     — Tak, servus, hodný mládenec si, — i potriasol svojou silnou,   kostnatou rukou moju mäkkú, slabú.
    </tei:p>
    <tei:p>
     Tým, že mi on tykal, ma vymenoval za rytiera a všetci ostatni,   okrem Búroša, si potykali so mnou.
    </tei:p>
    <tei:p>
     Latróczyho ranu zašili. Búroš odišiel po práci a my ostatni sme sa   opijali až do neskorého popoludnia.
    </tei:p>
    <tei:p>
     Celý týždeň som chodieval pešo do Ušova a nestretol sa viac s   Hanuľou ani raz v háji. Vôbec som ju nevidel za celý čas. Prestal som   chodiť domov, veď ma ta nič nevábilo. Moja žena alebo nebola doma,   alebo mala hostí, ktorí ma len nepríjemne rozčuľovali. Ostal som   radšej v kasíne s tesťom. Pili sme a hrali sa v karty.
    </tei:p>
    <tei:p>
     Dežko častejšie chodil domov z Balcarova a zavše ma vyhľadal v   kancelárii, keď prišiel do mesta.
    </tei:p>
    <tei:p>
     Sišiel sa s Hanuľou viac ráz či v háji, či aj u nich v škole.   Veľmi vplývalo naň to dievča. Hovoril o nej rozcítené. Aký ona má   náhľad o živote! Sťažejná vlastnosť človeka má byť ľútosť,   milosrdenstvo. Šťastlivý je dobrý človek, vediaci milovať a odpúšťať,   lebo veď tieto city robia život milým, radostným samy osebe. Zlosť,   nenávisť, skúposť
    </tei:p>
    <tei:p>
     a závisť robia človeka nešťastným, preto je každý, koho opanujú,   hoden poľutovania, a nie hnevu a
    </tei:p>
    <tei:p>
     pomsty. Za svoje zlé skutky sa tresce sám. Pritom, vraj,   pozorovala život v jeho podrobnostiach a s ľahučkým, neurážlivým   úsmevom hovorila o svojich a cudzích slabostiach.
    </tei:p>
    <tei:p>
     — Dežko, čože ty chceš s tým dievčatkom? Škoda by ho bolo doviesť   do nešťastia.
    </tei:p>
    <tei:p>
     Rozčúlil sa.
    </tei:p>
    <tei:p>
     — Čože si ty myslíš? Jej ublížiť! Myslím, že ani Guzy, alebo —   žiaľbohu, že ho takto musím spomenúť — môj otec by nemohol na ňu   žiadostivo pozrieť, hoci je to naozaj krásne dievča; iste ešte viac   výrazom ako telesnou podobou.
    </tei:p>
    <tei:p>
     — No, veď ja nič. Len som ťa chcel poprosiť, aby si s ňou zachodil   podľa jej duševného stavu
    </tei:p>
    <tei:p>
     a nehľadel na to, že je to len dcéra dedinského učiteľa.
    </tei:p>
    <tei:p>
     Dežko ma ešte raz ubezpečil, že sa nemám čoho báť.
    </tei:p>
    <tei:p>
     Niekedy som išiel s ním i na panstvo jeho otca, ktorý popoludní   zväčša sedával doma a zaoberal sa svojím gazdovstvom. Nemožno   povedať, že zvláštne úspešne. Bol to človek svojej hlavy, namýšľajúci   si, že sa mu nikto rozumom nevyrovná. Myslel si, že je veľký znáte!   ľudí. O mne predpokladal, že, keďže Guzy často chodí k nám, mojej   žene kvôli, som i ja jeho dôverným človekom. Ťahal zo mňa tajomstvá a   ja, nasledujúc zo všelijakých mi náhodou známych maličkostí, som   vyrábal preň kadejaké intrigy len preto, aby som vyhral n neho na   vážnosti. Župan si zasa namýšľal, že som akýmsi tajomníkom   Lipnického, a tiež vyberal zo mňa múdrosti, ktorých som nemal. I   luhal som obidvom, ako som vedel. Vyzvedal som všetko, čo
    </tei:p>
    <tei:p>
     sa ich týkalo, a tak sa mi zavše podarilo jednodrnhé zvedieť, čo   malo pre nich akú-takú cenu.
    </tei:p>
    <tei:p>
     Vôbec pomer medzi všetkými tými pánmi bolo na veľmi slabých nohách   stojace, ale okázalé priateľstvo. Mali sto rozličných záujmov a   priatelili sa podľa nich a spájali sa a intrigovali proti odporcom.   Keď niektorý z týchto prišiel náhodou medzi nich, prijali ho s krikom   a bozkmi, ako neviem ako očakávaného mesiáša, hoci boli práve naň a   pripadne na jeho rodinu nadávali o dušu spasenú. Ja som sa tak hľadel   chovať, aby ma každá grupa pokladala za svojho prívrženca.
    </tei:p>
    <tei:p>
     V jedno popoludnie sedeli sme na terase kaštieľa Lipnického, ktorá   bola s oboch strán tônená starými stromami. Fajčili sme, popíjali   víno a rozprávali o kadečom Dežo, jeho otec, sirotský prézes Barnássy   a ja.
    </tei:p>
    <tei:p>
     Dežko spomenul, že ľudia by mali preukázať väčšiu zaujatosť za   všeobecné blaho, na čo jeho otec sa zasmial, a rozhladiac si fúzy   čutorou, povedal toto:
    </tei:p>
    <tei:p>
     — Dežko, syn môj, ty si chlapec neskúsený; hovoríš, ako by ti bolo   pätnásť rokov, a nie dvadsaťsedem ... Čože je stredobod človeka na   svete? Každý musí nahliadnuť, že jeho vlastné ja. Svet jestvuje len   tak dlho, kým žijeme, ani pred nami, ani po nás ho niet. Každý chce,   aby mu na svete bolo dobre, jeho blaha sa týkajúce okolnosti ho   zaujímajú najväčšmi. Povedzme si pravdu: ľahšie prenesiem, keď môj   priateľ stratí tisíc korún, ako keď ja stratím sto. Ľahšie prenesiem   hoc i smrť dobrého priateľa, ako svoju hoc i ľahšiu chorobu. Vďačne   obetujem blahobyt a pokojný život cudzieho človeka, aby som za to   získal i menšie pohodlie alebo výhodu. Keď nemusím, neurobím ani   kilometer cesty v záujme iného, i keby som mu tým umožnil postavenie   domu. Moje pohodlie je najvyšší cieľ môjho života, ostatok je všetko   lož, humbug, klamstvo. V politike sledujem tie isté ciele. My Maďari   chceme pomaďarčiť všetky ostatné národnosti v našom štáte, lebo si   myslíme, že tak by on bol silnejší a vymohol by si skorej výhody od   druhých štátov, z ktorých by sme my mali osoh. Že takto odierame   národnosti nestatočným spôsobom o ich právo, to je nám vedľajšia vec.   Predovšetkým nám ide o nás samých, o pánov. My chceme dobre a   pohodlne žiť, ostatní nech drhnú a hynú v biede, špine, len keď je   nám dobre. Robíme umelé rozdiely medzi sebou a tými otrokmi rečou,   stavom, zákonom, každým možným spôsobom, aby sme ich čím dokonalejšie   utlačili.
    </tei:p>
    <tei:p>
     Barnássyho toto rečnenie Lipnického naskrze nezaujímalo; vypadla   mu fajka z ruky, a chrápuc, zaspal.
    </tei:p>
    <tei:p>
     Dežo pozrel naň a žatým na otca a povedal:
    </tei:p>
    <tei:p>
     —-To sú hanebné veci. Neverím, že by bol na svete taký egoista,   ktorý by žil podľa takých zásad.
    </tei:p>
    <tei:p>
     — Dežko, pán vicišpán má pravdu. Pozri len, ako tunajší páni,   ktorí sú údajne priatelia medzi sebou a sú jedného stavu, jednej   národnosti, a jednako sú vždy hotoví sa škrtiť pre celkom malicherné   výhody.
    </tei:p>
    <tei:p>
     — Pravdu máte, — poznamenal Lipnický. -— Výhoda nášho systému je,   že si sami volíme administratívnych úradníkov, a tak si volíme len   svojich ľudí, ale temná stránka je tá, že sa pre úrady medzi sebou   rujeme ako psi o kosť. Najstarší priatelia sa rozkmotria, keď   konkurujú obidvaja na jeden úrad, pričom často nejde ani nie o   peniaze, ale len o honor, o vyššie postavenie. Koľko prípadov viem,   že sa znepriatelili nielen jednotlivci, ale prenasledovali sa celé   strany pre sprostý úradík.
    </tei:p>
    <tei:p>
     — Vidíš, otec, to je preto, lebo ľuďom chýba aspoň trochu toho   idealizmu, trochu obetivosti a uznanlivosti.
    </tei:p>
    <tei:p>
     Barnássy zachrápal tak silne, že sa zobudil. Zavrel ústa, pošúchal   si oči a vypil pohár vína.
    </tei:p>
    <tei:p>
     — Čože ešte stále tárate o takých hlúpostiach?
    </tei:p>
    <tei:p>
     — Len jedno poviem ešte, — húdol svoje Lipnický. — Toto: ľudia si   narobia o človečenstve vysoké predstavy, nepočítajúc s tým, že sú nie   takí. Nech sa pokladajú za takých zverov, ako sú v skutočnosti, a   nebudú toľko šomrať na seba. Sme egoisti, hľadáme svoje pohodlie a   svoj pôžitok i s nespravodlivým ukrátením bližného, ak to môžeme   urobiť beztrestne, a bašta.
    </tei:p>
    <tei:p>
     — Ty, Šani, ja by som dal tú oziminu na Haklovom na tvojom mieste   preorať, — odrazil Barnássy tému rozhovoru na iný predmet.
    </tei:p>
    <tei:p>
     — Á, to nie, to nie, do toho sa ty nerozumieš, —- odpieral   Lipnický rozčúlený, že bo Barnássy sosadí s jeho koňa.
    </tei:p>
    <tei:p>
     Pozreli sme s Dežkom na seba a odišli do záhrady, nechajúc dvoch   starých pri ich gazdovstve.
    </tei:p>
    <tei:p>
     Nás zaujímaly iné veci.
    </tei:p>
    <tei:p>
     — Ty, Dežko, a ty sa často schádzaš s Hanuľou?
    </tei:p>
    <tei:p>
     Urobil mlčiac niekoľko krokov; zastal a povedal hlasom, trasúcim   sa od rozčúlenia;
    </tei:p>
    <tei:p>
     —- Vezmem si ju za ženu. Ju, alebo niktorú.
    </tei:p>
    <tei:p>
     Ani neviem prečo, ale ma toto osvedčenie Dežovo veľmi nepríjemne   bodlo. Najskorej preto, lebo som vycítil mimovoľnú výčitku z neho, že   ja som opustil Honu pre statkársku dcéru. A on, ,pán‘, by si vzal   učiteľku za ženu.
    </tei:p>
    <tei:p>
     — Ty, Dežko, — povedal som po trochu rozvažovaní, — a ty myslíš,   že ti to tvoji rodičia dovolia?
    </tei:p>
    <tei:p>
     — Nedovolia, vydedia, prekľajú ma. Taký človek, s takými životnými   náhľadmi, aké nám vykladal môj otec, nikdy neodpustí taký, podľa neho   hlúpy krok. Mne je to však jedno. Našiel som dievča, ktoré vyhovie   všetkým jasným myšlienkam, ktoré sa ňou vzbudily v mojej duši.   Neopustím ju. Som každý deň s ňou; vieme, hoci sme si to nepovedali,   že sa máme radi do skonania, a nedotkol som sa ani jej ruky, ani si   netykáme.
    </tei:p>
    <tei:p>
     Krútil som hlavou.
    </tei:p>
    <tei:p>
     — To je na neuverenie. Aký si ty čudák! Neznal som ťa s tejto   strany. Veď si nebol omnoho lepší ako my ostatní.
    </tei:p>
    <tei:p>
     Vzdychol:
    </tei:p>
    <tei:p>
     — Nebol som. Máš pravdu. Bol som slepý ako vy ostatní. Prehliadol   som. Vidím, že je možný blažený a spokojný život jedine tou cestou,   akou ma chce viesť Hanuľa.
    </tei:p>
    <tei:p>
     — Dežko, uver mi, že teraz hovoríš v extáze. To sa minie. I ja som   bol azda tak bláznivé zamilovaný, že by som bol dal život — a vďačne   — na pokyn toho dievčaťa. Dávno som ho zabudol. Hanuľa je iste dobré   dievča, vychované — ako sa hovorí — bohabojnými rodičmi v dedinskom   zákutí, neznajúce svet. Keď príde do víru života,
    </tei:p>
    <tei:p>
     bude inakšie smýšľať. Oľutuješ, čo si v prenáhlenosti vykonal.
    </tei:p>
    <tei:p>
     — Mýliš sa. Planula je nie vychovaná v zákutí dedinskom. Je to   skončená učiteľka. Má už dvadsaťštyri roky. Pozná svet, a ako ho   pozná! A jednako je svätá. Je to výnimočný duch, je na nej milosť   božia. A mne príde do cesty taká osoba, taký boží dar, a ja ju mám   opustiť! Mám ňou opovrhnúť!
    </tei:p>
    <tei:p>
     Prišlo mi na um, ako mocne vplývala i na mňa, hoci som bol s ňou   len pol hodiny. I zamyslel som sa. Pokladal som celý pomer Dežkov s   Hanuľon za povážlivý. Ako sa to skončí? Co by som mal urobiť, aby sa   to najšťastnejšie riešilo?
    </tei:p>
    <tei:p>
     — A rodičom si už niečo povedal?
    </tei:p>
    <tei:p>
     — Nie. A to je najťažšia otázka v celej veci. Otec bude hromžiť;   možno, aký je zaťatý a náruživý, keď sa mu niekto sprotiví, vyhodí ma   z domu. Z toho si mnoho nerobím. Ale matka a sestra budú nešťastné.   Budú plakať, budú ma zaklínať. Toto je strašné! A ja jednako   neupustím od Hanule.
    </tei:p>
    <tei:p>
     — Nemohol by som ti byť v niečom na pomoci?
    </tei:p>
    <tei:p>
     —-— V čom? Neviem, v čom by si mi mohol pomôcť. Možno však, že o   krátky čas áno, keď pôjde o náš sobáš.
    </tei:p>
    <tei:p>
     — To ste už tak ďaleko? — zdúpnel som.
    </tei:p>
    <tei:p>
     — A čo máme odkladať? Kúsok suchého chleba nám môj úrad poskytne.   A nám to bude dosť . . . Jediné, čo od teba žiadam, je, aby si nás   mal rád
    </tei:p>
    <tei:p>
     a s nami cítil. Hanuľa mi povedala, že si dobrý Človek, a ja jej   verím. Nehovor o tom nikomu, čo si počul.
    </tei:p>
    <tei:p>
     — Dežko, ak niekoho rád, ak mi niekto prirástol k srdcu, tak si to   ty a tvoja nevesta.
    </tei:p>
    <tei:p>
     — Verím ti, brat môj drahý, — povedal a stisol mi rnku.
    </tei:p>
    <tei:p>
     Vrátili sme sa k starým, ktorí teraz už holi v stoličnej politike.   Dežko nás nechal tak, odíduc bez pozdravu.
    </tei:p>
    <tei:p>
     O hodinu sa odkolísal i tučný Barnássy na svojich krivých nohách a   ja som ostal sám s Lipnickým, kým mi kone nezapriahli.
    </tei:p>
    <tei:p>
     Vicišpán si vytriasol fajku a nalial vína do pohárov.
    </tei:p>
    <tei:p>
     — Vypime si. I tak je to už moje jediné potešenie. Fajka a pohár   vína. Ktože mi má robiť radosť? Deti? Župan, môj ctený pán?
    </tei:p>
    <tei:p>
     I začal ho omaľúvať.
    </tei:p>
    <tei:p>
     Ja som hľadel naň bez slova, ale som myslel na Hanuľu a Dežka. Čo   urobiť? Nebolo by lepšie uvedomiť vicišpána o pomere Dežkovom? Možno,   Hanuľa by sa dala na niekoľko mesiacov odstrániť, hoc i pod zámienkou   lepšieho miesta, alebo i liečenia, keďže je chorá na pľúca. Okrem   toho som myslel i na to, ako by som si získal vďaku vicišpánovu, keby   som mu všetko vyrozprával.
    </tei:p>
    <tei:p>
     — Počujete, veď vy nesledujete, čo vám hovorím; ktovie, kde váš   duch blúdi. Hľadíte tak prázdno na mňa.
    </tei:p>
    <tei:p>
     Sobral som sa.
    </tei:p>
    <tei:p>
     — Nuž áno, pán vicišpán. Myslel som na veľmi vážnu vec, ktorá sa   vašej rodiny veľmi zblízka týka.
    </tei:p>
    <tei:p>
     — Čo je to? — zazrel na mňa, svraštiac čelo obočia.
    </tei:p>
    <tei:p>
     Obzrel som sa, či nás nikto nepočuje, a žatým povedal som skoro   šeptom, nahnúc sa k nemu:
    </tei:p>
    <tei:p>
     — Dežko je zamilovaný do učiteľovej dcéry ■ Ušova a chce si ju   vziať za ženu.
    </tei:p>
    <tei:p>
     — Ebadta kutyája! Čože sa šalie? Alebo vy tárate do sveta? —   skričal a buchol na stôl, že nádoby podskočily na ňom.
    </tei:p>
    <tei:p>
     — Je to celkom isté. Teraz mi to povedal. Počíta s tým, že pán   vicišpán to nedovolí.
    </tei:p>
    <tei:p>
     — Pravdaže, nikdy. Radšej ho vidím mŕtveho, než aby mi taký   škandál urobil. Učiteľku! A Lipnický! A ešte k tomu panslávku, a   akú!
    </tei:p>
    <tei:p>
     Vyskočil a nechal ma tam bez slova. Iste utekal za Dežkom, lenže   toho už doma nebolo.
    </tei:p>
    <tei:p>
     Odobral som sa od dám v izbe, ktoré sa ma pýtaly, čo je s   vicišpánom, keď utekal cez salón ako fúria?
    </tei:p>
    <tei:p>
     Povedal som, že úradné veci ho rozmrzely, a šiel som preč. Pani   vicišpánka, jemná, utrápená stará pani, sa na mňa pochybovačné   dívala. Zdala sa omnoho staršia, ako mala byť podľa veku. Mala ťažký   život s takým mužom.
    </tei:p>
    <tei:p>
     — Nenahneval sa na Dežka? — pýtala sa.
    </tei:p>
    <tei:p>
     — Pán Boh chráň!
    </tei:p>
    <tei:p>
     Cestou sa mi všetko lepšie rozležalo v hlave, i ľutoval som, čo   som urobil. Nemal som sa do celej veci miešať. Parom vie, čo ten   natrhnutý človek vo svojej zúrivosti urobí.
    </tei:p>
    <tei:p>
     Vicišpán na druhý deň už včas ráno prihrmel na svojej vysokej   bričke a veľkých čiernych koňoch i s hajdúchom na baku do Ušova pred   školu. Vrazil do obytnej izby bez pozdravu, s klobúkom na hlave; za   ním vošiel i hajdúch.
    </tei:p>
    <tei:p>
     Chudý, biedny učiteľ Miloslav Dludík sa obliekal a jeho žena, na   ktorej tiež nebolo vidno blahobytu, postielala.
    </tei:p>
    <tei:p>
     Vicišpán reval:
    </tei:p>
    <tei:p>
     — Kde je tá pobehlica, kde je tá vaša dcéra, čo zvádza mladých   ľudí? Keď chce, nech behá.
    </tei:p>
    <tei:p>
     b kým chce, ale môjmu synovi nech dá pokoj, lebo vás vyženiem   nielen z tejto školy, ale z celej krajiny!
    </tei:p>
    <tei:p>
     Dludík sa triasol, ruky mu hádzalo rozčúlením, chcel odpovedať,   ale len nemo otváral ústa. Vtom vošla Hanuľa z bočnej izby a stala si   k otcovi. Bola už celkom vyriadená a okrem neobyčajnej bledosti   nebolo na jej tvári vidno premeny: bola milá a ľútostivá ako   vždy.
    </tei:p>
    <tei:p>
     — Tatuš, upokojte sa. Ja pána vicišpána hneď utíšim, — i chcela   Lipnickému vyložiť, čo je vo veci, keď jej matka začala kričať ako   bez rozumu;
    </tei:p>
    <tei:p>
     —- A kto ste vy, čo sa opovažujte vraziť k poctivým ľuďom horšie   od zbojníka a okrádať ich o jediný majetok, čo majú, o ich česť? Vy   ste vicišpán? Vy ste strážca poriadku? Vy ste lupič! Straťte sa z   môjho domu!
    </tei:p>
    <tei:p>
     — Hovorím vám ešte raz, — kričal Lipnický, odpracte tú osobu   odtiaľto, lebo ju odpracem sám!
    </tei:p>
    <tei:p>
     Hanuľa predstúpila, prosiac rodičov, aby mlčali, pred   vicišpána.
    </tei:p>
    <tei:p>
     — Pán vicišpán, upokojte sa. Uznám vám, musíte byť veľmi   nešťastný, ale verte mi, nemáte prečo. Ja som vášho syna nezvádzala,   ale ani on mňa. Nie som jeho milenkou, a nebojte sa, nebudem ani jeho   ženou. Dovolíte, aby som sa ešte
    </tei:p>
    <tei:p>
     len raz s ním sišla, aby som mu všetko vysvetlila? 0 dva-tri dni   ma už tu nebude, — i usmievala sa naň milo a kývala mu hlavou, aby   prisvedčil.
    </tei:p>
    <tei:p>
     — Nie sú to len kadejaké švindle? — hovoril Lipnický, ale už   omnoho tichšie.
    </tei:p>
    <tei:p>
     — Nech vám Boh odpustí, že takto upodozrievate nevinné dieťa, —   povedal rozhorčene Dludík.
    </tei:p>
    <tei:p>
     — Tatuško, nemrz sa na pánovi, veď ma on nezná. A dnešné dievčatá   sú väčšinou také, ako si on myslí o mne. Nuž pristanete, pane?
    </tei:p>
    <tei:p>
     — Hovoríte: o tri dni vás tu nebude?
    </tei:p>
    <tei:p>
     — Celkom iste nie! — povedala Hanufa s takým výrazom tváre, že   všetci ustrnuli a jej matka začala plakať.
    </tei:p>
    <tei:p>
     — A kdeže pôjdeš, Hanufa, kdeže sa podeješ?
    </tei:p>
    <tei:p>
     — Svet je veľký a ja mám mnoho priateľov, — odvetila tak   uspokojivé a povznesené, že na všetkých prišiel akýsi pokoj.
    </tei:p>
    <tei:p>
     Len hajdúch, Ondro Beloň, vydal hlas, ako by plakal, a uvrzol z   izby.
    </tei:p>
    <tei:p>
     I Lipnický sa upokojil.
    </tei:p>
    <tei:p>
     — Vidím, že ste dobré, vážne dievča: nechcete zničiť pre chvíľkový   záchvat lásky, aký je pri mladých ľuďoch taký obyčajný, existenciu   mladého človeka. A nedivim sa mu, že ste sa mu zapáčili, — chcel   zažartovať, ale nikomu z Dludíkovcov nebolo do smiechu. — Tak teda za   tri dni. S Bohom! A prepáčte otcovi, že stratil chladnú krv, keď ide   o šťastie jediného syna, — hovoril, vychádzajúc z domu.
    </tei:p>
    <tei:p>
     Vysadol na vozík a odfrčal.
    </tei:p>
    <tei:p>
     Na tretí deň podvečer hľadali po celej dedine Hanuľu. Nebolo jej   nikde celé popoludnie. DIudíkovci s farárom Drobniakom chodili po   domoch, vypytujúc sa, kto by ju bol videl a vedel niečo o nej.
    </tei:p>
    <tei:p>
     Videli ju viacerí, ale už pred hodinami a len v dedine. Bola   dobrej vôle, ako vždy, a mala len svoje obvyklé háby, aké   nosievala.
    </tei:p>
    <tei:p>
     Zmrklo sa, prišla noc — dievčaťa nebolo nikde. Zúfajúcich rodičov   tešili, ako vedeli, farárovci a niektorí priatelia.
    </tei:p>
    <tei:p>
     Gabica, hoci ľahkomyseľná, nebola zlého srdca. Sedela tiež do   polnoci v škole a rozposlala čeľaď z kaštieľa hľadať slečnu. Pravda,   keď nastala noc, museli prerušiť všetko hľadanie. Aké to bolo čakanie   do svitania! Nešťastná mať a úbohý otec vďačne by boli pretrpeli   namiesto toho hrozného duševného trápenia akúkoľvek telesnú   bolesť.
    </tei:p>
    <tei:p>
     Okolo siedmej prišiel pastier, nasprostastý Pavo Mičuda, so   zvesťou, že je slečna s mladým od vicišpánov v bučine na Jánskom   vŕšku. Ale sa mu vraj akosi nevidia. On ich zazrel sediacich na   briežku s protivného kopca, kde pasie dobytok. Hľadel na nich dosť   dlho, zapekačku vyfajčil, čo sa nehli. Možno, že už umreli.
    </tei:p>
    <tei:p>
     Učiteľka zúfale skríkla a všetky prítomné ženy aaplakaly.
    </tei:p>
    <tei:p>
     Jedni utekali do mesta po Búrosa, druhí sa vybrali na obďalečný   Jánsky vrch, kde pod starým bukom, šumiacim tarkavým jesenným lístím,   našli Dežka a Hanuľu oblapených — mŕtvych. Boli opretí o starý strom,   ktorý ako by ich bol privinul svojimi konármi a zasypal prehnúcim   žltým a červeným lístím.
    </tei:p>
    <tei:p>
     Pri nohách ležal revolver, Hanuľa a Dežko maK po jednej rane do   srdca.
    </tei:p>
    <tei:p>
     Zamierajúcu učiteľku odviedli, ako i riedke vlasy si trhajúceho   Dludíka. Nariekajúce ženy a rozčertení chlapi nadávali na Lipnického,   spomínajúc iné prípady jeho bezohľadnej surovosti.
    </tei:p>
    <tei:p>
     — Akej kaše si navaril, takej sa naje, — riekol starý Klanica. —   Však i on prišiel svojím besnením o syna.
    </tei:p>
    <tei:p>
     — Co si on z toho robí, — podotkla Juránička, — veď on nemá duše,   len kus čiernej hliny, ako povedala stará Cigánka o zlom   žandárovi.
    </tei:p>
    <tei:p>
     Búroš prišiel za prekvapujúci krátky čas a prezrel mŕtvoly. Nebolo   pochyby: holý už dávno bez života, stuhnuté. Prehliadnuc ich šaty,   našiel n obidvoch po kartičke z Dežovho notesa, napísané   ceruzkou.
    </tei:p>
    <tei:p>
     Keď čítal karty, vypadly mu slzy. Hanuľa písala: „Mamička a   tatuško, oželejte ma; beztoho nebolo môjho života mnoho na tomto   svete. Bola som na ceste, ktorou kráčali Jaroš i Milka. Videla som   už, kde vedie. A trafil sa mi taký milý spolucestujúci, nuž ideme   spolu. Pochovajte nás do jedného hrobu. Nech vás poteší Boh   dobrotivý. Vaša Hanuľa.“
    </tei:p>
    <tei:p>
     Dežko písal matke: „Mama drahá, ukrutne mi strpčuje posledné   chvíle, že tebe a Irenke zaviním takú strašnú bolesť. Ale nemôžem   opustiť najlepšie dievča na svete. Teraz som ju bozkal prvý a ostatný   raz. Usmiala sa mi. A o dve minúty už bude po nás. Pochovajte nás   spolu. Bozkávam ťa
    </tei:p>
    <tei:p>
     Irenku. Želáme vám všetko blaho. Dežo.“
    </tei:p>
    <tei:p>
     Hanufu odviezli do školy do Ušova a Dežka do lipnickovského   kaštieľa. Tak to rozkázal vicišpán, chtiac ukázať, že má dušu ako   Riman. V krypte Lipnických nebude vylihovať kadejaká dcéra   panslávskeho učiteľa. Keď vedel urobiť poriadok so živými, tak ho   urobí ešte ľahšie s mŕtvymi.
    </tei:p>
    <tei:p>
     Ale mŕtvi tiež majú svoju moc. Vicišpánke sa noc po noc snívalo o   Dežkovi a Hanuli. Všeličo, raz to, raz to. Ale vždy ju prosili, aby   ich slúčili.
    </tei:p>
    <tei:p>
     Žene ľahko vynájsť fígeľ. Lipnický odcestoval raz na týždeň do   Pešti, a to bol dostatočný čas na premiestenie milencov. Lipnická   chcela najprv, aby bola Hanuľa tiež prenesená do ich krypty. Tomu sa   vzopreli Dludíkovci, ktorým sa zdala príšernou predstava, že by ich   dieťa malo ležať medzi ľuďmi, jej každým spôsobom cudzími a najmä i v   spoločnosti Lipnického.
    </tei:p>
    <tei:p>
     I rozlúštili otázku tak, že ich pochovali v parku lipnickovskom na   útulnom mieste, medzi starými lipami na kvetnatej lúčke. Na hrobe je   kameň
    </tei:p>
    <tei:p>
     s nápisom: „Hanuľa a Dežo. Odišli spolu. Boh sa zmiloval nad   nimi.“
    </tei:p>
    <tei:p>
     Keď Lipnický stál nad týmto hrobom, neriekol nič. Musela mu zaryť   do srdca výčitka, že on sa nezmiloval nad nimi, ale Boh.
    </tei:p>
    <tei:p>
     Ja som si myslel, že sú stavy a národnostné roztržky výmyslom   diabla a zlých ľudí. Prečo len tak strašne otravujú ľudskú dušu?
    </tei:p>
    <tei:p>
     Myslel som to preto, aby som poľahčil svojmu svedomiu, ktoré ma   hrýzlo, že som pred Lipníckým vytáral Dežkovo tajomstvo. Keby bol   jeho otec býval pripravený, bolo by sa celé možnoubehlo bez   tragického konca.
    </tei:p>
    <tei:p>
     Na šťastie o tom vedel len Búroš, ktorému sa Dežko vyžaloval pred   smrťou.
    </tei:p>
    <tei:p>
     Búroš mi povedal raz:
    </tei:p>
    <tei:p>
     — Vy ste zavraždili Deža a Hanuľu
    </tei:p>
    <tei:p>
     Ale ináč to nerozprával pred nikým. Možno, pred svojou ženou, lebo   dlhé časy neprijala môj pozdrav.
    </tei:p>
    <tei:p>
     Myslím, že každý manžel špehuje svoju ženu, keď ju upodozrieva z   nevery. Ja som sa neopovážil robiť Gabe výčitky, ale som ju podľa   možnosti nebadateľné pozoroval. Keď jej nebolo doma a Rózka, jej   chyžná, mi nezavadzala, som vše prehliadal jej veci, hoc i nočným   časom. Zaujímal ma najmä jej starodávny nočný stolík s mnohými   zásuvkami. Zadovážil som si celú hŕbu pakľúčov a otváral nimi, čo sa   dalo. Lenže práve najtajnejšie skrýšky som nemohol otvoriť. Jednako   sa mi raz podarilo vytiahnuť lístok papiera, z ktorého trčal konček   vonku. Bol to zaujímavý dokumentík. Pravda, len ceruzou napísaný, ale   i tak hodil ostré svetlo na moju situáciu. Nebol podpísaný, ale   poznal som celkom iste na ňom županovo písmo.
    </tei:p>
    <tei:p>
     Na papieriku bol len riadok, zrejme koniec dlhšieho listu: „Keď   budeme mať peniaze, si ťa vezmem.“
    </tei:p>
    <tei:p>
     Z toho vysvitalo, že Gaba a Guzy majú nejaký plán zadovážiť si   väčšiu sumu peňazí, mňa sa striasť a žatým sa soberú.
    </tei:p>
    <tei:p>
     Županova pani bola už taká slabá, že sa s jej skonom počítalo   každý deň. Pravdepodobné bolo, že si župan za najkratší čas bude   chcieť vziať za
    </tei:p>
    <tei:p>
     žena nejakú bohatú dámu, ktorej sa nejako strasie, keď bol vylúdil   od nej väčšiu sumu, a vezme si Gabu. Ponáhľať sa musí, lebo teraz sa   už s určitosťou povrávalo, že ho pozbavia úradu, a on sa iste bude   usilovať oženiť, kým je ešte županom.
    </tei:p>
    <tei:p>
     Rozmýšľal som, čo mám urobiť. Mal som Gabu istým spôsobom rád.   Isté je, že vedela byť prvotriednou milenkou, ale z toho mali druhí   omnoho viac pôžitku ako ja. Nemal som nádeje vyzískať si jej lásku   len pre seba. Vedel som, že sa ma vtedy strasie, keď bude chcieť.   Lenže som jej mohol robiť ťažkosti a preťahovať rozvod, alebo jej ísť   poruke.
    </tei:p>
    <tei:p>
     Život, aký som viedol, sa mi zunoval nadobro. Pracovať dve-tri   hodiny bez chuti v kancelárii a žatým sa povaľovať do neskorej noci   po hostincoch, vyčkávajúc kompanov, ktorí by ma pozvali na pohár   vína, sa mi čím ďalej, tým väčšmi nepozdávalo. Peňazí na lumpovanie a   karty sa mi nedostávalo, lebo mi môj skromný plat tesť a žena   vypoďkali, ako som ho dostal.
    </tei:p>
    <tei:p>
     Domácnosť ma nemohla tešiť, keďže som jej vlastne nemal. Bol by   som sa vďačne zaujímal o gazdovstvo. Ale tesť mi raz navždy zakázal   sa pliesť do vecí, do ktorých sa vraj nerozumiem.
    </tei:p>
    <tei:p>
     Uvážiac všetko, nahliadal som, že by bolo pre mňa vykúpením, keby   som sa mohol vyslobodiť
    </tei:p>
    <tei:p>
     z jarma szôkeovského. Ale zasa by som bol býval nerozumný, keby   som nebol hľadel čím najviac vybiť zo župana za moje odstúpenie mu   ženy.
    </tei:p>
    <tei:p>
     Možno, že najbližšiu reštauráciu ešte on vykoná: veď už mala byť o   tri mesiace. Možno, že mu žena umrie za najkratší čas a že ešte uspie   vziať si už
    </tei:p>
    <tei:p>
     vyhľadanú ženu, ktoron polepší svoje hmotné postavenie, ktorého   slabosť bola najväčšou príčinou, nútiacou ho opustiť svoj úrad.
    </tei:p>
    <tei:p>
     Odhodlal som sa jedného dňa isť k nemu do kancelárie.
    </tei:p>
    <tei:p>
     Keď som vošiel k nemu, sedel v klubovke, majúc prevesené nohy na   jednej strane operadla a hlavu opretú o jeho protivnú stranu. Fajčil,   hľadiac zadumane na povalu.
    </tei:p>
    <tei:p>
     — Ponížený slúžobník, pán osvietený. — Dobrý deň, pán asesor.
    </tei:p>
    <tei:p>
     Ostatné časy mi zasa vykal. To sa uňho menilo. Vôbec robil na mňa   dojem, že vlastne ani nevie, na akej nohe je so mnou. Či som vôbec na   svete.
    </tei:p>
    <tei:p>
     — Tak čo je dobrého?
    </tei:p>
    <tei:p>
     — Prichádzam so žiadosťou — Nuž čujme, s akou?
    </tei:p>
    <tei:p>
     — Bude reštaurácia a mne sa už moje asesorstvo zunovalo, rád by   som dostať iné miesto.
    </tei:p>
    <tei:p>
     — Nie zlá myšlienka od vás. A aké, ak sa smiem spýtať?
    </tei:p>
    <tei:p>
     Vyskočil pružne z klubovky a prešiel k písaciemu stolu. —-   Barnássy, sirotský prézes, ide do penzie. — Isté je to nie, ale   pravdepodobné. Lenže na to miesto ašpiruje jeho syn Aladár.
    </tei:p>
    <tei:p>
     — Dajte mu iné miesto. —-Ktoré napríklad?
    </tei:p>
    <tei:p>
     — Máte šiestich hlavných slúžnych. Každý je súci na penzionovanie.   Vykopnite z nich jedného. Napriklad môjho tesťa.
    </tei:p>
    <tei:p>
     — Ohohó! Tesťov nevykopávame, amice. S tými musíme na dobrej nohe   stáť.
    </tei:p>
    <tei:p>
     — Tak vyhoďte Berceyho, však trpí už na delirinm tremens.
    </tei:p>
    <tei:p>
     — Len niekedy. Pol roka je veFmi upotrebiteľný. A pri voľbách   nezaplatiteľný. Unmôglich!
    </tei:p>
    <tei:p>
     — Tak Szattyánszkeho. Máte s ním len nepríjemnosti.
    </tei:p>
    <tei:p>
     Župan si pošúchal fúzy, a rozstrapatiac ich, hľadel na ne.
    </tei:p>
    <tei:p>
     — Hm, — riekol o chvíľu, — čosi hovoríte. To by bolo zabiť dve   muchy naraz. Ale vlastne, povedzte mi, čím podopierate svoj nárok na   prézestvo?
    </tei:p>
    <tei:p>
     Hľadel som mu s porozumením do očú.
    </tei:p>
    <tei:p>
     — Rozsobášim sa.
    </tei:p>
    <tei:p>
     — Nehovorte, — riekol župan posmešne. — A čo je do toho stolicu a   sirotský úrad, že sa rozsobášite?
    </tei:p>
    <tei:p>
     — Nič.
    </tei:p>
    <tei:p>
     — Tak teda?
    </tei:p>
    <tei:p>
     — Vás je do toho, pán župan.
    </tei:p>
    <tei:p>
     — Ako to rozumiete? — riekol ticho, hľadiac na mňa hrozivo.
    </tei:p>
    <tei:p>
     Pristúpil som celkom k nemu
    </tei:p>
    <tei:p>
     — Myslíte, že nemôžem dokázať, že ma moja žena s vami...
    </tei:p>
    <tei:p>
     — Ticho, ticho! Vidím, že ste rozumný človek. Viete čo?   Nerozsobášte sa, a ja urobím všetko možné, aby ste sa stali   prézesom.
    </tei:p>
    <tei:p>
     Zastal mi rozum. Nerozumel som z celého nič. Musel som hľadieť naň   veľmi sprosto, lebo sa hlasito usmial.
    </tei:p>
    <tei:p>
     — Počujete, amice, a prečo vy predpokladáte, že by mi bolo milé,   keby ste sa rozsobášili?
    </tei:p>
    <tei:p>
     — Bože môj! Máte radi Gabu, myslel som, že by ste si ju vďačne   vzali!
    </tei:p>
    <tei:p>
     — Barátom, keby som si musel vziať každú ženskú, ktorú mám rád, to   by som mal hárem, a to dobre zariadený.
    </tei:p>
    <tei:p>
     — Povedať to Gabe?
    </tei:p>
    <tei:p>
     — No, to je práve nie veľmi potrebné. Veď viete, aké sú ženy v   tomto ohľade nerozumné: nemajú rady konkurencie.
    </tei:p>
    <tei:p>
     — Len preto jej to nepovedať? Vôbec povedať jej, že dostanem   prézestvo pod tou podmienkou, že sa nerozsobáším s ňou?
    </tei:p>
    <tei:p>
     — Počkajte, ešte neviem, ako to bude. Podpíšte mi túto kartičku, —   i napísal chytro na kúsok papiera niekoľko riadkov.
    </tei:p>
    <tei:p>
     Prečítal som: „Zaväzujem sa čestným slovom rozviesť sa so svojou   ženou Gabrielou Szôkeovou, keď budem vyvolený za prézesa sirotskej   vrchnosti.“
    </tei:p>
    <tei:p>
     — Tak to jednako žiadate, aby som sa rozviedol?
    </tei:p>
    <tei:p>
     — To ešte neviem. To závisí od okolností. Ešte neviem, ako sa mi   lepšie hodí, či rozviesť, či nerozviesť. Mne však stačí, že sa musíte   rozviesť, keď to budem chcieť. Podpíšete, či nie?
    </tei:p>
    <tei:p>
     Rozmýšľal som trochu. Čože riskujem? Že sa musím rozviesť? Veď to   chcem. A rozviesť sa môžem i bez rozkazu županovho, keď sa mi páči,   lebo sa nezaväzujem, že sa nerozvediem.
    </tei:p>
    <tei:p>
     I podpísal som.
    </tei:p>
    <tei:p>
     — Tak je to v poriadku, — riekol župan a vopchal kartičku ledabolo   do veslového vrecka.
    </tei:p>
    <tei:p>
     Tak, servus, pán prézes!
    </tei:p>
    <tei:p>
     Každého prekvapilo, aký slávny pohreb mala županova pani. Nočným   časom viezli pri sprievode jazdných, fakle nesúcich hajdúchov jej   telesné pozostatky z Blyštian do jej rodnej obce, asi na šesť   kilometrov vzdialenej, kde jej rodina mala pekné mauzóleum, v ktorom   ju uložili na večný odpočinok. V sprievode bol nekonečný rad kočov. V   prvom z nich sedel osvietený pán Jonáš Guzy v spoločnosti svojho   najpriateľskejšieho hlavného nepriateľa Lipnického a plakal, nariekal   usedavo. Bol to človek citlivého srdca, keď išlo o jeho kožku, a tak   sa zdá, že mu prišly na um všetky hriechy, ktorými sa proti nebohej   previnil, ktorá pri jeho boku jedla dlhé roky najtrpkejší chlieb   horkého sklamania. Lipnický fňukal s ním, a keď mu to i nešlo od   srdca, tak žalostivý hlas ešte dosť dobre napodobňoval.
    </tei:p>
    <tei:p>
     V ostatných kočoch išlo panstvo podľa stupňa a úradného stavu, čím   ďalej od pohrebného voza. tým veselšie. Veľkí páni, najmä v   spoločnosti starších dám, ako-tak zadržali istú vážnosť, a čo mladší,   použijúc nočnú tmu, povyťahovali všelijaké väčšiemenšie fľašky so   slivovicou, borovičkou a vínom a popíjali si veselo. Co oni mali   smútiť za osobou, ktorú väčšina z nich ani len nevidela? Museli sa   zdržiavať, aby ostali len pii veselých anekdotách a aby sa nepustili   do spevu. Vôľu na to mali.
    </tei:p>
    <tei:p>
     Bola to podarená komédia
    </tei:p>
    <tei:p>
     Starší a stavom vážnejší páni sa rozhovárali o tom, aké šťastie má   tento huncút Guzy. Umrie mu žena práve vo svrchovaný čas. Ten lump už   má nahovorenú akúsi paniu Matildu Kurzhammerovú, viacnásobnú   milionárku, ktorej na šťastie chýba
    </tei:p>
    <tei:p>
     len titul osvietenej panej. Iste si ju hneď po pohrebe v tichosti   vezme a tak, zriadiac si majetkové pomery, ostane nám ďalej na   krku.
    </tei:p>
    <tei:p>
     A bolo by veru na čase, aby sa na jeho miesto už aj iný mohol   dostať do županského kresla. Latróczymu, Formaymu by veľmi patrilo   byť ním. Skorej ako Guzymu. Veď jeho otec, a či starý otec, bol len   krpčiarsky zemanček v Kalinové, ©maľovali ho a prešli žatým na jeho   budúcu paniu, o ktorej už vedeli, že je prekrstená a že má spôsoby,   kombinované z kožkárskej kinderituby, s jemnými mravmi chyžien a s   dobytkom a obilím obchodujúcich ctihodných gentlemanov.
    </tei:p>
    <tei:p>
     Tak pani županka našla svoj večný pokoj aspoň na onom svete v   spoločnosti svojich znamenitých predkov, ak ich slávne činy vôbec   stačily, aby im zadovážily ten pokoj, ktorý oni na tomto svete tak   málokomu dopriali.
    </tei:p>
    <tei:p>
     Bolo by na to potrebné mnoho ľudomilnosti a nekonečnej mäkkosti   srdca, aby sme sa v tichosti neúfali, že sa jednako aspoň trochu   opekajú čo i na tichších ohníčkoch purgatória, keď im to horúce,   priveľmi vykúrené peklisko odpustíme.
    </tei:p>
    <tei:p>
     Už niekoľko dní po dušu pozdvihujúcej pohrebnej slávnosti — ako ju   niekoľko ráz nezabudol označiť vo svojej pohrebnej reči pán opát   Schuster — začali Guzyho kaštieľ čistiť, vakovať, maľovať, izby   rozkošnými hodvábnymi tapetami pokrývať. Prichádzaly vozy so skvelým   nábytkom, o ktorom sa naše obecenstvo hádalo, načo je vlastne každý   kus. Doviedli štyri páry utešených kočových paríp a niekoľko   rozličných kočov a vozíkov. Záhrady riadili záhradnícki majstri.   Vôbec s celým
    </tei:p>
    <tei:p>
     kaštieľom sa stal najväčší prevrat. Gaba trávila celé dni v   Blyšťanoch, rozkazovala, nariaďovala tam, ako keby všetko jej   patrilo. Ľudia chválili preto jej dobrodušnosť. Ja som si myslel   svoje.
    </tei:p>
    <tei:p>
     Asi o dva týždne dostali čo lepší páni uvedomenie, že pani Matilda   Kurzhammerová a pán pernai és hajderi Guzy Jónás slávia svoj sňatok   vtedy a vtedy vo farskom kostole obce Balogzár, kde mala pani Matilda   svoj veľkostatok.
    </tei:p>
    <tei:p>
     Páni Tibor Latróczy a Elemér Formay dali zabaliť svoje najlepšie   fraky a šli na svadbu i s Lipnickým, ktorý nevzal si nijaký frak,   počítajúc s tým, že si v meste, od Balogzáru neďaleko ležiacom, v   obchode vypožičia potrebné šaty za lacnejší groš, ako by ho stál   nový. Hovoril, že mu Guzyho sláva nestojí za frak.
    </tei:p>
    <tei:p>
     Celé mesto bolo na železničnej stanici, keď sa doviezol nový — nie   mladý — manželský pár. Pred stanicou stálo niekoľko štvoriek, ktorých   záprahy mocní kočišia len s namáhaním udržali v akom-takom   pokoji.
    </tei:p>
    <tei:p>
     Keď vlak zastal a hlavný župan vystúpil z prvej triedy, spustila   na stanici postavená cigánska banda tuš a Latróczy složil novú pani   županku s elegantným švihom z vozňa, predstúpil a rečnil, ako   obyčajne najhorší rečník obecného zastupiteľstva, a pozdravil   panstvo. Obecenstvo z vďačnosti za lacný pôžitok kričalo ,éljen‘ a   biele oblečené dievčatá s kyticami vykonaly svoje vekmi ustálené   funkcie. Špatnejšie z nich župan potľapkal po líčku a krajšie bozkal   na čelo s otcovským dojatím.
    </tei:p>
    <tei:p>
     Lepšia čiastka obecenstva bola výzorom hlavnej
    </tei:p>
    <tei:p>
     županky nepríjemne prekvapená. Očakávali staršiu tučnú paniu, a   zazreli elegantnú, štíhlu, veľmi iste vystupujúcu dámu vo veku medzi   25 a 60 rokmi, ktorej správanie bolo milé, priateľské, blahosklonné.   Znalci hovorili, že bolo v ňom primnoho blahosklonnosti. Tomu by sa   však pri najbližšom verejnom vystúpení dalo ľahko odpomôcť väčšou   dávkou veľkopanskej vážnosti. Jej spôsob hovorenia a pohybovania   poukazoval na prvotriednu školu. Hovoriť mnoho nehovorila, nechtiac   riskovať nejaké — povedzme — nedorozumenie. Ono je obsah reči ťažšie   nabiť do hlavy ako spôsob hovorenia.
    </tei:p>
    <tei:p>
     O županovi sa hovorilo, že za celý čas dvorenia bol stelesnený Don   Juan. Všetky fígle a kumšty vybitého charmeura žien využil, aby si   pani Matildu Kurzhammerovú nielen naklonil, ale aby vzbudil v nej čím   najblkotavejšiu lásku k sebe. Potreboval tej lásky súrne. Preto   kľakol pred ňou, plakal, vzdychal, triasol hlasom, prevaľoval oči,   bol s bozkmi neodbytný a neukojiteľný, prinášal jej drahé šperky,   horel láskou a túžbou cez celý čas pred sobášom a ešte i niekoľko   týždňov po ňom. Toľkú prácu si vzal s tou dámou len preto, aby ho   vyplatila jediným krátučkým podpištekom. A ako obozretný človek   hľadel na to, aby mu podpis dala v ,náhodilej‘ prítomnosti jej   správcu a kľučiarky, slečny Irmy.
    </tei:p>
    <tei:p>
     Pán župan všetku prácu s vystavením toho podpísať sa majúceho   písemka vzal na seba, nakoľko ho sám vlastnoručne napísal pred ňou.   Bolo krátke, nie viac bolo celé, ako tri riadky, ktorými sa zaviazala   pani Matilda Kurzhammerová vyplatiť
    </tei:p>
    <tei:p>
     z manželskej lásky, bez akéhokoľvek nároku hocijakej náhrady,   všetky dlžoby, ktoré jej manžel, pán Guzy Jonáš, bude mať v deň ich   sobáša.
    </tei:p>
    <tei:p>
     Pán župan ju ubezpečil, že je to pre ňu maličkosť. Ale aby mohli   pokojne a šťastne žiť, je to nevyhnutne potrebné. Pani Matilda môže   byť presvedčená, že žije a mrie len za ňu, a tak nesmie byť medzi   nimi takej špatnej hmotnej hrádze. Pravda, pani Matilda sa ho   spýtala, koľko to asi môže činiť, tie jeho dlžoby, na čo jej pán   župan odpovedal nonchalantne, na gavalierske, čestné slovo, pravda,   tentoraz v náhodilej neprítomnosti všetkých svedkov, že okolo   stotisíc korún. Na to sa pani Matilda opovržlivé zasmiala, že takého   gavaliera, ako je jej Jóníka, by bola na viac dlžôb cenila. Iste jej   pán župan posmešné ústa zavrel bozkmi.
    </tei:p>
    <tei:p>
     S pomocou osvedčenia, podpísaného správcom a kľučiarkou ako   svedkami, si pán župan v peštianskych bankách vykonal ešte niekoľko   stotisíc korún pôžičiek, vyplatiteľných podľa istých, v bankových   kruhoch zvyčajných kautel.
    </tei:p>
    <tei:p>
     Po sobáši na rozkaz pani županky fiškál Dr. Ižo Steiner vykonal   vyplatenie všetkých dlžôb pána župana, ktorých bolo viac ako stotisíc   korún. Bolo ich omnoho viac. Nechýbalo mnoho do milióna. Pán župan sa   postaral, aby mu i nejaké hotové peniaze ostaly v rukách. Napokon, čo   bolo na tom? Pani Matilda bola veľmi bohatá, mala viac miliónov.   Jeden mohla dať za toľko lásky a také veľkopanské postavenie.
    </tei:p>
    <tei:p>
     Na nežnosť pána župana hádže krásne svetlo, že sa postaral o to,   aby sa jeho pani nedozvedela naponáhle, kofko peňazí musel pán fiškál   urobiť tekutými (folyósitani), aby vyplatil všetky dlžoby. Veď mali z   čoho žiť i bez tých peňazí. Ä na dopočutie zlých novín je vždy dosť   času i neskoršie.
    </tei:p>
    <tei:p>
     Parádne štvorky prihrmely do parku županskébo zámku a zastaly pred   širokou terasou, na ktorej očakávala panstvo služobná čeľaď na čele   so správcom panstva Blyšťany a s veľmi peknou a do zjedenia vkusne   odetou dámou.
    </tei:p>
    <tei:p>
     Keď moja Gabica, ktorá s otcom a so mnou tiež sedela na jednej zo   štvoriek (županovej, lebo my sme nemali na bydle takého záprahu, s   ktorým by sme sa pri takej príležitosti boli mohli ukázať), zazrela   krásnu osobu na terase, zvolala:
    </tei:p>
    <tei:p>
     — Érdekes, zaujímavé, čo tá tu robí!?
    </tei:p>
    <tei:p>
     Bolo to ozaj zaujímavé. Neskoršie sa Gabica presvedčila, že   budúcnosť mala pre ňu s tou osobou ešte viac prekvapení vo svojom   ,cégri‘.
    </tei:p>
    <tei:p>
     Bola to Magda Brettschneiderová.
    </tei:p>
    <tei:p>
     Keď si páni županovci niekoľko dní oddýchli, sedela na jednej zo   štvoriek (županovej, lebo my návštevy po okolitých predných pánoch.   Pán župan síce pod všelijakými zámienkami odhováral od toho svoje   ,drahé srdce4, ale jej slzám nemohol odporovať, i urobili niekoľko   vizít. Keď im nie práve v presný čas boly povracané, pani župauka si   nežiadala ísť viac z domu.
    </tei:p>
    <tei:p>
     Pani Matilda bola veľmi dobrá gazdiná a rozumela sa najmä do   kŕmenia svíň. Týmto svojím umením ona značne zveľadila svoj majetok.   Ale kŕmenie mangulíc je nie veľmi zaujímavá téma pre dámy v salónoch.   Bože, koľko iných vecí zaujíma človeka viac! K tomu sa dokázalo i to,   že pani županka nedá nič na kadejaké hlúposti, ako sú spoločenské   spôsoby, na čo zasa ostatné dámy kládly nepomerne veľkú váhu. Pani   Latróczy a najmä Evička Formay chytro vykutaly, že pri príchode   preukázané pekné správanie bolo horko-ťažko
    </tei:p>
    <tei:p>
     s ňou naštudované slečnou Greenrockovou, jej anglickou   spoločnicou, ktorú si najala krátko pred sobášom.
    </tei:p>
    <tei:p>
     Aby pani županka jednako mala akúsi spoločnosť, navštevovali sme   ju na žiadosť županovu my, Gabica a ja, skoro každodenne. Obyčajne   som ja trávil s ňou čas, chodiac po dvore, po poliach, lebo v izbách   ju nič netešilo. Bola to dobrá, prostá osoba, ktorá sa dostala naozaj   nepochopiteľným spôsobom do osídel Guzyho, ktorého prehliadla   zakrátko skrz-naskrz. Veľmi chytro vytrezvela. Ale keď zachádzali s   ňou v dome láskavé a s presnou úslužnosťou, bola spokojná, najmä keď   ho celé dni nebolo doma.
    </tei:p>
    <tei:p>
     Gabica sa s ňou veľmi dobre snášala. Hovorila s ňou o gazdovstve,   o ktorom mala akýsi čuch, a tá dobrá osoba sa jej odmeňovala za jej   prítulnosť i cennými darmi. Medziiným jej darovala prsteň, ktorý bol   hoden niekoľko tisíc korún, ako sme sa presvedčili, keď ho jej otec   ukradol a založil.
    </tei:p>
    <tei:p>
     Takto sme nažívali príjemne a priateľsky niekoľko týždňov, kým   neprešla reštaurácia, na ktorej ma naozaj vyvolili za sirotského   prézesa, čo bolo veľké avancement pre mňa, berúc do ohľadu nepatrný   počet mojich služobných rokov.
    </tei:p>
    <tei:p>
     A jednako mi to nebolo milé. Tieto týždne sme žili s Gabícou tak,   že sa to zdalo ako manželstvo. Ja som Gabu mal vždy rád a teraz i ona   ukázala
    </tei:p>
    <tei:p>
     oproti mne trochu lásky. Možno preto, lebo nechodila nikde, len do   Guzych, a župan bol málokedy doma; k tomu i Magda odvádzala jeho   pozornosť od Gabice.
    </tei:p>
    <tei:p>
     Bol by som býval veľmi spokojný, keby tieto pomery boly trvalý   roky.
    </tei:p>
    <tei:p>
     Ale reštaurácia prešla a dlžoby županove boly povyplácané.
    </tei:p>
    <tei:p>
     A tu nastúpila v domácnosti županovej podivná a veľká zmena.
    </tei:p>
    <tei:p>
     Magda, dosiaľ stelesnená ľúbeznosť oproti pani županke, sa   premenila za noc na protivnú, pyskatú babu, aká môže byť len osoba,   pochádzajúca zo spodiny periferie veľkého mesta. Bolo prekvapujúce,   kde tá osoba, jednako dieťa vzdelaných ľudí, nabrala takej urážlivej   bezohľadnosti.
    </tei:p>
    <tei:p>
     Každým posunkom, každým slovom, pohľadom urážala tú dobrú, skromnú   paniu, ktorá sa mi plačúc žalovala na jej správanie.
    </tei:p>
    <tei:p>
     — Viete, keď som ju poprosila, aby mi poslala slečnu Greenrockovú,   povedala mi, že by som ju skorej ja mohla obslúžiť, ako tá dáma mňa!   K tomu pobúrila celú čeľaď proti mr. Thompsonovi, ktorého teraz nikto   nechce poslúchať. Len sa mu porúhajú ... A prečo nebola tu po tieto   dni Gabica? Ci sa i ona hnevá na mňa? Neviem, že by som jej bola v   niečom ublížila.
    </tei:p>
    <tei:p>
     Vedel som už, odkiaľ vietor duje.
    </tei:p>
    <tei:p>
     — Gabica je nie doma. Musi súrne urobiť niekoľko návštev; môže to   potrvať niekoľko dní, — vyhováral som ju.
    </tei:p>
    <tei:p>
     I ja som bol dostal pokyn, aby som do Guzych tak často nechodil.   Ale rozmyslel som si: Čo mi
    </tei:p>
    <tei:p>
     je teraz po županovi? Urobil ma prézesom, viac od neho nemám čo   čakať, a ženu mi podľa všetkého tiež vezme. Aspoň sa ja zachovám   slušne oproti tej oklamanej osobe.
    </tei:p>
    <tei:p>
     Náhodou sa pamätám, že to bolo v jednu stredu večer, keď prišla   pani Matilda k nám pešo so slečnou Greenrockovou. Magda im nechcela   dať koni a voza, kúpených za jej peniaze.
    </tei:p>
    <tei:p>
     Hľadala Gabicu, ktorej nebolo doma; zaviedol som dámy do salónu a   dosť som nevedel, čo si s nimi počať, keď som videl, že by chcely   niečo povedať, ale nevedely, ako do toho.
    </tei:p>
    <tei:p>
     Napokon sa sobrala slečna Greenrocková, a pozrúc na svoju paníu,   sa pýtala:
    </tei:p>
    <tei:p>
     — A madame nepríde domov?
    </tei:p>
    <tei:p>
     — Myslím, že sotva, lebo šla do mesta na návštevu.
    </tei:p>
    <tei:p>
     — To je zle, lebo my sme myslely, že tu prenocujeme. Zajtra by sme   odcestovaly odtiaľto do Pešti.
    </tei:p>
    <tei:p>
     — A prečo neprenocujete doma, veď vám je odtiaľto do mesta   ďalej.
    </tei:p>
    <tei:p>
     — Ja sa už nevrátim do Blyštian. Skončila som tam svoju úlohu, —   povedala pani Matilda a začala plakať.
    </tei:p>
    <tei:p>
     Zarazene som hľadel na ňu.
    </tei:p>
    <tei:p>
     — Preboha, a čo sa stalo?
    </tei:p>
    <tei:p>
     — Milostivá sa presvedčila, že pán župan je nie gentleman, ó, nie,   práve opak. Bol oproti nej surový, urazil ju a — dovolil si oblápať a   bozkávať pred ňou tú zlú ženu.
    </tei:p>
    <tei:p>
     Zamíkol som a krútil ľútostivo hlavou.
    </tei:p>
    <tei:p>
     —- To ste, pravda, videli len vy, osvietená pani, tú scénu s   Magdou?
    </tei:p>
    <tei:p>
     — No, pravda, mal roznm nerobiť to pred svedkami. To bola komédia,   ustrojená len pre moje oči. Ó, akému hochštaplerovi som padla do rúk,   — povedala s rozhorčeným posmechom a plakala žalostne.
    </tei:p>
    <tei:p>
     — Osvietená pani čo urobí teraz? — pýtal som sa.
    </tei:p>
    <tei:p>
     — Co urobím? Prosím vás, nemenujte ma osvietenou. Nechcem to viac   ani počuť. Co urobím? Čože môžem urobiť? Rozsobášim sa. Idem rovno do   Pešti ku svojmu advokátovi a podám žiadosť o rozvod. Teraz vidím   čisto, že mu išlo len o to, aby ma oklamal o peniaze.
    </tei:p>
    <tei:p>
     — A viete, o koľko ide?
    </tei:p>
    <tei:p>
     — Povedal mi, že má asi stotisíc korún dlžôb, aby som mu ich   vyplatila. Zaplatila som náučné. Druhý raz už nebudem taký   blázon.
    </tei:p>
    <tei:p>
     Vytiahol som obrvy dohora a riekol; — Hm, to by nebolo mnoho.
    </tei:p>
    <tei:p>
     Slečna Greenrocková povedala: — Bude toho ešte viac, nemyslíte? —   Bojím sa.
    </tei:p>
    <tei:p>
     — Čože, viac ako stotisíc? — skríkla pani Matilda.
    </tei:p>
    <tei:p>
     — Počul som o mnoho väčšej sume.
    </tei:p>
    <tei:p>
     — Koľko ste počuli? — skríkly obe ženské razom.
    </tei:p>
    <tei:p>
     — Omnoho viac! — Povedzte koľko! Skoro milión.
    </tei:p>
    <tei:p>
     Obidve vyskočily a začaly, rukami zalamujúc, nariekať.
    </tei:p>
    <tei:p>
     — Milostivá, upokojte sa. To sú iste len povedačky so strany   županovi nepriateľskej.
    </tei:p>
    <tei:p>
     — Milión! Veď ma tým znivočí. Čo sme sa natrápili, aby sme trochu   majetku nasbierali, a teraz mám takto prísť o osoh celoživotnej práce   mužovej, otcovej a mojej!
    </tei:p>
    <tei:p>
     — Milostivá pani má tých miliónov viac. A ako hovorím, nie je to   isté, že je toho toľko.
    </tei:p>
    <tei:p>
     — Mám viac, po žobrání nepôjdem preto, ale ma strašne hnevá, že   som sa ja, predsa už nie malé dieťa, dala takto oklamať ako   osemnásťročná zamilovaná hus. Vlasy by som si trhala, že som bola   taká sprostá!
    </tei:p>
    <tei:p>
     — Ak sa milostivým dámam páči, môžu tu ostať prenocovať. Ja by som   odišiel inde spať, hoc i do hospody k Židovi. Ale myslím, že by   urobila milostivá múdrejšie, keby ešte teraz išla odtiaľto do mesta   do hotela prenocovať, lebo Guzy je schopný i to nejako využitkovať   proti milostivej, že tu nocovala v neprítomnosti mojej ženy. Dal by   som vám zapriabnuť, a veď je to nie ďaleko.
    </tei:p>
    <tei:p>
     — Tak poďme, ale čím najskorej, — skočila stále usedavo   nariekajúca pani.
    </tei:p>
    <tei:p>
     — Ráčte počkať, kým dám zapriabnuť.
    </tei:p>
    <tei:p>
     Vyšiel som zháňať kočiša. Cestou som klial. Môžem povedať, že som   nebol ohľadom mravnosti zvláštne prepiaty, ale tento županov kúsok   bol predsa len priostrý tabak. Keď sa táto vec roznesie po   verejnosti, župana musia pozbaviť hodnosti. Nuž ale čo si taký lotor   z toho robí? Ak je pravda, že mu tá hlúpa osoba sama dala toľko   peňazí, tak nepotrebnje viac ani úradu, ani jej. Má povyplácané dlhy,   zariadený majetok a ostalo mu iste ešte niekoľko stotisíc korún. Ak   nebude sprosté rozhadzovať peniaze, môže žiť po pansky, i do ďalekej   smrti.
    </tei:p>
    <tei:p>
     Pani županka odcestovala do Pešti a právo o rozsobáš sa za veľmi   krátky čas skončilo. Obe stránky poznaly, že nemôžu spolu žiť. Pani   Kurzhammerová chcela žalovať pána Guzyho i pre podvod. Ale on,   prebíjaný gauner, radšej pustil nepatrnú čiastku svojho lupu a ona sa   vyrovnala, mysliac, že lepšie chudá shoda ako tučné právo. I po shode   ju župan oklamal ešte vždy skoro o sedemstotisíc korún!
    </tei:p>
    <tei:p>
     Hoci sa pravota županova o rozvod pomerne chytro skončila, trvalo   to jednako niekoľko mesiacov. Za ten čas žil pán Guzy zlaté časy. Bol   slobodný a mal pritom dve pekné milenky i peňazí dostatok. Gabica by   bola chcela, aby sa i naša pravota o rozvod začala čím skorej, ale   Guzy dôvodil, že by to bolo priokaté a že sa my len potom   rozsobášime, keď on už bude rozvedený.
    </tei:p>
    <tei:p>
     Gaba by bola i na to pristala, ale žiadala, aby Magda odišla z   domu. Dobre, uzná, že bola potrebná na odstránenie pani Matildy, ale   teraz jej tam už nebolo treba. Lenže s Magdou nebolo tak ľahko   obskočiť. Ona vedela toho mnoho a vyhrážala sa, že sa ponúkne pani   Kurzhammerovej so svojimi vedomosťami, a to by bolo bývalo veľmi   nepríjemné. To posmrdkávalo kriminálom. Tak radšej nie.
    </tei:p>
    <tei:p>
     Rozvod Guzyho nebol ešte skončený, keď prišlo jeho pozbavenie   županskej hodnosti. Stolica si vydýchla, hoci vlastne nemala prečo.   Veď on bol i pre úradníctvo i pre obecenstvo vzorným županom:   úradnici robili, čo chceli, on im do nijakej kaše nedúchal, a   obecenstvu za dobré slovo a hlavne za tvrdé groše vykonal, čo bolo   možné. Každému nepríjemnému rozčuľovaniu išiel z cesty, a preto ani   na panslávov nedovolil robiť pohony. On vedel, že by mu pre každú   takú hlúposť chodili na krk i všelijakí vplyvnejší panslávi, s   ktorými žil ináč na priateľskej nohe. Veď hneď Búrošom zaopatrená   pôžička padla nepríjemne na váhu. On chcel dobre žiť a mať s každým   svätý pokoj. Ale niektorí páni chceli byť županmi a rozduchovali   všeobecnú mravnú rozhorčenosť proti nemu, hoci tú mravnosť skutočne   len vtedy poznali, keď išlo o jej upotrebenie za zbraň proti   protivníkovi. Oni sami neboli o nič lepši.
    </tei:p>
    <tei:p>
     Tentoraz však tým pánom, s Lipnickým na čele, kleply zuby   naprázdno. Tak sa zdá, že vtedajší minister vnútra bol dobre poučený   o hodnote tých chlapíkov, natískajúcich sa mu, a poveril susedného   župana i so spravovaním X-skej stolice.
    </tei:p>
    <tei:p>
     Guzy sa smial. Vyhral na celej čiare. Aby ich ešte väčšmi   rozhneval, roztrusoval všade, že to bol on, ktorý ministrovi poradil,   ako má županskú otázku rozlúštiť.
    </tei:p>
    <tei:p>
     Ale niet ruže bez tŕňa. To pobadal skorej, ako mu bolo milé, i   Guzy. Musel sa rozhodnúť medzí Gabou a Magdou. Stál na rázcestí ani   Herakles, voliaci medzi hriechom a ctnosťou. Gaba by bola sama   najväčšmi prekvapená, keby jej bol niekto
    </tei:p>
    <tei:p>
     vyložil, že tentoraz ona predstavuje ctnosť. Ona totižto chcela s   Guzym riadne manželstvo, a Magda by bola bývala spokojná i s titulom   správkyne domu pána Guzyho. Pravda, predbežne. Iste si robila nádej,   že by ho časom bola celkom opanovala a vložila mu na krk sladké jarmo   manželstva.
    </tei:p>
    <tei:p>
     Gaba vedela veľmi dobre, že Guzy sám sa Magdy nikdy nestrasie,   lebo sa jej ani nechce striasť. Preto ona sama vyjednávala s ňou a   prišla na takýto výsledok. Magda dostane od Guzyho raz navždy   štyridsaťtisíc korún a Gaba jej zaopatrí vekom a postavením   primeraného muža, s ktorým bude môcť byť spokojná.
    </tei:p>
    <tei:p>
     Z jej reči som vybral, že tým manželom by som mal byť ja.
    </tei:p>
    <tei:p>
     Bol to podivný pomer medzi nami dvoma. Hovorili sme o svojom   rozsobáši čo najpriateľskejšie, ako o okolnosti, žiaducej nám obom.   Hoci som sa Gabe dosť nahovoril, že keby bola taká, ako v ostatné   časy, bol by som veľmi šťastlivým manželom.
    </tei:p>
    <tei:p>
     — Ale ja nie manželkou, môj drahý, povedala mi, keď sme raz spolu   obedovali v jej izbe pri malom kartovom stolíku. — Pomysli si, akou   dámou ja teraz budem, keď si ma Jóni vezme. Má najkrajší kaštieľ v   celej stolici. Kone, peniaze! Peniaze, braček, ktoré ja dostanem do   svojich rúk, za to ti ručím.
    </tei:p>
    <tei:p>
     — No, dobre, a čo ja mám z toho? Hoci si ma klamala, hoci som sa   pri tebe dosť natrápil a nasužoval, jednako ťa mám rád. A teraz ťa   stratím navždy.
    </tei:p>
    <tei:p>
     Nahla sa ku mne a pohladila ma mäkkou rukou po tvári. Išlo jej o   to, aby ma udržala pri dobrej vôli.
    </tei:p>
    <tei:p>
     — Ty blázon, neboj sa. Nájdem ti ženu s peniazmi, a peknú, omnoho   krajšiu, ako som ja, — tu pozrela na mňa koketne, že ma striasla   nervózna zimnica. — Veď keď som teba klamala s Guzym, budem omnoho   vďačnejšie Guzyho klamať s tebou. Chceš?
    </tei:p>
    <tei:p>
     Čo som si mal počať? Robila so mnou, čo chcela. Raz sa skončila i   rozsobášová pravota Guzyho,
    </tei:p>
    <tei:p>
     a tak prišiel rad na moju. Môžem povedať, že mi bolo zprvu Túto.   Pravda, len zprvu, lebo Gaba ma zviedla s Magdou, ktorá odišla od   Guzyho a vzala si byt v Stráňove, kde žila veľmi utiahnuto a vzorne,   živiac sa údajne vyšívaním a maľovaním vejárov a podobných hračiek. I   ja som musel vyjsť z kaštieľa Szôkeho, keď sme sa rozsobašovali.
    </tei:p>
    <tei:p>
     Podarilo sa mi nájsť byt u ovdovenej Žofky Zelinovej, mojej   bývalej lásky. Mala pekný prízemný dom s troma dosť veľkými izbami a   kuchyňou, ktorý prenajímala, sama bývajúc vo dvore v drevenom domci o   jednej priestrannej izbe a kuchynke. Držala si slúžku i paholka a   bola veľmi dobre majúca sa gazdiná. Bola ešte veľmi hodná, hoci   trochu stučnela.
    </tei:p>
    <tei:p>
     Vďačne by som bol rozdúchal pahrebu starej lásky k nej, ale ona ma   odbavila posmechom. Vôbec sa jej príroda celkom premenila. Za tých   niekoľko rokov sa vyvinul v nej diabol skývražnosti
    </tei:p>
    <tei:p>
     a sebectva. Aké milé, dobrotivé, skromné dievča bola kedysi, takou   skúpou sedliačkou sa stala. Sedela na peniazoch ani čert na duši. Keď   som ju
    </tei:p>
    <tei:p>
     chcel oblapiť a obštipkovať, pozrela na mňa tak, že mi nadobre   odišla od nej všetka vôľa.
    </tei:p>
    <tei:p>
     — A čože si oni o mne myslia? -— i odišla, trepnúc dverami.
    </tei:p>
    <tei:p>
     Ono je pravda, že som sa za roky ani neobzrel o ňu, a keď som sa s   ňou náhodou sišiel, ani som sa jej nepozdravil, keď som šiel s   niekým. Tykať som jej nechcel, vykaním, onikaním by som ju bol   urazil, tak som si ju radšej nevšimol. Pobadala a cítila to veľmi   dobre.
    </tei:p>
    <tei:p>
     Szôke v ostatné časy veľmi ostarieval. Nemal tej energie a   nevrieskal ako predtým. Včaššie chodil domov. Jedného pekného dňa mu   Búroš povedal:
    </tei:p>
    <tei:p>
     — Géza, alebo krčma, alebo život! S obidvoma nezostaneš na dobrej   nohe. Ak prestaneš lumpovať, môžeš sa ešte niekoľko rokov udržať, ak   budeš tak ďalej pokračovať, tak ťa za rok pochováme.
    </tei:p>
    <tei:p>
     — Brr, ako to nerozumne hovoríš! Ty si zlý doktor!
    </tei:p>
    <tei:p>
     Starý bol zbabelý a prišiel v ten istý deň hneď poobede domov. Bol   skrúšený ani chorý psík a vyžadoval, aby ho každý ľutoval a mal ohľad   na jeho chorobu.
    </tei:p>
    <tei:p>
     Keď sa so dva týždne solídnejšie držal, posbieral sa zasa a   nadával na Búroša, že je somár, prepiatec, plaší ľudí podaromnici, a   šiel zasa do hostinca. Na slávu jeho vyslania urobili s ním kompani   exces. Vypil viac ako iný raz a prišiel domov neobyčajne podpitý. Ale   na druhý deň nevládal vstať, srdce mu robilo nezdobu, i hnal kone   ozlomkrky po lekára, ktorý bol zasa zlatý, drahý, najmúdrejší   doktorko.
    </tei:p>
    <tei:p>
     Búroi mu povedal:
    </tei:p>
    <tei:p>
     — Vidíš, Géza, prírodu neoklameš. Teraz sa ešte posbieraš a môžeš   byť lepší chlap, ako si bol. Ale riadny život!
    </tei:p>
    <tei:p>
     Tentoraz poslúchol. Dával si vždy od každého puls chytať a   prekrúcal oči ako chorá kura. A skutočne sa sosbieral. Nebol by vypil   pohár vína za nič na svete. Len fajky sa nechcel zriecť, za dva   mesiace cítil sa omnoho lepšie ako predtým a i jeho gazdovstvo   pocítilo jeho premenu. Zasa sa ozýval jeho krik po dome a bolo badať   na všetkom oko pána. Svoje dlžoby riadil sám, predal kus hory a mal   peňazí nielen na zaplatenie najväčšej čiastky dlžôb, ale i mňa   vyplatil, čo bolo tým súrnejšie, keď som odchádzal z domu.
    </tei:p>
    <tei:p>
     On vedel — ako celý svet ináče — že sa s Gabou rozchádzam vlastne   na jej žiadosť a že sme i popritom v najlepšej shode, a nehneval sa   na mňa.
    </tei:p>
    <tei:p>
     Vyplatil som i otcovi dlh. Keď som mu povedal, že sa rozsohašujem,   povedal mi:
    </tei:p>
    <tei:p>
     — Si ty len šalamacha! Taký dom, takú panin opustiť! Vždy som   hovoril, že nemáš rozumu. No, ale komu niet rady, tomu niet   pomoci.
    </tei:p>
    <tei:p>
     Macocha mu skočila do reči:
    </tei:p>
    <tei:p>
     — Nemeľže toľko daromných rečí. Veď si vždy nadával na ňu. Mohol   by si mu radšej povedať, aby sa o toho Ignáca obzrel. Ešte ho nechajú   tí profesori prepadnúť.
    </tei:p>
    <tei:p>
     Ignác hol môj mladší brat, majúci teraz maturovať v obchodnej   škole.
    </tei:p>
    <tei:p>
     — Co je s Náckom?
    </tei:p>
    <tei:p>
     — Parom ho tam vie, čo chcú s ním tí prekliati
    </tei:p>
    <tei:p>
     maďarskí profesori. Učí sa, veď vidím, a to ti doňho ak huta tót,   tak huta tót, nikdy im nevie nrobiť zadosť.
    </tei:p>
    <tei:p>
     — Vidíš, otec, to je tvoj daromný panslavizmus. A ty hovoríš, že   máš rozum?
    </tei:p>
    <tei:p>
     — No, veď uvidíš, o čo ide, len sa dohovor s nimi, — škrabal sa   otec za uchom.
    </tei:p>
    <tei:p>
     Ono sa mu ten panslavizmus teraz veľmi videl. Bol s ním spojený aj   istý honor, na ktorý, chudák, mnoho držal. Prebitý Búroš ho dal   vyvoliť za predsedu v remeselníckej besede, čo mu veľmi do hlavy   udrelo. Nevolali ho len ak pán predseda, tak pán predseda. Na Božie   Telo on s inými najprednejšími občanmi mestečka niesol baldachýn nad   pánom opátom, ktorý ho vždy na každú väčšiu slávnosť i na obed   pozval, kde boli najvyšší páni od úradov a — on!
    </tei:p>
    <tei:p>
     Shováral som sa s obchodníkom s obilím Schlimmerom, ktorého syn   tiež maturoval, aby som sa prezvedel, čo je vlastne s mojím bratom,   či ho bez príčiny neprenasledujú.
    </tei:p>
    <tei:p>
     — Wissen Sie, Herr Präses, — shovárali sme sa po nemecky, — môj   Arnold mi rozprával, že je Ignác celkom dobrý študent. Hovorí trochu   po slovensky maďarsky. Viete, akí Stock Magyaren sme to tu. On sa   musí zle učiť, on musí byť slabý, lebo je teraz matúra — und er kann   zahlen. Môj Arnold sa tiež stal naraz slabým. Nebbich, a akým   slabým!
    </tei:p>
    <tei:p>
     — Odpusťte, pán Schlimmer, ale nerozumiem, čo tým chcete   povedať.
    </tei:p>
    <tei:p>
     — Bože môj, taký múdry pán! — i mydlil palcom a ukazovákom. —   Trochu pomastiť, trochu
    </tei:p>
    <tei:p>
     pomastiť. To je burza. Choďte k pánu profesorovi Lankaymu. Das ist   der ehrliche Maklér, a zjednajte sa. Mňa opálili o osemsto korún.   Môžem za to, že mám dom a obchod? Co môže chudobný človek za to, že   nemôže pod šiatrom bývať? Bolo by to lacnejšie. A o koľko lacnejšie!   — I prevalil oči a pošúchal si ruky.
    </tei:p>
    <tei:p>
     Prešiel som k Lankaymu a skutočne sa zjednal na 500 korunách. Za   to prevzal pán profesor garanciu, že môj brat matúru složí. Mohol to   ľahko urobiť, lebo sa so zárobkom delili i ostatní profesori, ktorí   chlapcom popredku povedali, z čoho sa majú pripraviť.
    </tei:p>
    <tei:p>
     Mali pravdu! Načo robiť chlapcom daromné ťažkosti? A prísť k tomu   o zárobček! Keď som to rozprával Lipnickému, divil sa mi, že na tom   nachádzam niečo nemravného a nedovoleného.
    </tei:p>
    <tei:p>
     — Keby ste už len raz prestali s takými hlúpymi rečami! A komu tým   škodí? Trpí tým vlasť alebo človečenstvo? Nie sú skúšky len forma   odierania ľudí?
    </tei:p>
    <tei:p>
     Dal som mu za pravdu a priúčal sa po troche uvádzať tieto zásady i   do svojej úradníckej praxe.
    </tei:p>
    <tei:p>
     MAGDA.
    </tei:p>
    <tei:p>
     Keď som mal čas, šiel som k Magde. Zprvu za tri-štyri dni raz,   akosi okúňavo, neskoršie deň po deň, až som napokon celý voľný čas   trávil u nej.
    </tei:p>
    <tei:p>
     Obcujúc s ňou často, naučil som sa poznávať, ako som ju zaznával a   aké je to mimoriadne cenné a vysoko vzdelané dievča.
    </tei:p>
    <tei:p>
     Prvý raz ma prijala dosť chladne a obradne. Chcel som si, ako   znáte! všetkých jej pomerov, hneď dovoliť žartom rozličné ľúbostné   náražky, ona však nevzala na vedomie moje približovanie.
    </tei:p>
    <tei:p>
     Začala mi dávať otázky a viedla rozhovor čo najslušnejším tónom.   Prinútila ma zachádzať s ňon ako s jemnou dámou.
    </tei:p>
    <tei:p>
     Oblečená bola skromne, ale veľmi vkusne. Vedela sa znamenite   obliekať; každý oblek ju robil inou, a ako sa mi zdalo, vždy krajšou.   Izba bola prosto zariadená, ale prísne čistá a prítulná.
    </tei:p>
    <tei:p>
     Spýtala sa ma, či sa schádzam niekedy s Gabicou? Na moju s úsmevom   danú odpoveď, že áno, ma požiadala, aby som od nej vypýtal Ipbigeniu   auf Tauris, ktorú bola od nej vzala, mysliac, že jn bude čítať, ale   celkom iste nečítala. Bolo by jej ľúto knižky, ktorú dostala raz od   matky na Vianoce.
    </tei:p>
    <tei:p>
     Bol som rád, že mi dala to poverenie, lebo mal som príčinu k nej   prísť. O tri dni šiel som jej povedať, že som už bol s Gabou a jej   povedal o knižke. Zasa o dva-tri dni som jej oznámil, že zabudla ju   poslať, až napokon o dva dni som jej ju doniesol.
    </tei:p>
    <tei:p>
     Každý raz bola ku mne milšia a menej uzavretá. Posledne mi trochu   stisla ruku, čo ma tak dojalo, že som jej ju trochu nasilu bozkal.   Odvtedy som jej ju, prichodiac i odchodiac, vždy bozkával.
    </tei:p>
    <tei:p>
     Najväčšmi ma prekvapovalo, že dievča s takou dobrodružnou   minulosťou vie na mňa robiť dojem čistej, neskazenej ženskej.   Účinkovalo to na mňa tak, keď pohľady odchytávala od mojich, keď sa   nám oči stretly. Jej nie stydlivé, ale vyslovene
    </tei:p>
    <tei:p>
     cudné posunky iste malý podklad ozajstne precítenej cudnosti.
    </tei:p>
    <tei:p>
     A ja myslím, že malý. Lebo keď som už chodil denne k nej a   soznámíl sa s ňou bližšie, prihodilo sa mi, že sa preobliekala, keď   som prišiel. Mala okolo postele postavenú španielsku stenu, za ktorou   menila vrchné šaty. Pravda, pokladal som si za svoju povinnosť,   postaviac sa na palce nôh, pozrieť na ňu. Nevidel som nič, čím by   bola i v najmenšom prezradila niečo zo svojich vnád, čo každá trochu   plesovite dekoltovaná dáma bez najmenšieho ostýchania ukazuje   obecenstvu. Mala bielučkú vyšívanú sukničku, siahajúcu trochu vyše   členkov, a vkusnú, hodne vysoko siahajúcu košieľku. A jednako, keď   zazrela moju žiadostivú tvár, skrížila ruky na prsiach a zavolala   ostro;
    </tei:p>
    <tei:p>
     —- Choďte hneď odtiaľto.
    </tei:p>
    <tei:p>
     Z hlasu som vyrozumel, že to mieni naozaj. I odišiel som a usadil   sa na pohovku a zapálil si mlčiac cigaretu. Cítil som sa urazeným a   nehovoril som, aby som jej ukázal, že sa hnevám.
    </tei:p>
    <tei:p>
     Ale naše mlčanie trvalo dlho. Za španielskou stenou som nepočul   ani pohybu, ani hlasu. Napokon sa mi zdalo, že zaštkala.
    </tei:p>
    <tei:p>
     Vyskočil som.
    </tei:p>
    <tei:p>
     — Preboha, slečna Magda, azda len neplačete? Veď keby som bol   tušil, že vás svojím hlúpym kúskom urazím, bol by som radšej utiekol   neviem kam, ako to urobiť. Odpusťte, Magda zlatá, drahá Magduška!
    </tei:p>
    <tei:p>
     Keď videla, že je jej plač prezradený, zaplakala štkave, zajakajúc   sa ako malé dieťa:
    </tei:p>
    <tei:p>
     — Vy si myslíte — že som ja ľahká .. . korisť
    </tei:p>
    <tei:p>
     a že so mnou môžete . . . takto zachádzať ... Nikdy
    </tei:p>
    <tei:p>
     by ste sa to ... neopovážili... urobiť ženskej. .
    </tei:p>
    <tei:p>
     ktorú pokladáte za ... ozajstnú dámu.
    </tei:p>
    <tei:p>
     — Magda, už ste oblečená? Môžete už vyjsť
    </tei:p>
    <tei:p>
     ku mne?
    </tei:p>
    <tei:p>
     — Vy ste protivný, nechcem mať s vami nič
    </tei:p>
    <tei:p>
     viac do činenia, — povedala, ešte vždy plačúc, ale
    </tei:p>
    <tei:p>
     už s menšou náruživosťou.
    </tei:p>
    <tei:p>
     — Magda, prisahám vám tu, ak chcete, na ko-
    </tei:p>
    <tei:p>
     lenách, že vás tu a v celom okolí pokladám za jedinú skutočnú   dámu, že mám k vám najväčšiu úctu, že vás veľmi rád a že si (tu mi   prišlo na um, že má 40.000 korún) nič tak nežiadam, ako to, aby ste   boli celkom mojou, mojou jedinou sladkou
    </tei:p>
    <tei:p>
     ženičkou, keď sa skončí moje právo o rozsobáš! Dievča sa   hystericky zasmialo. — Sie sind ein Narr, ein närrischer Narr! —
    </tei:p>
    <tei:p>
     pritom vyzrela zpoza steny, už oblečená, a úsmev jej zahrával na   mäkkej, okrúhlej tváričke, na kto-
    </tei:p>
    <tei:p>
     rej si vyplakané oči zakrývala šatôčkou. Zasmial som sa šťastlivé,   a pribehnúc k nej, vy-
    </tei:p>
    <tei:p>
     tiahol som ju za ruku do izby.
    </tei:p>
    <tei:p>
     — Počujte, Magda, čo to má byť, vyznanie lásky
    </tei:p>
    <tei:p>
     a či čo, ten Narr, närrischer Narr?
    </tei:p>
    <tei:p>
     — Vidíte, mne tak strašne zle padlo, že preto.
    </tei:p>
    <tei:p>
     že som sa dopustila kadečoho v živote, čo nám naši dobrí rodičia   zakazujú, čo je naozaj nie pekne, čo je naozaj často hrozné, a aké   hrozné, že už nemôžem nikdy viac byť šťastlivou. Ich werde schon
    </tei:p>
    <tei:p>
     immer eine Ausgestossene bleiben!
    </tei:p>
    <tei:p>
     Tu začala zasa plakať, uľútostiac sa nad sebou
    </tei:p>
    <tei:p>
     tou tirádou.
    </tei:p>
    <tei:p>
     — Podívajte sa, Magda, ja vidím, že ste prestáli
    </tei:p>
    <tei:p>
     ťažké skúšky a že ste v niektorej i prepadli. Ale kto složil dobre   každú skúšku? Azda ja? Ja, pán sirotský prézes, pán všeobecne uznaný,   majúci pred sebou ešte krásnu budúcnosť; ja som možno v každej   prepadol. Teraz ste prestáli okrem jedného všetky exámeny, a keď ten   složíte, tak neprepadnete viac nikdy.
    </tei:p>
    <tei:p>
     — A to je aký? — pýtala sa.
    </tei:p>
    <tei:p>
     — Neviete? Také bystroumné dievča by to neuhádlo? Nuž, či ma máte   radi a či si ma vezmete za muža? Keď na tú otázku dobre odpoviete,   tak máte po skúškach.
    </tei:p>
    <tei:p>
     Chytila ma za plecia a hľadela mi s blaženou bláznivosťou do   očú.
    </tei:p>
    <tei:p>
     — Už som vám povedala, že ste blázon, bláznivý blázon! Neviete, čo   je to?
    </tei:p>
    <tei:p>
     — Aha, tak to je to!
    </tei:p>
    <tei:p>
     I schytil som ju do náručia a bozkával jej oči, ústa. Taká bola   mäkká, teplá, prítulná na mojich prsiach! Možno, nebol som nikdy taký   šťastlivý. Aspoň sa mi tak zdalo.
    </tei:p>
    <tei:p>
     Priznám sa, že veľkú čiastku môjho blaženého pocitu zaviňovalo   vedomie, aký som veľkodušný, keď také už zpolovice stratené dievča   zachránim pre slušný rodinný život. Pravda, bolo ono také chutné,   voňavé, drahé, sálala z nej taká dobrotivosť a prítulnosť, že mi moja   obeť nepadla priťažko.
    </tei:p>
    <tei:p>
     Tak sme sa zasnúbili.
    </tei:p>
    <tei:p>
     Zaiste som neznal, a ani dnes neznám osoby.
    </tei:p>
    <tei:p>
     s ktorou sa shovárať vážne či žartom by pôsobilo väčší pôžitok.   Hodiny sa v jej prítomnosti miňaly.
    </tei:p>
    <tei:p>
     že som bol vždy prekvapený, keď mi po večeri povedala:
    </tei:p>
    <tei:p>
     — Aber jetzt heisst es gehen.
    </tei:p>
    <tei:p>
     Hoci mi bolo Túto, ale šiel som. Nahovoril som ju, aby si i slúžku   držala, aby sme neboli sami v byte a podfa možnosti predišli   klebetám.
    </tei:p>
    <tei:p>
     Uznala môj dôvod a zaopatrila asi 16-ročné inteligentné dievčatko,   ktoré jej tvorilo akúsi spoločnicu.
    </tei:p>
    <tei:p>
     Raz mi rozprávala všetko o svojich pomeroch. Jej otec bol majorom   a — ako sa to v takýchto prípadoch vždy povie — mal peknú budúcnosť   pri vojsku, keď dostal pľúcnu dýchavicu a stal sa nespôsobilým do   služby.
    </tei:p>
    <tei:p>
     Jeho pani bola chudobná barónka Vivianne von der Stiege a bola   mala po biede kauciu, aby sa mohli sobrať. Mali troje detí, dve dcéry   a chlapca, ktorý je teraz bankovým úradníkom. Jej sestra, Suzanne, je   hrbatá a najlepšie stvorenie na svete, obetujúce sa úplne rodine.   Žili najsrdečnejší rodinný život. Otec je dobrý, gavalier, a matka   skromná, jemná osoba. Magde vše hovorila: — Madl, šumná si, budú ťa   iste zvádzať k zlému životu, ku ktorému má každý človek náklonnosť.   Aby ťa nedostatok k nemu nedoniesol, uč sa všetko, čo môžeš.
    </tei:p>
    <tei:p>
     A tak Magda má učiteľský diplom, je učiteľkou francúzštiny a hudby   a vie šiť, vyšívať a variť ani kuchár od Sachera. Je sčítaná ani   profesor literatúr.
    </tei:p>
    <tei:p>
     — Nuž, — pýtal som sa, — ako si mohla prísť na tú myšlienku ísť a   zostať u Guzyho.
    </tei:p>
    <tei:p>
     — Vždy sme doma hovorili o tom, že by som
    </tei:p>
    <tei:p>
     si až mala niekde nejaké miesto hľadať. I našlo sa. Ale keď prišlo   ísť, nemohli sme sa rozísť. Veď tak celkom nútení sme na to neboli.   Hoci skromne, ale vyžili sme dosť slušne. Jedného dňa bol v Neues   Wiener Journal veľký inzerát, nie ako osobné bývajú, že v Hornom   Uhorsku v krásnom kraji ss hľadá inteligentné dievča z veľmi dobrého   domu za spoločnicu k chorej dáme, ktorá nemá nákazlivú chorobu.   Spoločnica sa bude pokladať za člena rodiny. Honorár podľa dohovoru.   Žiada sa poslať fotografiu a vysvedčenia. Tentoraz sme sa   ujednostajnili, že by sa to malo oprobovať, možno, že tu ponúka   šťastie svoju ruku. Poslali sme na udanú adresu žiadané spisy, a už o   niekoľko dni prišiel elegantný list s dvesto korunami cestovného.   Veľmi mi bolo ľúto, plakali sme všetci, ako by som išla aspoň do   Austrálie, ale išla som. Na konečnej stanici ma čakala nóbl ekvipáž s   kočišom a so šumnou chyžnou a tak som sa dostala do kaštieľa Guzyho.   Pani županka bola ku mne dosť milá s istou blahosklonnosťou, ale hneď   som pobádala, že sa jej čosi na mne nevidí. Však chytro som prišla na   to, čo to môže byť. Stala sa žiarlivou ako tigrica. A, bohužiaľ, mala   pravdu. Keď som prišla, vládala ešte po biede o dvoch paliciach   chodiť, jej stav sa však za rok tak zhoršil, že musela stále ležať   alebo sedieť. Bez pomoci sa nemohla ani hnúť. Cuzy sa najprv   nezaoberal mnou; pred svojou ženou si ma vôbec nevšimol. Pozrel na   mňa bokom, rozstrapatil si riedke fúzy a šiel bez slova. Ale keď sme   sa sišli v niektorej izbe, kde sme boli sami, mi zprvu ironične, ako   by to naozaj nemienil, lichotil, vychvaľoval moju krásu.
    </tei:p>
    <tei:p>
     postavu, rozum, všetko. Ako to zvodcovia už vedia. Jeho dvorenie   sa stávalo čím ďalej, tým dolieravejším a začal mi dávať i cenné   šperky do daru. Mala som odtiaľ hneď odísť, ale — neodišla som.   Miesto bolo skutočne výborné. Mala som pri opatrovaní županky dve   spoločnice: jej chyžná Julišu a staršiu osobu, vdovu po akomsi malom   úradníčkovi, ktoré mi vlastne odobraly všetku prácu a ma špehovaly a   novinky prinášaly županke. Keď nebolo župana doma, pani Melánia,   županka, ma nechcela ani vidieť; keď bol doma, nesmela som vyjsť z   jej izby, aby som nemala príležitosti sísť sa s ním. Ale župan bol   cez deň málokedy doma. Prichádzal neskoršie večer. Moje správanie sa   voči nemu bolo naivné, detinské. Keď mi dal prvý, ešte dosť skromný   prstenček, povedal, že je to za moju námahu okolo jeho ženy. Vzala   som ho srdečne. Dával mi žatým i také drahé veci, že som sa až bála   ich prijať. Ale — ja blázon — prijala som. Všetky ženy sa blaznejú za   šperkami, tiež som nie výnimka. Až raz mi ponúkol krásne collier, ale   len pod podmienkou, že mi ho smie vložiť na krk a že sa mu zavďačím   jedným bozkom. Odhodila som ho a utiekla z izby. Bola som rozhorčená   i na seba i na Guzyho. To bol ten moment, v ktorom som sa bola   ustálila, že ak príde, hodím mu všetky jeho dary a odídem.
    </tei:p>
    <tei:p>
     Vo svojej izbe vybrala som všetky šperky, ktoré som dosiaľ od neho   dostala, a dlho bojovala so sebou: vrátiť, či nevrátiť? Boly také   pekné a bolo ich tak mnoho! A keby som mala ešte collier! Bol by to   celý malý poklad! A čo je jeden bozk? Čože je to? Dotknúť sa ho   perami! Veď ak by si chcel
    </tei:p>
    <tei:p>
     dovoliť viac, môžem ho vždy odmrštiť! Nevrátila som mu tie šperky.   Bolo to pre mňa priveľké pokušenie.
    </tei:p>
    <tei:p>
     Co ti dlho rozprávať? Však je to taká všedná história. Sľúbil mi,   prisahal sa mi, že si ma vezme za ženu po smrti jeho panej, a — padla   som. Nemala som ho rada, jeho láska mi bola protivná, trpela som ju s   najväčším odporom, ale chcela som byť dámou, pretrápiť sa k   pohodlnému panskému životu, i trpela som. Ako môj chudák otec   hovorieva: Život je boj, každý z nás je vojakom, ktorý musí konať   preťažké povinnosti, musí trpieť až po obetovanie života. Nuž trpela   som. A trpela som často hrozne. Mnoho ráz som si myslela, že njdem z   toho nešťastného domu, a vždy mi napokon bolo ľúto, že by som mala   bezvýsledne obetovať už toľko pretrpených útrap. Tak vydržím do   konca. S jednej strany lásku županovu a s druhej žiarlivé, jedovaté,   nikdy neustávajúce sekatúry jeho ženy! Priznám sa, keď som mala   možnosť, som sa jej pomstila. Boly to asi najbiednejšie skutky, ktoré   som v živote urobila. Hanbím sa za ne teraz — keď netrpím.
    </tei:p>
    <tei:p>
     Raz večer ma tá nešťastná osoba tak dokatovala, že som sa rozhodla   urobiť koniec s ňou a ju otráviť. Nemohla spať bez liečiv. Vtedy   užívala chloralhydrát; dala som jej z neho namiesto lyžice tri či   štyri. Myslela som si, že pokojne zaspí a viac sa neprebudí. Iste by   som sa i tak bola možno zošalela od výčitiek svedomia, keby bola   umrela ticho, bez každého rozruchu. Ale dostala kŕče, metala sa —   ústa sa jej penily! Stratila som celkom hlavu, utekala do svojej   izby, kričiac, že som županku otrávila, a tam padla do kŕčov a   blúznila v najväčšom zúfalstve. Na šťastie sa jej pomohlo.
    </tei:p>
    <tei:p>
     Znala som Dr. Búroša dobre, však sme sa veľmi často schádzali pri   županke. Bol ku mne milý, zdvorilý, často mi urobil nejaký   komplimentík, doniesol knihu. Raz-dva razy ma vzal i so sebou a   soznárail so svojou paňou, veľmi dobrou a múdrou osobou. Keď som   zavše prišla sem do mesta, skoro vždy som ju navštívila.
    </tei:p>
    <tei:p>
     Po tej príhode doktor bol jediný človek, ktorý ma ľutoval, a to   úprimne a s porozumením. Guzy sa mi diabolsky vysmieval — ó, aký je   to strašný človek! — že ma teraz drží v rukách. I pokus vraždy sa   vraj tresce! Strašné! Teraz ma celkom zotročil.
    </tei:p>
    <tei:p>
     Vo svojom zúfalstve som sa hodila Búrošovi na prsia. Nahovorila   som si, že ho zbožňujem. Veď vieš, však si nás raz vypočul. A ten   šľachetný človek trpel moju lásku, aby ma celkom nerozhorčil. Pravda,   bola v tom jeho láskaní vlastne len otcovská dobrota, ale jednako bo   i tým chceli zlí ľudia doniesť do nešťastia, mysliac, že mu ženu   odvedú. Ľudia sú ozaj veľmi zlí . . .
    </tei:p>
    <tei:p>
     Zakašľal som trochu a — múdre mlčal.
    </tei:p>
    <tei:p>
     — Jeho žena vedela veľmi dobre o našom pomere, ktorý pozostával z   toho, že sme mnoho filozofovali a že tu i tu strpel niektorý môj   bozk. Zazlievam mu, že ma hodil do náručia Aladárovi Szôkemu. Naozaj   neviem, prečo to urobil.
    </tei:p>
    <tei:p>
     — Hm, nemusela si sa tak ukrutne zamilovať doň.
    </tei:p>
    <tei:p>
     — Ty si smiešny. Môžeš si ty lásku rozkázať? Videla som krásneho   chlapa, z ktorého sálala žíadosť za mnon, ktorý si ma vzal bez   pýtania. Stratila som rozum, stratila som bázeň pred županom a šla za   ním z toho pekla do raja, ktorý mu sľuboval!
    </tei:p>
    <tei:p>
     Ako sa to ľahko povie: Nemala si sa doň zamilovať! Tri či štyri   roky som trpela milovanie mi celkom nie žiaduceho človeka, cítila som   tak túžobne potrebu ozajstnej, skutočnej — poviem pravdu, nič ti   netajím — duševnej a telesnej lásky, že som sa bez rozmyslenia hodila   — ba bola temer proti svojej vôli hodená — do náručia človeka, o   ktorom som myslela, bola istá, že mi lásku poskytne!
    </tei:p>
    <tei:p>
     Za dva týždne, za krátke dva týždne, sme boli jeden s druhým   hotoví. Videla som, že je to celkom obyčajné bezdušné zviera.   Zachádzal so mnou ako s kúpenou dievkou a pritom ma chcel okradnúť i   o moje šperky. Čo som mala hotových peňazí — dosť veľkú sumu pre mňa   — to mi vzal a žatým ma nechal tak.
    </tei:p>
    <tei:p>
     Bola som tomu rada, lebo som chcela to isté urobiť.
    </tei:p>
    <tei:p>
     Odišla som domov. Rodičom som rozprávala, že pani županka už   nepotrebuje spoločnice, ale len opatrovkyňu. Pravda, so svojimi   šperkami som sa im nechlúbila. I mama i otecko môj majú ostrý zrak,   boli by iste s podozrením hľadeli na také bohatstvo.
    </tei:p>
    <tei:p>
     Keď sa Guzy oženil druhý raz, písal po mňa. Písal dosť hrozivé, i   prišla som. Chovala som sa voči jeho druhej panej škandalózne, hoci   som ju ľutovala. Je to dobrá stvora, ale veľmi neznalá sveta, ona i   so svojou anglickou spoločnicou.
    </tei:p>
    <tei:p>
     Celú mrzkú komédiu s ňou urobila som len následkom hrozieb toho   strašného človeka. Rada som, že ho tvoja bývalá pani dostala do   svojej moci; je to omnoho silnejší charakter ako on, a celkom iste   urobí s ním, čo bude chcieť. A to bude pomsta za mnohé .. .
    </tei:p>
    <tei:p>
     Chcel som jej urobiť jednu-druhú výčitku, ale obával som sa, keďže   som i ja sám stál na dosť šmykľavej pôde ohľadom svojho minulého   života. „Eh, čo tam,“ myslel som, „radšej quieta non movere. Neviem,   čo všetko vie o mne.“
    </tei:p>
    <tei:p>
     Ale tú poznámku som jednako riskoval, že sa divím, že taká vysoko   inteligentná a vzdelaná osoba mohla byť taká — ech — nie jemná, sťa   obchodníčka s ovocím a vajcami, ako ona bola voči druhej panej   Guzyho.
    </tei:p>
    <tei:p>
     Magda sa zasmiala.
    </tei:p>
    <tei:p>
     — Bože, aký si ty detinský! Každý vie byť ordinárny, keď na to   príde, i svätý Dalajláma i anglická mylady, len chcieť treba.   Gentlemana nie to robí, že nevie byť surový, ale že nechce, že sa   opanuje. V spodine našej duše je bahno, nie lepšie, ako v duši   najostatnejšieho veľkomestského apača.
    </tei:p>
    <tei:p>
     Krútil som nad tým hlavou. Ale keď som trochu porozmýšľal, nebol   som celkom istý a radšej mlčal.
    </tei:p>
    <tei:p>
     Ako som len mohol, som sa s Magdou sosobášil a dosiaľ toho   neoľutoval. Bol to iste najšťastnejší
    </tei:p>
    <tei:p>
     a najlepší krok môjho života. Je to žena vzorná v každom ohľade.   Každý ju má rád a si ju ctí a váži, okrem niekoľkých panských   hriešnic, majúcich omnoho viac priestupkov na svedomí ako ona,   spáchaných bez poľahčujúcich okolností tých
    </tei:p>
    <tei:p>
     omlúv, ktoré mala ona. Spriatelila sa s Búrošovou a s paňou Miloša   Lúčku, ktorý si hneď po složení advokátskej skúšky vzal za ženu dcéru   dedinského notára, poštovú úradníčku Terinu Tarčákovú. S Anušou   Búrošovou bola a je veľká priateľka. Anuša je tichá, rozvažitá,   radšej počúva, ako hovorí, a Magda je živá, mnoho hovorí, majúc vždy   čo povedať, čo je hodno počuť. Terina je dobré stvorenie s veľkou   chybou. Bola vychovaná v skromných pomeroch a dostala muža, ktorý   zarába hodne, takže si môže i dosť značný luxus dovoliť. Následkom   toho robí veľkú dámu, hľadí shora na chudobnejších a rada sa chvastá   svojou zámožnosťou. Chybí jej úplne hlbšia výchova duše, má dresúru   spoločenskú, ale mimovoľne vyzýva úsmevy lepších ľudí svojimi   životnými náhľadmi.
    </tei:p>
    <tei:p>
     Magda o nej povedala, že má také držanie, ako hovorí po nemecky.   Ponáša sa to na pohyby nešikovného človeka, majúceho obrátiť na iný   koniec dlhú dosku v malom priestore: keď hľadí na jeden, zavadí   druhým. Tak je i s Terinou. Chváli alebo haní niečo jednému členovi   spoločnosti kvôli a urazí druhých.
    </tei:p>
    <tei:p>
     O mne sa viac ráz vyjadrila, že som ako prázdne vrece, ktoré   nemôže stáť bez náplne. Stojím vraj tak a tak dlho, ako dlho je vo   mne cudzí obsah. Magda sa podľa možnosti starala, aby som nebol tým   prázdnym vrecom.
    </tei:p>
    <tei:p>
     Prišiel som napoludnie domov, a ako vždy v talýto čas, našiel som   svoju ženičku v kuchyni. Varila výborne a varila rada. Nebolo obeda,   na ktorý
    </tei:p>
    <tei:p>
     by som sa nebol tešil, a pritom bola vždy, ako by bol prvý deň po   sobáši a ona vlastne len koketovala varením. Keď odložila širokú,   celé šaty kryjúcu bielu zásterku, bola tak vyobliekaná, že mohla   každú návštevu prijať.
    </tei:p>
    <tei:p>
     — Magduša, pôjdem zajtra do Pešti s Lipnickým. Ak chceš ísť,   vezmem ťa so sebou.
    </tei:p>
    <tei:p>
     — V takej spoločnosti nejdem ani za teba. Strasie ma, keď len   počujem to meno. Choď do izby, hneď prídem s polievkou; pri obede sa   porozprávame.
    </tei:p>
    <tei:p>
     Šiel som, keď som jej najprv bozkal vábivý krk, hoci bola slúžka v   kuchyni, hoci som vedel, že za to dostanem. Ale stálo mi to za   to.
    </tei:p>
    <tei:p>
     Pri obede rozpovedala svoju mienku o Lipnickom. Je to akési nikdy   nie poriadne umyté prasa. Chodí ani handrár. Nemá pochopu, že sa   nechty čistia a strihajú. Keď ide do mesta, oblečie si vždy málo   nosený oblek, na ktorom vidno všetky skladacie shyby. Nohavice má   vždy alebo pridlhé, alebo prikrátke a trčia mu z nich nad topánkami   tkanice zo spodných nohavíc. Fúzy si vymastí do špica ani hajdúch,   zpod nich sa mu vyvaľuje hrubá spodná pera. Zuby má nanič, zafajčené,   nikdy neumyté. A táto maškara, pravda, pritom do krajnosti namyslená   na svoje panstvo, ovešaná starými nevkusnými prstenčiskami a   reťazami, správa sa všade s neokrôchanou prepotentnosťou, namýšľajúc   si, že je vo svojom stoličnom dome, kde každého podľa svojej vôle   môže sekýrovať.
    </tei:p>
    <tei:p>
     Smial som sa a dal jej za pravdu. Bol to viacmenej typ našich   džentríkov, s výnimkou tých, ktorí svoje majetky premárnili v Pešti a   vo Viedni,
    </tei:p>
    <tei:p>
     ba i v Paríži, ktorí si zasa zahrávali na gentlemanov v spôsobe   šatstva a správania, kým ich niekto nepoškrabal.
    </tei:p>
    <tei:p>
     — Ale to je ešte najmenšie, ako sa šatia. Ale ich správanie! 0   nejakej jemnejšej slušnosti nemajú ani zdania. Lipnický hladí na mňa   tak, že idem hanbou zhorieť v jeho spoločnosti. Keď ma obzerá so   všetkých strán, zdá sa mi, že ma nijaké šaty nechránia pred jeho   vilnýrai pohľadmi. Keď sa shovára s nejakou, hoc i celkom cudzou   dámou, tak mu je už o päť minút ,lelkem-szivem‘, najmä, keď je   mladšia a hodná. Ten starý ,Trottel‘ si namýšľa, že to tej osobe   lichotí a že tým dáva znak istoty svojho vystúpenia. V hostinci — i v   najlepšom — kričí, ako by bol tam sám. Maďarov vždy poznáš všade   podľa vrieskania a nadrapovania sa. A najmä v cudzine.
    </tei:p>
    <tei:p>
     Chcel som jej odporovať, ale prichádzali mi na um scény či doma,   či v Pešti, ktoré dokazovaly, že nepreháňa, aspoň nie priveľmi.
    </tei:p>
    <tei:p>
     — To je tak, Magduša, že sa držíme podľa porekadla: „Or a pokolban   is úr!“ Pán je pánom i v pekle.
    </tei:p>
    <tei:p>
     — No, vidíš, — usmiala sa mi.
    </tei:p>
    <tei:p>
     — Videla som viac ráz našich pánov doma, keď sú ,entre nous‘,   dégagé. Tu sa ukážu v celej krásnej prirodzenosti. Dovolia si všetko,   čo iný, i veľmi nedostatočne vychovaný človek potlačí. A jedia!
    </tei:p>
    <tei:p>
     Tu zalomila rukami.
    </tei:p>
    <tei:p>
     — Ešte i Guzy, ten gavalier, si rozmieša príknn s pokrájaným mäsom   a pchá to do hrsti chytenou lyžicou do úst, že mu obidve líca naduje.   Nožom narába ani robotník, plniaci nejakú dieru lopatou.
    </tei:p>
    <tei:p>
     Pravda, v cudzej spoločnosti chcú ukázať, čo vedia, a jedia ako   druhí Európania, lenže pre nezvyklosť si nevedia s nijakým jedlom dať   rady. Za gavaliersky spôsob pokladajú byť neslušnými alebo drzými   voči ženskej čeľadi.
    </tei:p>
    <tei:p>
     — Bohužiaľ, máš pravdu. Tak nejdeš do Pešti?
    </tei:p>
    <tei:p>
     — S tebou samým by som išla. Teraz, keď som ťa už tak trochu   ©hobľovala. Hoci skutočnému gentlemanovi sa ešte veľmi nepodobáš. Na   to treba mať i dušu vycibrenú, a tej ty, braček, nemáš, a ani nikdy   mať nebudeš. Neznáš literatúr, nemáš ani zdania o myšlienkovom svete   európskom. A to všetko sa zračí na tvojom správaní.
    </tei:p>
    <tei:p>
     — Nonono, nebude to také smutné, — smial som sa jej do očú.
    </tei:p>
    <tei:p>
     — Ty, nepokúšaj ma. Vezmem ťa na exámen; uvidíš, že tvoja z   denných maďarských novín čerpaná múdrosť ťa nevytiahne ani z   najplytkejšieho močiarika nevedomosti.
    </tei:p>
    <tei:p>
     — No, probuj, — chlapil som sa.
    </tei:p>
    <tei:p>
     — Povedz mi teda, čo je to socializmus? — pýtala sa s pohŕdavým   úsmevom moja zlatá ženička.
    </tei:p>
    <tei:p>
     — Socializmus je nadrapovanie sa robotníkov, ktorí by chceli byť   tiež pánmi.
    </tei:p>
    <tei:p>
     — No, čosi je vo veci. Ale ktoré sú ich požiadavky a aspoň   najhlavnejšie zásady?
    </tei:p>
    <tei:p>
     Rozmýšľal som trochu.
    </tei:p>
    <tei:p>
     — Neviem.
    </tei:p>
    <tei:p>
     — No vidíš, a si doktor in politícis a pomerne vysoký stoličný   úradník. Keď ani to nevieš, čo môžeš vedieť? Z filozofie nemáš iste   ani len bledého tušenia. Vieš aspoň, kto je Bergson a Nietzsche?
    </tei:p>
    <tei:p>
     — Neviem. Zdá sa mi, že som tie mená kdesi počul a či čítal! Aha!   Nietzsche: Ubermensch’
    </tei:p>
    <tei:p>
     — A zo svetových literatúr koho poznáš?
    </tei:p>
    <tei:p>
     Bolo to divné, ale prichodily mi na um len mená, ktoré sme sa v   škole učili, a najmä z moderných nikto, okrem Zolu, od ktorého som   čítal, pravdaže, Nanu, a Ibsen, od ktorého som bol videl, ako   študent, Noru v divadle. Hanbil som sa s tou biedou vyrukovať a   radšej som mlčal.
    </tei:p>
    <tei:p>
     — No, počuješ, celkom tak beznádejne nevzdelanou som si maďarskú   inteligenciu predsa nepredstavovala. Pravda, maďarských spisovateľov   poznáš niekoľkých, ale tí ti veru neotvoria brány do veľkého sveta.   Ste vy len chudáci, milý priateľ.
    </tei:p>
    <tei:p>
     Začalo ma toto examinovanie mrzieť.
    </tei:p>
    <tei:p>
     — Pozri, Magda, myslíš, že úradník má čas na také daromnosti?   Sedím v úrade, musím znať všetky zákony. A noviny len musím tiež   prečítať každý deň, to len uznáš. I trochu sa prejsť, medzi ľudí   pozrieť tiež musím, no, a deň je na konci.
    </tei:p>
    <tei:p>
     — Pozri si Búroša, ten robí viac ako vy, čo deň po deň kradnete v   kancelárii čas. Najmä ty, ako prézes, akúže ty máš robotu? Búroš behá   celý deň po chorých tu a po dedinách, máloktorú noc má pokojnú, a vie   o všetkom. Pozná skutkové, myšlienkové a vedecké udalosti celého   sveta, číta v noci, vo voze, vždy, keď má trochu času. Vy všetci   spolu nemáte ani desatinu toho vedomia, čo má Búroš. Tak je ani nie   div, že ho nenávidíte a prenasledujete ako oheň; musíte cítiť, ako   vami opovrhuje.
    </tei:p>
    <tei:p>
     — Búroš, Búroš, to je čudák, to je nie normálny človek.
    </tei:p>
    <tei:p>
     — A on je vám, múdrym Maďarom, ,buta toť. Čo si on myslí o   vás?
    </tei:p>
    <tei:p>
     — Nuž, uznám: darebáci sme.
    </tei:p>
    <tei:p>
     Vstala so stolice a prešla ku mne. Oprela mi hlavu o svoje prsia a   potľapkala ma po ústach a lícach:
    </tei:p>
    <tei:p>
     — Čo ako je, si jednako len môj milý sprostáčik.
    </tei:p>
    <tei:p>
     Chcel som sa hnevať, ale ma odzbrojila nadobre. Obed bol znamenitý   a niekoľko pyštekov, ktoré som dostal na smierenie, ma tak   uchlácholilo, že som išiel s ňou do druhej izby a výbral si z jej   kníh — mala ich hodne — jednu na čítanie. Odporúčala mi ako zábavnú   Hauffov román: ,Der Mann im Monde1. Vzal som ju a ľahol pohodlne na   diván — a zaspal za tri minúty i s milým „Mužom na mesiaci1.
    </tei:p>
    <tei:p>
     Keď som sa zobudil, knihu som darmo hľadal, odložila ju na svoje   miesto.
    </tei:p>
    <tei:p>
     Viac mi kníh nenúkala.
    </tei:p>
    <tei:p>
     Okolo pol piatej zastala pred našim bytom skvelá ekvipáž, z ktorej   vystúpila moja milá Gahica, osvietená pani Guzy. Hľadel som na ňu   oblokom, keď náramne elegantne vyobliekaná, v anglickom kočovom   plášti, soskočila svižko a vošla do našej brány.
    </tei:p>
    <tei:p>
     Magda sedela pri obloku, vyšívajúc, a zazrela ju tiež. Pred   zrkadlom si trochu popravila vlasy a čakala na zaklopanie.
    </tei:p>
    <tei:p>
     Gabica vošla s veľkopanskou grandezou, a povediac: „Dobrý deň,   dobrý deň“, podala žene a mne afektovane ruku.
    </tei:p>
    <tei:p>
     Hľadel som na tie dve ženy. Boly priateľsky zdvorilé, ale obidvom   v očiach sedel podivný lesk. Keď som Gabe složil plášť, obzrely sa od   päty do hlavy.
    </tei:p>
    <tei:p>
     — Prišla som vás raz pozrieť, ako si to žijete. Dajte mi šálku   čaju. Magda ju voviedla do nášho veľmi útulného salónu, ktorý Gaba   tiež obzerala neženírovane. Mne jej návšteva nebola naskrze po vôli.   „Keď nemá nijakého studu tá osoba,“ myslel som si. A. ani sa mi   nevidela; taká mi bola akási cudzia a zdalo sa mi, ako by bola o   desať rokov ostarela. Možno, že toho príčinou bola jej veľmi módna   friziira. Ponášala sa na obraz španielskej tanečnice s našuchorenou   hlavou.
    </tei:p>
    <tei:p>
     — Tak zabávajte sa, kým nachystám čaj, — povedala Magda a nechala   nás samých.
    </tei:p>
    <tei:p>
     Gaba počúvala, kým zapadly dvere. Ako štukly, hodila sa mi do   náručia a bozkávala ma vášnivo, že som ledva popadal dychu.
    </tei:p>
    <tei:p>
     — Chceš ma, chceš ma? — šepkala medzi bozkávaním. Stál som ani   drevený stĺp. Celé telo mi hrôzou a odporom zmeravelo.
    </tei:p>
    <tei:p>
     — Preboha, nešaľ sa, veď Magda môže každú chvíľu vojsť! — odtískal   som ju od seba.
    </tei:p>
    <tei:p>
     Bola mi odporná, bol by som býval schopný ju udrieť. Videla mi   odpor, možno až hnus na tvári.
    </tei:p>
    <tei:p>
     Odskočila odo mňa, a zatnúc päste, ma prekáľala pohľadom:
    </tei:p>
    <tei:p>
     — Tak teda taký si ty? Ty bedár! Ty nikto! Tá nemecká súložnica ti   pomútila hlavu! No, však ty to ešte oplačeš! Daj mi kabát!
    </tei:p>
    <tei:p>
     i schytila svoj svrchník a trhala ho na seba.
    </tei:p>
    <tei:p>
     — Neostanem ani minúty pod jednou strechou s takým   naničhodníkom!
    </tei:p>
    <tei:p>
     I ušla, trepnúc dverami.
    </tei:p>
    <tei:p>
     Magda vbehla ku mne, keď počula buchnutie-
    </tei:p>
    <tei:p>
     — Čože sa stalo? — pýtala sa, vytiahnuc obrvy dohora a obzerajúc   sa po izbe. — To odišla tá dáma?
    </tei:p>
    <tei:p>
     Vytiahol som plecia k ušiam a zasmial sa:
    </tei:p>
    <tei:p>
     — Ušla. Sklamala sa. Myslela, že som vždy hotový k službám. Že   potrebuje za mnou len ruku vystrieť. No, nie som. Dúfam, že sa z   tohto prípadu primerane poučí.
    </tei:p>
    <tei:p>
     — A čo chcela vlastne?
    </tei:p>
    <tei:p>
     — Čo chcela? Bože, aká si ty naivná a ťažko chápeš. Nadišla ju   vôľa poihrať sa trošku, i vybrala si na to mňa za partnera.
    </tei:p>
    <tei:p>
     — Naozaj? No, počuješ, tu prestáva všetko! Ale, pravda, ona je   taká. Dávno som to pozorovala. Ona sa vedela oddať len vtedy, keď jej   hrozilo nebezpečenstvo prichytenia. Jej jedno rozčúlenie   nestačilo.
    </tei:p>
    <tei:p>
     Bol som pyšný na seba, že som sa tak dobre zachoval. Aby som ešte   lepšie presvedčil Magdu. aká mi je Gaba naozaj protivná, poznamenal   som:
    </tei:p>
    <tei:p>
     — A ako ošpatnela!
    </tei:p>
    <tei:p>
     — Milý priateľ, nikdy nebola pekná. Je to rasová žena, samý nerv,   samá túžba, ale pekná je nie. Ale zaujímavá je veľmi — a veľmi   nebezpečná.
    </tei:p>
    <tei:p>
     Vtom odchádzajúc poznamenala ešte:
    </tei:p>
    <tei:p>
     — A obliecť sa nevie. Je ako primadona z provinciálneho   divadla.
    </tei:p>
    <tei:p>
     Teraz, keď som Magdu už dobre poznal a naučil sa ju i rešpektovať,   mi Gaba naozaj — okrem chvíľkových krátkych záchvatov — nechybela.   Vyhrali sme tým to, že nám dala pokoj, vyjmúc, že o nás obidvoch   roztrusovala jedovaté poznámky. Ale to sme preniesli ľahko. Magda   mala toľko dobrého vkusu, že sa jej neodplácala rovným spôsobom.
    </tei:p>
    <tei:p>
     Zakrátko sa stratila celkom z nášho života, a bolo to i   primeranejšie pre rozsobášeaých manželov.
    </tei:p>
    <tei:p>
     Keď som sa vrátil z Pešti, Magda sa ma pýtala, čo som tam vlastne   robil. I vyrozprával som jej všetko.
    </tei:p>
    <tei:p>
     Boli sme pri ministrovi pre blížiace sa voľby do snemu.
    </tei:p>
    <tei:p>
     — A čože je teba do volieb? Azda ťa nechcú kandidovať?
    </tei:p>
    <tei:p>
     — No, to nie.
    </tei:p>
    <tei:p>
     — A čo, preboha?
    </tei:p>
    <tei:p>
     — Mám byť volebným predsedom v našom okrese.
    </tei:p>
    <tei:p>
     — Bože na nebi! Aký si ty ,Waschlappen‘, keď sa dáš na takú mrzkú   úlohu upotrebiť! Ty musíš byť strašne zbabelý, že vezmeš na seba takú   katanskú prácu.
    </tei:p>
    <tei:p>
     Myslel som, že Magda bude hrdá, ako na vyznačenie, že ma poverili   takou vážnou a dôvernou funkciou. Ale tá žena prehliadla cez každé   sito. I hneval som sa, aspoň som tak robil.
    </tei:p>
    <tei:p>
     — Magda, ako môžeš tak hovoriť? Veď je to veľké vyznačenie od   vlády. Keď voľbu šťastlivé skončím, tak ma čaká odmena, a aká!
    </tei:p>
    <tei:p>
     Riadiac v izbe, rozprávala:
    </tei:p>
    <tei:p>
     — No, za takú hlúpu ma nepokladaj. Musíš urobiť celý rad mizerných   skutkov. Myslíš, keby to bola čistá vec, poverili by teba? Potrebujú   kliešte, ktorými by mandát vytiahli z blata. Veď uvidíš.
    </tei:p>
    <tei:p>
     — Nebude to také strašné, neboj sa.
    </tei:p>
    <tei:p>
     Magda zastala predo mnou. Hoci mala krásne vlasy zaviazané šatkou   a celé telo jej kryla dlhá zásterka a v ruke držala prachovku, zdala   sa s blýskavými okáľmi tak, že som s potešením pásol na nej oči.   Hovorila mi ostro a sekajúc slová, aby jej reč bola čím   najdôraznejšia.
    </tei:p>
    <tei:p>
     — Merke dir, voľba bude veľmi nespravodlivá.
    </tei:p>
    <tei:p>
     a ty sa veľmi ňou zašpiníš. Vládnu stranu nikto nechce. Odhoď im   to. Poslúchni, čo ti hovorím.
    </tei:p>
    <tei:p>
     Namrzene som trhal kravatu na golieri.
    </tei:p>
    <tei:p>
     — Škoda, že si mi to nemohla povedať predtým, ako som išiel do   Pešti. Bol by som ťa možno poslúchol. Teraz už nemožno odstúpiť.
    </tei:p>
    <tei:p>
     — Vždy je dosť času zo zlej cesty sa vrátiť.
    </tei:p>
    <tei:p>
     —- Ďakujem, ale tentoraz je to vylúčené.
    </tei:p>
    <tei:p>
     A bolo. Mali sme v sirotskej istú nemilú kauzu, pri ktorej sa   porobily nesprávnosti, nie celkom bezzištne. No, čo je pravda, to je   pravda. O nej vedeli v Pešti, veď to vedela celá stolica. Touto ma   pritisli k stene: musel som prijať predsedníctvo, alebo sa vystaviť   disciplinárke. Toto som nechcel Magde všetko vyrozprávať, lebo žena   nikdy nerozumie a neuzná ospravedlniteľné dôvody, ktoré jej muž   donáša, keď sa dostal do nejakého pomykova. Človeka vtisnú do   nekorektných činov
    </tei:p>
    <tei:p>
     často jeho predstavení proti jeho vôli a pri všetkom spieraní   sa.
    </tei:p>
    <tei:p>
     Videl som, že sa Magda mrzi, preto som sa chytro poobliekal a   utekal do úradu. Odberajúc sa, povedal som jej, že keď prídem nazpät,   porozprávam jej niečo veľmi zaujímavého, čo som počul v Pešti od   Lipnického.
    </tei:p>
    <tei:p>
     Tým som ju neuchlácholil. Keď som prišiel na obed, bola taká   chladná, ako keď som odchodil. Čakal som, že sa spýta, čo jej to   chcem rozprávať, ale ona bola zamíknutá a pretvárala sa, žc ju to   vôbec nezaujíma.
    </tei:p>
    <tei:p>
     — Nuž čo, Magda, nie si zvedavá na moje noviny?
    </tei:p>
    <tei:p>
     — Nijakou novinou neodpraceš so sveta tú pravdu, že robia s tebou,   čo chcú.
    </tei:p>
    <tei:p>
     Vstala a odišla do salónu, kde si sadla do obloka » vyšívaním.   Mala tam milý kútik, v ktorom rada sedávala.
    </tei:p>
    <tei:p>
     Stal som si do druhého obloka a díval som sa von. Bol smutný,   zamračený decembrový deň, Padaly veľké chumáče snehu riedko do blata,   v ktorom sa ich čistota pomaly menila tiež na blato.
    </tei:p>
    <tei:p>
     Nevdojak mi prišlo rozmýšľať o tom, ktorý bol môj prvý rozhodný   krok, ktorý ma zviedol na cestu, ktorou som teraz nútený kráčať ďalej   a ktorá mi zaviňuje toľké trápenie a stále duševné boje. A prečo? Veď   som dosiaľ málokedy mal so svedomím nepríjemnosti, dosiaľ ich len   Búroš vše rozvíril vo mne. Ä teraz sa k nemu pridala i táto osoba,   táto viacnásobne upadnutá žena. Akým právom mi robí výčitky? Veď keď   si ona vezme na
    </tei:p>
    <tei:p>
     pretras svoje skutky, tak ich má dosť, ktoré jej môžu nahnať   červeň hanby do tváre.
    </tei:p>
    <tei:p>
     Keď chce byť takou Máriou Magdalénou, tak nech hodí svoje peniaze   a šperky Guzymu pod nohy a nech opustí i mňa, ktorý som tiež len   čiastka, vyplatená za jej nečisté obchody, a žatým nech hľadí na mňa   shora. Ona je teraz hriešnym spôsobom nadobudnutým majetkom   zabezpečená a sedí oproti mne na vysokom koni.
    </tei:p>
    <tei:p>
     Odkašľal som raz-dva razy, chlapiac sa jej to povedať. Ale vtom   obrátila ku mne svoju milú tváričku, ktorá je vždy ako nevinného   dieťaťa, a nsmiala sa mi.
    </tei:p>
    <tei:p>
     — Tak, čo ti to rozprával ten tvoj Lipnický, povedzže už, povedz.   Sadni si oproti mne na fotel, zapáľ si cigaretu a rozprávaj.
    </tei:p>
    <tei:p>
     Razom pominulo moje rozmrzenie. Sadajúc si do fotela a zapaľujúc   cigaretu, hľadel som na ňu; neustala sa mi usmievať, tak trochu   zhovievavo
    </tei:p>
    <tei:p>
     a posmešne. Myslel som, aký prapodivný jemný cit má, ako dlho smie   napínať strunu bez prasknutia.
    </tei:p>
    <tei:p>
     — Tak čo ti rozprával Lipnický? — durkla ma nôžkou v   črievičke.
    </tei:p>
    <tei:p>
     — Sedeli sme po večeri sami dvaja v Panónii. Lipnický, ktorý, hoci   bol už Guzy odbavený, ešte vždy mal niečo proti nemu, najviac len o   jeho kúskoch rozprával. Guzy — vedel, prečo — prišiel ešte ako župan   do ministerstva financií. Vrátny ho úctivé pozdravil a ticho mu   oznámil, že hlavný správca kancelárie Miiller mu naložil, že keď   príde pán župan Guzy, aby ho poslal k nemu. Všetci drobnejší ľudia v   ministerstvách išli Guzymu po-
    </tei:p>
    <tei:p>
     ruke, lebo ich podplácal. Miiller zaviedol Guzyho k referentovi   Goroghovi. Tento mu povedal, že ministerský radca, barón Pernyei,   rozkázal, aby žiadosť Mórica Schmaltztopfa o licenciu odmrštil.   Scbmalztopf vraj nesmie licenciu dostať pod nijakými podmienkami.   Pernyei bol vraj vo veľkej miere rozčúlený, keď o tom hovoril, musel   ho niekto veľmi naštvať proti tomu Židovi.
    </tei:p>
    <tei:p>
     Guzy si šúchal fúzy a neriekol nič, okrem „ďakujem, ďakujem“, a   potriasol Goroghovi ruku.
    </tei:p>
    <tei:p>
     Šiel rovno k Pernyeimu. Išlo mu veľmi o to, aby Schmaltztopfovi   licenciu vykonal. Iste tu šlo o pekných pár tisíc korún rebachu   preň.
    </tei:p>
    <tei:p>
     Pernyei je mocný chlap, s okrúhlou ani tekvica hlavou, s čiernou   bradou a vlasmi, nakrátko ostrihanými a s veľkými hrubými fúzmi,   ktoré mu stoja vodorovne, ako na drôtoch. Je to surovec. Keď vošiel   Guzy s priateľským úsmevom k nemu a podával mu ruku, Pernyei mu ju   potriasol a povedal posmešne:
    </tei:p>
    <tei:p>
     „Servus, Jóni! Ako sa máš, Jóni? Tentoraz ti zuby naprázdno   klepnú, Jóni!“
    </tei:p>
    <tei:p>
     „Prečo?“ zadivil sa nevinne Guzy. „To nechceš prísť ku mne na   poľovačku na divé kačky?“
    </tei:p>
    <tei:p>
     „Hohoho!“ zasmial sa Pernyei. „Ty si neprišiel sem, aby si ma na   poľovačku zavolal. Ty máš iné za lubom.“
    </tei:p>
    <tei:p>
     „Ale ja? Ani sa mi nesníva. A čo by som mal mať takého?“
    </tei:p>
    <tei:p>
     „Ale nepretvaruj sa, nie. Tebe ide o Schmaltztopfovu   licenciu.“
    </tei:p>
    <tei:p>
     „0 Schmalztopfovu licenciu? Mne? Možno Kôvessymu (ablegátovi), ale   mne? Nuž, mohol by si
    </tei:p>
    <tei:p>
     mu ju povoliť, urobil by si mestu vďaku. Ale pre mňa si urob, ako   chceš, mňa do toho nič. Tak čo? Pôjdeš, či nie, na kačky?“
    </tei:p>
    <tei:p>
     „Nuž, naozaj ťa nič do Schmalztopfa?“
    </tei:p>
    <tei:p>
     „Na moj’ dušu, nič.“
    </tei:p>
    <tei:p>
     „Hm, ty si figliar, Jóni. Ja ti licenciu nepovolím. S tým môžeš   byť načistom. Dobre, na kačky prídem. Kedy a kde?“
    </tei:p>
    <tei:p>
     „Na budúci štvrtok do Blyštian.“
    </tei:p>
    <tei:p>
     Guzy poznal slabôstky svojich ľudí. On vedel, že Pernyei je veľký   znáte! všetkých tabakových vecí a že by sa veľmi rád dostal do   tabakového oddelenia. Vedel, že rád má hostiny, ktoré nie on platí, a   že sa šalie za jemnými cigaretami. Vytiahol veľmi peknú škatuľu   cigariet, a roztvoriac ju, ponúkol radcu.
    </tei:p>
    <tei:p>
     „Skús to! Musí to byť niečo zvláštneho. Drahé je to čertovsky.   Teraz mi doniesol dve takéto škatule Halmay z Viedne.“
    </tei:p>
    <tei:p>
     Pernyei vzal škatuľu do rúk a obzeral vignetu, cenu.
    </tei:p>
    <tei:p>
     „Hm! Šesťsto korún za sto kusov. Do Paroma! To je nóbl.“
    </tei:p>
    <tei:p>
     Vyňal cigaretu a zapálil si ju.
    </tei:p>
    <tei:p>
     „No, to je niečo najprvotriednejšieho! To som ešte naozaj   nefajčil!“
    </tei:p>
    <tei:p>
     „To ti uverím,“ zasmial sa Guzy. „Ty, Bandi, mohol by si mi veru   urobiť niečo po vôli. Zdá sa, že ma niekto očiernil u teba, keď si ma   tak nemile prijal, a chcel mi naprotiveň urobiť s tým Scbmalztopfom.   Ktože to bol?“
    </tei:p>
    <tei:p>
     „Ale nikto! Čože myslíš, že ma s tými cigaretami dostaneš?“
    </tei:p>
    <tei:p>
     „Možno.“
    </tei:p>
    <tei:p>
     „To už veru nie!“ i odtisol škatuľu na kraj stola.
    </tei:p>
    <tei:p>
     „Pozri, Bandi, ja potrebujem krátučký referát o tabakovej réžii v   Uhorsku. Kto sa tak vyzná v tom ako ty? Nenapísal by si mi hlavné   body
    </tei:p>
    <tei:p>
     o tom predmete, čo len na štvrť hárku papiera? Mám mať dohovor o   tom s našim kubánskym konzulom, ktorý bude dnes večer u Daruváryho.   Mám sa tam s ním sísť. Cestné slovo ti dám, že verejne vyhlásim, že   svoju tabakovú múdrosť mám od teba a že sa nikto tak do toho   nerozumie ako ty, pán barón Pernyei.“
    </tei:p>
    <tei:p>
     Pernyeimu bolo na tvári vidno, ako mu celé lichotí.
    </tei:p>
    <tei:p>
     „No, ak len to, to ti vďačne urobím.“
    </tei:p>
    <tei:p>
     „Tak ďakujem ti. A kedy by som si mohol poslať po prácu? Na   poľovačku prídeš?“
    </tei:p>
    <tei:p>
     „Prídem. Ďakujem ti. Pošlem ti prácu o druhej popoludní. Do   Hungarie?“
    </tei:p>
    <tei:p>
     „Do Hungarie. Tak moja najúprimnejšia vďaka. Uvidíš, odplatím sa   ti, odplatím!“
    </tei:p>
    <tei:p>
     I rozišli sa čo najpriateľskejšie. Cigarety ostaly na stole.
    </tei:p>
    <tei:p>
     Cuzy myslel, že ak toho chlapa takto nedostane, inakšie nie.   Odišiel s presvedčením, že mu licenciu dá. Pre istotu sa však ešte   ohlásil o Gorogha a tomuto naložil, aby obratne ubezpečil Pernyeiho,   že Guzymu veľmi mnoho záleží na tom, aby Schmalztopf licenciu dostal.   Gorogh neskoršie vyzradil, že Pernyei skutočne odvolal svoj zákaz   ohľadom Schmalztopfa. Nariadil mu, aby predbežne celú vec odložil na   niekoľko dní.
    </tei:p>
    <tei:p>
     Elaborát o tabakovej réžii Guzymu poslal na
    </tei:p>
    <tei:p>
     čas. Bola to pekná práca. Guzy sa iste rehotal, keď ju čítal.   Lenže, aký bol ľahtikár, nešiel večer k Daruvárymu. Veď celá história   s kubánskym konzulom bol len výmysel. Ale keby bol mal rozum, bol by   šiel na ten rout a bol by tam pred niekým plietol niečo o našej   tabakovej réžii a spomenul meno Pernyeiho. Ale sišiel sa s akousi   dámou v Bristole a šiel s ňou večerať, zabudnúc na Schmalztopfa,   Pernyeiho i celý ostatný svet.
    </tei:p>
    <tei:p>
     Pernyei sa vyzvedal — bolo tam dosť jeho známych — či Guzy bol na   route a či tam niečo rozprával o našej tabakovej réžii.
    </tei:p>
    <tei:p>
     Každý ho uistil, že Guzyho tam nebolo. Bolo mu to dosť. Hneď v   prvom hneve kázal teraz už nemilosrdne odmrštiť Schmalztopfovu   žiadosť, o čom sa Guzy v ten istý deň dozvedel.
    </tei:p>
    <tei:p>
     Čo teraz? Schmalztopf sľúbil desaťtisíc korún za licenciu, a tie   už z väčšej čiastky minul, prvej, ako ich dostal. I šiel večer do   klubu vládnej strany, kde skoro každý večer sedával vo zvláštnej   izbici Wekerle so svojimi najvernejšími. Wekerle rád počúval dobre   rozprávanú historku. Guzy mal švádu a minister sa ho každý raz   spytoval, keď ho zazrel, či nemá nejakú novinu zo svojho   pašalika.
    </tei:p>
    <tei:p>
     Guzy si umienil, že mu vyrozpráva svoju potýčku s Pernyeim   úprimne, ako sa stala. Možno, že mu to niečo pomôže, možno, že nie,   ale stratiť pritom nemá čo.
    </tei:p>
    <tei:p>
     I vyrozprával, hneď od začiatku, ako ho prijal so: „Servus, Jóni!   Ako sa máš, Jóni? A zuby ti naprázdno kleply, Jóni!“ Wekerle sa smial   a informoval sa i bližšie o podmienkach licencie. Guzy mu zasa   vyfarbil, aký je Schmalztopf vlastenec,
    </tei:p>
    <tei:p>
     ako kúpou starého paláca Bardóczi Bardó Gašparovi pomôže na nohy a   aký elegantný, moderný hotel urobí z toho baraka, za ktorý zaplatí   ohromnú sumu.
    </tei:p>
    <tei:p>
     Na otázku ministrovu, prečo teda Pernyei nedá licencie, mal hotovú   odpoveď, že je to kontremína so strany druhého hotela v meste.
    </tei:p>
    <tei:p>
     „Tí lumpi iste omaFovali mňa — mňa, najnevinnejšieho a   najstatočnejšieho človeka na svete — a poriadneho, v poctivej práci   zošediveného Mórica Mardochaja Schmalztopfa. Milostivý pane, však ma   poznáš!4 zvolal Guzy s veľkou emfázou, na čo sa zasmial Wekerle a   celý kruh.
    </tei:p>
    <tei:p>
     „Tak čo, dáme Schmalztopfovi licenciu, či nie?44 pýtal sa minister   rozveselený.
    </tei:p>
    <tei:p>
     „Dať mu, daj mu ju, milostivý pane, nech si statočný Guzy tiež   niečo zarobí,“ volali ostatní páni.
    </tei:p>
    <tei:p>
     Guzy ďakoval, ale poškrabal sa za uchom.
    </tei:p>
    <tei:p>
     „No, čo je ešte?44 pýtal sa minister.
    </tei:p>
    <tei:p>
     „Milostivý pane, ja som sveta skúsený človek. Zajtra sa môže   všeličo stať. Možno odcestuješ, môže ťa zájsť vážna porada, návšteva.   Bože môj, veď nikto nemôže vedieť, čo sa zajtra stane, a najmenej   minister, majúci starosti celej krajiny na hlave. Milostivý pane,   dokonaj svoju milosť a ráč mi napísať na akt, že sa má hneď a   priaznivé vybaviť. Referent Gôrôgh je tu s tým písmom.“
    </tei:p>
    <tei:p>
     „Si ty len obozretný človek! Daj sem akt.44
    </tei:p>
    <tei:p>
     Guzy ho predložil a Wekerle ho podpísal s poznámkou, že sa má na   podpis direktne jemu predložiť.
    </tei:p>
    <tei:p>
     Poznamenávam, že Guzy si vzal nazpät z kancelárie Pernyeiho   cigarety, ktoré bol na stole — ako hovoril — zabudol, takže Pernyei   za svoju prácu o tabakovej réžii nič nedostal.
    </tei:p>
    <tei:p>
     Na druhý deň mal priaznivé vybavenú vec Schmalztopfovu vo vrecku,   keď, idúc dolu schodmi ministerstva, stretol sa s Pernyeim. I zavolal   mu zďaleka:
    </tei:p>
    <tei:p>
     „Servus, Bandi! Ako sa máš, Bandi? Zuby ti naprázdno kleply,   Bandi!“
    </tei:p>
    <tei:p>
     Najedovaný Pernyei mu zavolal:
    </tei:p>
    <tei:p>
     „Hlupák!“
    </tei:p>
    <tei:p>
     Guzy na to:
    </tei:p>
    <tei:p>
     „Jeden z nás je ním!“
    </tei:p>
    <tei:p>
     Následok týchto úprimností bol, že sa o dva dni včas ráno   strieľali v Zugligete. Vedúci sekundant bol všeobecne známy Srb   Radoje Dolovan, ktorý poučil súperov, že budú dva razy strieľať na   seba. Na komando: „Pozor!“ sa postavia a streliť smú len v tom čase,   kým prečíta: jeden — dva-á — tri; čítal pomaly a rozvážne. Tak   postavili sa a Dolovan komandoval; „Pozor!“ a žatým „razdvatri“ tak   chytro, ako to len mohol vypovedať, takže sa prvý raz ani nespamätali   natoľko, že by boli mohli vystreliť.
    </tei:p>
    <tei:p>
     Druhý raz si umienili, že sa nedajú prekvapiť,
    </tei:p>
    <tei:p>
     a ako počujú po „pozore“ len najmenší hlas, už strelia. Ale   Dolovan im zasa prešiel cez rozum, lebo po „pozore“ neurobil   prestávky, ale zakomandoval: „p’zorrazdvatri“, takže práve mali len   toľko času, že vystrelili bez mierenia do povetria.
    </tei:p>
    <tei:p>
     I Guzy i Pernyei urobili takú hlúpu tvár, že sa všetci sekundanti   i lekári hlasité rozosmiali. Mali toľko rozumu, že sa zasmiali i oni   a pomerili; zatým Guzy poslal druhú škatuľu cigariet Pernyeimn, do   daru, lebo si myslel, že sa mu ešte môže zísť. Ale sa mu nezišiel,   lebo ho zakrátko vyhodili . . . No, Magduša, ako sa ti páči   rozprávka?
    </tei:p>
    <tei:p>
     Zdvihla hlavu od vyšívania a zasmiala sa.
    </tei:p>
    <tei:p>
     — Tak sa zdá, že si páni zo všetkého robia len žart. Také je vaše   úradovanie a také i vaše súboje. Všetko vám je len ,hecc‘.
    </tei:p>
    <tei:p>
     — No, a čo? Mali by sme sa pre každú hlúposť zabíjať? Ale ti   poviem ešte jednu historku, čo mi tiež Lipnický rozprával.
    </tei:p>
    <tei:p>
     — 0 kom?
    </tei:p>
    <tei:p>
     — Zasa o Guzym. Ako vieš, viedenské banky daly Guzyho exekvovať, o   čom sa on popredku dozvedel od okresného sudcu, ktorý mu to odkázal,   keď dostal exekúciu. Guzy obratne dal nočným časom odviezť a odviesť   všetky drahocenné veci zo svojho kaštieľa k Lipnickému, takže, keď   prišiel exekútor s fiškálom, nenašli ani dobytka, ani ničoho, čo by   bolo stálo veľmi za popísanie. Keď Guzy povyplácal dlžoby, poslal po   svoje veci k Lipnickému, ktorý mu ich vrátil. Lenže teraz už   komandovala u Guzyho Gaba, moja drahá Gahica, ktorá pobadala, že   Lipnický namiesto cennej sévreskej vázy poslal naoko čačanú,   sévreskej sa akotak podobajúcu vázu, ale nie tú, ktorú bol od Gnzyho   dostal na uschovanie. Guzy pýtal svoju vázu nazpät, Lipnický tvrdil,   že mu poslal jeho vázu. Z naťahovania nastalo právo, lebo Guzy   zažaloval pred súdom Lipnického, že mu odcudzil jeho drahocennú   nádobu. Obidvaja sháňajú svedkov, ktorí by dokázali, čia bola ktorá   váza. Lipnický požiadal i mňa, aby som svedčil v jeho prospech, veď   som
    </tei:p>
    <tei:p>
     u Guzyho musel často vidieť vázu a tak ju musím poznať. A ak by   som sa nepamätal, môžem sa spoľahnúť na jeho čestné slovo, že mu   vrátil jeho vázu. Veď kdeže by predkovia takého sedmoslivkára, ako   bol Guzy, boli vzali takú drahocennú vázu?
    </tei:p>
    <tei:p>
     — Milý priateľ, pani Guzyho bola z veľmi bohatého domu, ona mala   mnoho krásnych vecí. Myslím, že ja by som tú vázu ešte poznala. A   okrem toho: Guzy bol a je gauner, ale i ľahkomyseľný, a tomu by veru   neprišlo na um chcieť nestatočným spôsobom vydrieť od Lipnického   vázu, ktorá mu nepatrila. Lipnický je, ako vieš, starý, špatný   vydriduch. Tomu skorej prišlo na um, keď videl svoju a Guzyho vázu   jednu pri druhej, že by ho bolo možno oklamať tým bezcenným brakom a   zadovážiť si kus, majúci hodnotu niekoľko tisíc korún.
    </tei:p>
    <tei:p>
     — Máš pravdu, — dotvrdil som jej slová, obdivujúc ju, ako vždy   trafí klinec po hlave. — Tak čo urobiť? Povedal som Lipnickému, že   prídem k nemu a obzriem si vázu, ktorú si Guzy prisvojuje. A podľa   toho budem alebo nebudem svedčiť.
    </tei:p>
    <tei:p>
     — Pamätám sa dobre na vázu. Mala výšku asi päťdesiat centimetrov a   bola na nej obruba zlatá a či pozlátená. Na nej je pekný obraz, a to   Fragonardova hojdačka. Poznáš ten obraz?
    </tei:p>
    <tei:p>
     — Ale kdeže by som ja poznal obraz akéhosi Fragonarda? Nie. Lenže   i na Lipnického váze je ten istý obraz.
    </tei:p>
    <tei:p>
     — I tak by to bolo možno poznať, lebo na Guzyho váze je to   umelecká práca. Ty nesvedč, keď nevieš iste, nedaj sa zasa naviesť na   nejaké lotrovstvo. A môžeš prísť i do pomykova, lebo keď sa dokáže,   že je to jednako nie majetok Lipnického, tak budeš mať opletačky pre   falošnú prísahu.
    </tei:p>
    <tei:p>
     — Hm, máš pravdu. Nebudem sa do toho tisnúť. Ty, Magda, škoda, že   som sa ja s tebou prv, pred rokmi, nesíšiel. Možno by bol býval zo   mňa celkom iný človek.
    </tei:p>
    <tei:p>
     Magda sa zahľadela na mňa a o chvifu si vzdychla:
    </tei:p>
    <tei:p>
     — Možno! Možno, i ja by som bola vyhla mnohým veciam, spomienka   ktorých mi otravuje teraz život. My dvaja slabí by sme boli bývali   spolu možno mocní. Obidvaja sme boli bez opory .. .
    </tei:p>
    <tei:p>
     Ja som si myslel, čo sa tej opory týka, tú by som ja bol mal.   Lenže ona nebola podľa mojej vôle.
    </tei:p>
    <tei:p>
     Ale ktovie, či by ma láska tej ženskej nebola viedla po lepších   cestách? Veď ako nám je všetko ľahko urobiť, k čomu nás vedie   láska!
    </tei:p>
    <tei:p>
     A ju? Ktože môže ručiť za ženskú? Za ženskú mladú, neskúsenú,   žiadajúcu si žiť, keď príde do pokušenia?
    </tei:p>
    <tei:p>
     Veď len kto sa popálil, pozná oheň!
    </tei:p>
    <tei:p>
     Kto ho nezná, myslí si, že len svieti a hreje.
    </tei:p>
    <tei:p>
     VOĽBA.
    </tei:p>
    <tei:p>
     V čas voľby zastupoval nášho župana Rátonyi Kázmér, župan X-skej   stolice. Prišiel k nám dva-tri razy do roka na deň-dva. Naše panstvo   ho zakaždým oslavovalo verejnými banketmi a privátnymi hostinami vo   svojich kaštieľoch. Tancovali okolo neho a obkiadzali ho, sťa Židia   zlaté teľa na púšti.
    </tei:p>
    <tei:p>
     Nevedeli nájsť dosť slov a poklôn na vyjadrenie svojej otrockej   oddanosti. Rátonyi bol pekne urastený chlap, prísnej vojenskej tváre,   s fúzmi dohora vyčesanými, podobnými fúzom Wilhelma II. („Es ist   erreicht“). Nehovoril mnoho. Zdal sa človekom vážnym; nevedelo sa o   ňom nič nečestného.
    </tei:p>
    <tei:p>
     Asi desiatimi dňami pred voľbami prišiel k nám a dal si svolať   predsedov volebných okresov, hlavných slúžnych a vicišpána. Stáli sme   pred ním ani strážmajstri pred plukovníkom. Ani Lipnický sa   neopovážil sadnúť si, kým nás neponúkol stoličkami, a my sme si zasa   razom všetci sadli, ani na komando.
    </tei:p>
    <tei:p>
     Vyložil nám, že vláda žiada od nás, aby sme urobili všetko, čo je   v našej moci, aby vládni kandidáti prešli.
    </tei:p>
    <tei:p>
     — Hovorím: všetko! Heslo je: „Minden áron huktatni!“ Za každú cenu   poraziť opozičného kandidáta. Tu netreba pokračovať pribojácne.   Použite násilia, úskokov, odnímania hlasov, zavierania nepohodlných   kortešov pod akýmikoľvek zámienkami. Neposlušných notárov   suspendujte, taktiež aj iných odporujúcich úradníkov, bez   milosrdenstva. Najmä nesmie sa dostať do snemu ľudácky kandidát,   páchnuci panslavizmom. Za to robím osobne zodpovedným každého   volebného predsedu.
    </tei:p>
    <tei:p>
     Po tomto úvode županovom sa rozpriadla rozprava, čo a ako sa má   pokračovať, ako ďaleko môže sa ísť s násilenstvom a zavieraním. Vy   trepať renitentného voliča je dovolené, len nie tak, aby utrpel   trvalú telesnú chybu. Szôke, Bercey a aj iní páni boli skúsení   bojovníci a bezohľadní lupiči volebných hlasov. Sľubovať bolo   dovolené všetko,
    </tei:p>
    <tei:p>
     i belasé z neba. Bolo slobodno očividne luhať, keď sa našiel   hlupák, ktorý lží uveril. Taktiež bolo dovolené každé strašenie a   terorizovanie.
    </tei:p>
    <tei:p>
     Takto dopodrobna inštruovaní sme sa rozišli. Každému volebnému   predsedovi boli pri boku aspoň dvaja hlavní slúžnovci a celý rad   drobnejších úradníkov, notárov, richtárov, a do okresov bolo   rozoslané hodne vyberaných pyskáčov, opatrených hojne peniazmi, aby   napájaním, skupovaním hlasov a najnesmyselnejšími sľubmi sháňali   hlasy pre vládnych kandidátov. Obvodní a úradní lekári museli   spisovať gazdov, u ktorých našli hnojovky a iné nečistoty po dvoroch.   Každému bolo pohrozené, že bude za to prísne pokutovaný, ak nebude   hlasovať na vládneho kandidáta.
    </tei:p>
    <tei:p>
     A jednako pri tejto voľbe všetky tieto zákerníctva neosožily nič.   Ohromná väčšina občianstva stala si do ľudového tábora.
    </tei:p>
    <tei:p>
     Kandidátom vládnej strany práce bol náš priateľ Elemér Formay a   strany opozičnej, ľudovej bol cudzí akýsi Ondrej Bartoš, na ten čas   ,Slovák1.
    </tei:p>
    <tei:p>
     Na ľudovej strane boli v našej stolici všetci katolícki kňazi a   kortešovali predovšetkým vierou, potom národnosťou, hoci veľká ich   väčšina bola maďarónskeho smýšľania. Ale na šialenie ľudu to bolo   dobré.
    </tei:p>
    <tei:p>
     Naši sedliaci mali nepatrné národnostné povedomie; dosiaľ ho v   nich nebol vzbudil nik. Keď si sa poniektorého spýtal, či je Slovák a   či Maďar, odvetil ti akosi neiste: „Veď som vari Slovák, či čo?“ —   nemajúc ani najmenšieho povedomia, čo to znamená, že je Slovák, čo by   z toho malo vyplývať pre jeho život a správanie sa. Ale že je   katolík, to vedel, to bolo jeho životné krédo. Ako viem chápal, to   bola iná vec. Pri examinovaní iste by bolo bývalo Fahko usvedčiť   každého alebo ohromnou neznalosťou, alebo i kacírstvom. Ale do duše   mal vcvíkané, že je katolík a že to je preň niečo spásonosného na   tomto a na onom svete, a to bola celá duševná výplň jeho života, za   ňu sa vedel biť a obetovať.
    </tei:p>
    <tei:p>
     V takýchto pomeroch sme boli načistom, že pri všetkých   predvolebných kortešských fígľoch bude mať opozícia prevládajúcu   väčšinu.
    </tei:p>
    <tei:p>
     Museli sme upotrebiť hanebnú, ľudí o hlasy zbíjajúcu mašinériu,   aby nezvíťazil ľudák.
    </tei:p>
    <tei:p>
     Na mňa padla hlavná zodpovednosť za celé škandalózne trýznenie   ľudu, ktoré sme páchali celé tri dni.
    </tei:p>
    <tei:p>
     Voľba padla na prvé dni januára: zima bola treskúca. Tábory   voličov boly v meste tak umiestené, že v jednom boly všetky hostince,   krčmy, potravné obchody, pekári, mäsiari a v druhom len jedna malá   krčma a jeden pekárik. viac nijakého potravného obchodu.
    </tei:p>
    <tei:p>
     Preto sme ,vylosovali, kde bude ktorý tábor takým spôsobom,   že ani nie tisíc vládnych voličov dostalo výhodné miesto a niekoľko   tisíc opozičných miesto s jednou krčmičkou. V našom pláne bolo, že sa   voľba v tuhom mraze bude podľa možnosti preťahovať, aby ľudácki   voliči i mrazom i hladom boli donútení sa rozutekať. To však   nepomohlo nič — ľudáci vytrvali všetci v tuhej zime a o hlade do   trpkého konca.
    </tei:p>
    <tei:p>
     Pred voľbou dva dni som so žandármi a so slúžnym chodil po   dedinách, aby som sa presvedčil.
    </tei:p>
    <tei:p>
     či sa nikde nedeje korteiovanie, shromažďovanie bez úradného   dovolenia. Kde sme našli hoci malý shluk ľudákov, rozohnali sme ho a   rečníka zavreli, ,Naši‘ mohli hovoriť, koľko chceli.
    </tei:p>
    <tei:p>
     Deň pred voľbou prichytil som Búroša v Blyšťanoch u istého gazdu,   kde bolo sídené niekoľko susedov, pri poburujúcej reči. Dozvedel som   sa v obci, že je u Krúpu, lepšieho gazdu, majúceho vtedy chorého   chlapca.
    </tei:p>
    <tei:p>
     Keď Búroš prišiel ta, vošlo za ním, ako je to na dedine zvykom,   niekoľko občanov, zaujímajúcich sa o chorého. Keď prezrel chorého,   prišla mimovoľne otázka na zajtrajšie voľby.
    </tei:p>
    <tei:p>
     Búroš bol zlý korteš. Nevedel hovoriť ľuďom podľa ich chápania, a   či nechcel. Opovrhoval tým. Nadával im, a chcel ich pozdvihnúť na   svoje stanovisko rozmýšľania. Pravda, darmo. Nerozumeli mu.
    </tei:p>
    <tei:p>
     Vkradol som sa v tichosti s niekoľkými občanmi do pitvora domu a   priotvoril dvere, aby sme počuli, čo sa deje v izbe. V izbe bolo so   desať chlapov, sediacich na laviciach okolo stien a stojacich pri   dverách. Bolo počuť Búrošov hlas:
    </tei:p>
    <tei:p>
     —- Mňa sa pýtate, na koho máte hlasovať, keď ste už i tak   rozhodnutí, čo urobíte. Mojim rečiam vy beztoho nerozumiete. Vám   treba rečník, ako je majster Svoreň, ktorého iste všetci znáte. On   vám vyloží, že štátnymi matrikami a civilným sobášom odvádzajú ľudí   od viery. Keď pán farár chce, aby ste pred sobášom išli na   katechizmus, hociktorý z vás môže povedať, že nejde, lebo ak ho bude   pán farár nútiť, sosobáši sa len civilne. A páni farári sú veru dobrí   ľudia, lebo si všetci dávajú u
    </tei:p>
    <tei:p>
     neho šiť reverendy, a nie u Žida, a to preto, lebo je i on dobrý   katolík. Podľa mojej mienky vám viery neberú, lebo veď čo veríte,   nesúvisí s civilnými matrikami. Preto, že si štát o svojich občanoch   zapíše, kedy sa ktorý narodil, osobášíl a umrel, vám nebráni v   nijakom výkone vašej viery. Ale berú vám vašu reč. Na to vy poviete,   že reč vám nemôžu vziať. Nemôžu vám zakázať hovoriť po slovensky, keď   inakšie ani neviete. To je pravda. A jednako vám berú reč, lebo keď   vás už nemôžu, ale vaše deti chcú pomaďarčiť školou, životom, ako to   vidíme v mestách. Pri súdoch a v úradoch zachádzajú s vami ako s   nemou tvárou; jednajú sa o vás, ako vy o dobytku na trhoch; neviete,   čo hovoria a ako rozhodujú vo vašich veciach, len čo vám advokát   povie, že plaťte toľko a toľko, alebo seďte tak a tak dlho. Hlavná   vec je, že vás takýmto spôsobom pripravujú o najzákladnejšie práva,   ktoré má každý človek, a urobia z vás ľudí druhotriednych, ktorí sú   spôsobilí len za ťažkých telesných robotníkov, bez akéhokoľvek   duševného života. Preto je vaša povinnosť sa proti tomu postaviť a   hlasovať na takú stranu, ktorá vám aspoň sľubuje, že sa zaujme vášho   práva národného. Ľudáci vás iste tiež oklamú, lebo sú to tiež Maďari   a maďaróni, ale už tým sľubom, že budú za vaše národné právo   pracovať, uznávajú, že ho máte. Vládna strana neuzná ani toho. Vaša   povinnosť je zastať sa svojho práva.
    </tei:p>
    <tei:p>
     Bolo mi dosť, čo som počul. Vošiel som so slúžnym a so žandármi do   izby a vyzval slúžneho, aby urobil svoju úradnú povinnosť oproti   doktorovi Búrošovi.
    </tei:p>
    <tei:p>
     Mladý Barnássy okúňavo hľadel na Búroša, ktorý stál chladnokrvne,   ako by sa nič nebolo stalo. Sobral sa, a kým slúžny zajakavo   vyhlásil, že zatýka doktora Búroša, lebo prestúpil zákon o   shromažďovaní, Búroš si obliekol zimník, vzal svoju tašku a položil   klobúk na hlavu.
    </tei:p>
    <tei:p>
     — Tak poďme.
    </tei:p>
    <tei:p>
     Chcel som dať zapísať i prítomných chlapov, ale chlapí sa skoro do   jedného roztratili. Neskoršie som sa dozvedel, že im Búroš pošeptal,   hneď ako ma zazrel, aby sa rozišli, lebo že ich môžu tiež   pozavierať.
    </tei:p>
    <tei:p>
     Posadali sme do korby a šli do mesta. Žandári sa viezli na   obecných, my traja na Barnássyho sánkach. Cestou sa slúžny s doktorom   veselo shovárali a žartovali. Ja som mlčal.
    </tei:p>
    <tei:p>
     Bol som pyšný, že som sa odvážil Búroša dať zavrieť, čím svojim   ľuďom iste imponujem. Vcelku som cítil, že i mňa zachvátila vlna   náruživého rozochvenia, ktorá opanovala celý kraj. Boli sme všetci   rozhnevaní a pokladali za oprávnené každé násilie proti svojmu   odporcovi. Búroš nás všetkých rozčuľoval, lebo sme vedeli, že,   chodiac úradne po obciach, všade robil len posmech z našich nariadení   a z hlúpeho strašenia občianstva. Hneval som sa, že nám sprostí   sedliaci odporujú, naštvaní, ako sme si vtedy nahovorili, kňazmi,   pred prechmatmi ktorých sme ich chceli brániť. Zdalo sa mi vtedy   oprávneným urobiť odporcovi hocijakú škodu, dať ho palicovať a hoci   aj inakšie trýzniť. Čo bolo jednoduché zavretie? Nič. To nebola   nijaká pokuta, to bolo len odstránenie nepriateľa z bojišťa.   Suspendovaním by Búroša neboli zastrašili, preto
    </tei:p>
    <tei:p>
     mu v tom ohľade dali pokoj. Bolo výhodnejšie urobiť ho neškodným.   S týmto som bol nacistom, že som správne konal.
    </tei:p>
    <tei:p>
     Jednako ma zožieral tajný nepokoj, keď som si pomyslel, čo povie   moja žena na moje konanie. Od tých čias, čo sa začal volebný boj,   nebola oproti mne taká milá ako predtým. Bola chladná, nevšímavá.   Moje láskanie trpela, ani keby bola z chladného kameňa. Ťažko opísať,   ako mi jej správanie zožieralo srdce. Mal som ju rád, túžil som po   jej láske, a ona si ma nevšímala. Moje vzdychy, prekrúcanie očú,   prosby, dary ju naskrze nepohly. Začal som sa hnevať. Zasa som si   myslel, ako neoprávnene sa nadúva toľkými nemravnosťami prešlá osoba   nado mňa. Ale hovor so ženskou! Ona odložila svoj minulý hriešny   život raz navždy nabok, a dnes bola, ako si namýšľala, vzornou ženou   a žiadala odo mňa, aby som i ja nebol takým slabochom, ktorý sa len   zo zbabelosti dá nahovoriť na vykonanie akejkoľvek podlosti. Hrozila   mi, že ak sa nepochlapím, že ma nechá tak a odíde k rodičom.
    </tei:p>
    <tei:p>
     Vedel som, odkiaľ duje vietor. Priatelila sa s Búrošovcami a oni   udržiavali v nej tieto zásady. Veľmi dobre jej padla srdečnosť, s   akou s ňou zachádzala celá Búrošova rodina. Teraz, keď mala všetko,   čo potrebovala pre slušný život, žiadala si mať i úctu svojich   známych a priateľov. A v tom som jej ja stál v ceste. Stále musela o   mne počúvať veci, ktoré ju rozlaďovaly. Čo teraz urobí, keď počuje,   že som dal Búroša zavrieť?
    </tei:p>
    <tei:p>
     Barnássy dovolil Búrošovi ísť domov oznámiť,
    </tei:p>
    <tei:p>
     čo sa s ním stalo, a porobiť podFa toho potrebné poriadky: oddať   chorých kolegovi a zásobiť sa jedivom a šatstvom do väznice. Zasmial   sa s deťmi
    </tei:p>
    <tei:p>
     — s už dorastajúcim synom a dcérou — nad svojím martýrstvom a   vyklial srdečne ženu, že opúšťala hlavu pre takú hlúposť, a šiel.   Moja žena, vysedávajúca celé dni u Búrošov, bola prítomná, keď   prišiel večer s Barnássym. Keď počula, čo sa stalo, zbledla ako stena   a utekala domov. Toto všetko mi vyrozprával Barnássy v úrade, kde som   teraz stále vysedával, vždy v pohotovosti. Ten chumaj mi teraz ešte   odberal všetku smelosť, keď mi duplikoval, že zavretie Búroša bolo   prenáhlené a netaktické, že tým našej veci viac škodím, ako   osožím.
    </tei:p>
    <tei:p>
     Ja sám som cítil mocne vplyv strachu na účinkovanie ľudské, a   preto som bol presvedčený, že zastraším podobnými násilnosťami i   druhých. Preto som sa zaťal a nechcel popustiť.
    </tei:p>
    <tei:p>
     Ťahalo ma ukrutne domov k žene. I bál som sa, že urobí niečo   dešperátneho, a chcel ísť jej to nejako vyhovoriť, i nevedel som sa   odhodlať predstúpiť pred ňu.
    </tei:p>
    <tei:p>
     Napokon už neskoro večer mi bolo do nevydržania v úrade a šiel som   k nej, keď som bol najprv vypil niekoľko pohárikov koňaku.
    </tei:p>
    <tei:p>
     Keď som prišiel, bolo už skoro dvanásť hodín.. Sedela ešte   oblečená, ako na vychádzku, v obednej pri stole a čítala. Modlila sa;   poznal som jej modliacu knižku. Na dvoch stoličkách pri peci holý   postavené dva cestovné kufríky. Mal som úmysel vojsť veselo, ako by   sa nič mimoriadneho nebolo
    </tei:p>
    <tei:p>
     stalo, ale keď som ju videl modliacu sa a prípravy ua   odcestovanie, stratil som všetku odvahu.
    </tei:p>
    <tei:p>
     Pozrela od stola na mňa bez slova.
    </tei:p>
    <tei:p>
     — Magda, a prečo si už nešla spať?
    </tei:p>
    <tei:p>
     — Čakala som ťa; chcem sa s tebou shovárať. Káž vypustiť Búroša   ešte teraz v noci z väznice.
    </tei:p>
    <tei:p>
     — VeFmi rád by som to urobil, ale je to nemožné. Uznaj mi, keď som   raz vzal istú povinnosť na seba, musím ju i vyplniť. Nahliadam, že   som urobil chybu, že som prijal volebné predsedníctvo, ale keď som ho   raz prijal, nemôžem konať proti našim plánom. Hovoríš mi, že som   slaboch; ukážem ti, že viem byť dôsledný.
    </tei:p>
    <tei:p>
     — Ty si nie dôsledný, ty si — opitý. Ešte i to k tomu! Viem, čo   mám urobiť.
    </tei:p>
    <tei:p>
     Vstala od stola, a vojdúc do spálne, zavrela za sebou dvere na   kľúč.
    </tei:p>
    <tei:p>
     Cítil som sa, ako by ma boli kolom po hlave udreli. HFadel som na   zavreté dvere; trvalo dlho, kým som sa spamätal, a sadnúc za stôl,   vložil som hlavu do dlaní a rozmýšľal, rozmýšľal. Opustí ma, zostanem   sám; nemám na svete duše, ktorá by cítila so mnou. Predstavoval som   si byt bez nej, biedny, stratený život. Ostanú mi len krčmy a —   opíjanie sa.
    </tei:p>
    <tei:p>
     Čo mám urobiť? Vypustiť Búroša? Veď keď toho pustím, musím   vypustiť i jedného katolíckeho kňaza a jedného kaplána a so 5—6 iných   kortešov. Tí sa všetci menej previnili ako Búroš. Čo mi povedia   vicišpán a slúžnovci a celá naša strana. Keď som si len pomyslel na   tú celú zdivenú spoločnosť, zdalo sa mi to takým nebezpečným, že som   tii myšlienku ďaleko odpudil od seba.
    </tei:p>
    <tei:p>
     Skúsim radšej uprosiť Magdu.
    </tei:p>
    <tei:p>
     Klopal som ticho na dvere a prosil, aby ich otvorila.
    </tei:p>
    <tei:p>
     Nedala znaku života. Ani keby jej nebolo v izbe.
    </tei:p>
    <tei:p>
     Mal som už so ženskými toľko do činenia, že viem, že je najistejší   spôsob nedosiahnuť od nich niečo, keď chceme ich odpor premôcť   prosením. Dobre im padne naše pokorenie, a práve zato neurobia, čo   chceme.
    </tei:p>
    <tei:p>
     Vedel som, že žobraním ani rozumnú ženu nenakloním, aby mi dala   aspoň odpoveď, i zahasil som lampu, hodil sa na pohovku a pokúsil sa   spať. Ale daromná bola moja námaha. Počúval som odbíjanie hodiny za   hodinou a moja hlava bola stále plná najtrúchlivejších myšlienok.   Nemohol som sa nijako schopiť, bez nej ostala mi vždy len jediná   predstava potechy; opíjať sa. Nad ránom ma začala hlava tak bolieť,   že som musel vstať. Močil som si hlavu v studenej vode, to mi však   len prechodne pomohlo. I sosbieral som sa a vyšiel na pustú ulicu,   ktorou sa ešte len tu i tu nejaký opilec potácal alebo slúžka   ponáhľala sa k pekárovi.
    </tei:p>
    <tei:p>
     Námestie, ulice holý zavešané zástavami a z hostincov sa ozývalo   spustlé hulákanie a rozličné muziky, ktoré už večer do mesta prišli   voliči doviedli so sebou. Vše bolo počuť i odmeraný krok vojenských   patrol. Bol mráz, zima ma sekala. Prišlo mi na um, že v kancelárii   mám ešte čosi koňaku; šiel som ta v nádeji, že pálenkou zaženiem   mučiace bolenie hlavy. V kancelárii bola zima, hajdúch práve len že   bol zakúril, i vypijúc koňaku, ktorý mi skutočne rozohnal bolenie   hlavy, vyšiel som
    </tei:p>
    <tei:p>
     zasa na alícu. Začalo už dobre svitať a mesto začalo ožívať.
    </tei:p>
    <tei:p>
     Oradníctvo stoličné sa dnes omnoho včaššie, ako v iné dni, sbehlo,   i hovorili sme o voľbe a robili všelijaké poriadky. V týchto   starostiach som zabudol na Magdu i Búroša. Začali sa zástupmi s   krikom, s éljenovaním svojich kandidátov valiť voliči, vyobliekaní   slávnostne. Nad skupinami sa strakatelo množstvo zástav. Vojsko   vystrelo na námestí dva kordóny takým spôsobom, že medzi nimi zostalo   hodne voľného miesta, ktorým sa mohlo s oboch strán prechádzať do   volebných miestností. Voľbu by bolo bývalo možno rozhodnúť podľa   množstva dostavivších sa voličov: na Formayho strane bolo na námestí   a v susediacich doň uliciach len niekoľko hlúčkov ľudí, na Bartošovej   strane zaplnili chlapi husto všetok priestor a doň ústiace ulice.   Bolo zrejmé, že ľudákov bolo mnohonásobne viac ako vládnych.
    </tei:p>
    <tei:p>
     Keď som videl ohromný rozdiel medzi stranami a pomyslel si, že je   mojou povinnosťou v takýchto okolnostiach vynútiť víťazstvo pre   Formayho, zprvu sa mi zatočila hlava a hneď žatým ma začala bolieť   zasa.
    </tei:p>
    <tei:p>
     Porobili sme predpísané poriadky a začali o ôsmej ráno voľbu v   troch miestnostiach. Najprv odhlasovali obyvatelia sídelného mestečka   a niektoré obce, v ktorých Formay mal väčšinu, takže okolo desiatej   viedol silne; Bartoš mal len niekoľko hlasov. Dosiaľ sa hlasovalo   poriadne, niektoré opozičné hlasy sme prepustili bez akejkoľvek   zádrapky. Po jedenástej sa začaly valiť ľudácke dediny, a tu začala   pracovať hlasy ničiaca mašinéria.
    </tei:p>
    <tei:p>
     Každého voliča sme examinovali na jeho meno a vek. Ak sa v niečom   pomýlil, nebol jeho hlas uznaný za platný. A ak sa nepomýlil v ničom,   boli tu otrockí notári a richtári, ktorí mali smelosť odtajiť jeho   totožnosť. Dôverníci, chtiaci protestovať, boli surovo zahriaknutí a   zastrašení, takže o krátky čas sa neopovážili otvoriť ústa.
    </tei:p>
    <tei:p>
     K tomu sa pridružil nárek a krik bitých a trýznených ľudí. V   pitvoroch a chodbách, do ktorých vychádzali odbavení voliči, sa sišla   jeunesse dorée panákov a džentríkov, a tí úbohých, o právo hlasovacie   olúpených ľudí ťali, zauškovali a kopali pri asistencii žandarmerie,   ktorá dávala pozor, aby niektorý zdivený, smelší sedliak neodplácal   panákom rovnakou mierou. Raz-dva razy sa to pridalo. Vzdorujúci bol   rehotajúcimi sa, socajúcimi ho žandármi nemilosrdne uväznený.
    </tei:p>
    <tei:p>
     O jednej som prerušil voľbu a komisie šly na obed, ktorý trval do   tretej. Obedovali sme všetci v kasíne, kde sa sišli všetci stranníci   Formayho. Bolo tam smiechu a kadejakých posmešných poznámok! Možno,   ani jednému z tých pánov neprišlo na um, aké strašné veci sme   páchali.
    </tei:p>
    <tei:p>
     Mňa bolela hlava čím ďalej, tým väčšmi.
    </tei:p>
    <tei:p>
     Ledva sme si posadali okolo stolov, prišli do dvorany obidvaja   Lúčkovci. Miloš podišiel ku rane a odvolal ma do susednej prázdnej   izby.
    </tei:p>
    <tei:p>
     Lúčkovci doniesli so sebou vkladnú knižku na 10.000 korún, ktorú   mi ponúkli ako kauciu za Búroša, keď ho vypustím na slobodu. Kaucia   bola na to, že sa Búroš počas celej voľby viac nezamieša do nej. Ak   by sa previnil hoci jediným slovom, môžem kauciu zadržať na ľubovoľný   dobročinný cieľ. Miloš mi oddal i kartičku od mojej ženy.
    </tei:p>
    <tei:p>
     Prečítal som ju a vydýchol zhlboka. Bol som počas volebnej   trmy-vrmy úplne zabudol na Magdu. Na kartičke stálo, že ak nevypustím   Búroša a nevzdám sa z hocijakej príčiny volebného predsedníctva,   odcestuje vlakom o šiestej večer do Viedne a nevráti sa ku mne nikdy.   Ak jej žiadosť vyhoviem, bude mi zasa dobrou ženou.
    </tei:p>
    <tei:p>
     Bolo mi, ako by všetku starosť a ťarchu so mňa sňal. Áno, urobím   všetko, čo žiada. Naraz sa mi to zdalo takým ľahkým. Hlavná vec bola,   že mi bolo úplne jedno, nech sa robí, čo chce, len keď bude Magda   zasa moja. Tak mám možnosť dostať ženu nazpät! Surovosti, ktoré sme   páchali s ľuďmi, sa mi razom zdaly ukrutnými. Voľba sa mi zdala   daromnou hlúposťou v porovnaní so získaním prítulnosti mojej ženy. I   hlava ma bolela a chcel som mať pokoj za hocijakú cenu. Čo by som   Búroša na takú kauciu nevypustil? Veď čože nám ešte môže škodiť?   Menej voličov Formay nemôže mať, ako mal. Kto by sa namáhal ešte mu   niekoho odviesť, keď ich ľudáci mali zvyškom a neosožilo to jednako   nič? A vzdať sa volebného predsedníctva holo tiež ľahko. Veď som sa i   tak cez celý čas žaloval, že ma hlava tak holí, že je to už ani nie   na vydržanie. Prosto: nevládzem ďalej. Strašné rozčuľovanie ma úplne   zničilo.
    </tei:p>
    <tei:p>
     Prešiel som s Lúčkovcami do dvorany a vyložil pánom, čo žiadajú.   Na moje slová nastal hurhaj, že o tom nemôže byť ani reči.
    </tei:p>
    <tei:p>
     — Páni, utíšte sa. Ja mám právo Búroša na svoju zodpovednosť   vypustiť. A ja ho vypustím,
    </tei:p>
    <tei:p>
     lebo pokladám za úplne zbytočné dráždiť i tak do krajnosti už   teraz rozľútené voličstvo a obecenstvo.
    </tei:p>
    <tei:p>
     Lipnický kričal:
    </tei:p>
    <tei:p>
     — Nedovolím, nedovolím! Keď vypustíš jedného, musíš vypustiť   všetkých.
    </tei:p>
    <tei:p>
     Martin Lúčka svojím hromovým hlasom zvolal:
    </tei:p>
    <tei:p>
     — To je nie pravda. Za Búroša stojí jeho čestné slovo a kaucia.   Ináč môžete smelo vypustiť všetkých zajatých. Pri vašom spôsobe   vykonávania voľby je akékoľvek kortešovanie zbytočné. A kde by i   kortešovali? Medzi vašimi voličmi? Veď ich nemáte. Hohoho! Veď ich   nemáte.
    </tei:p>
    <tei:p>
     Zloba sa však nepoddala. Väčšina podnapitých žiadala odmrštiť   žiadosť Lúčkovcov.
    </tei:p>
    <tei:p>
     Vrieskali:
    </tei:p>
    <tei:p>
     „Nepustiť! Nech sa naučia pre budúcnosť.“
    </tei:p>
    <tei:p>
     Jediný hlavný notár Baksay stál a bol rozhodne za to, aby Búroša   vypustili z väzenia. Nenašiel okrem zášti nijakej príčiny, aby bol   ďalej väznený.
    </tei:p>
    <tei:p>
     Na to som povedal ticho, ale rozhodne:
    </tei:p>
    <tei:p>
     — Vypustím ho. Beriem za svoj skutok všetku zodpovednosť. A   vypustím i tých dvoch kňazov, pod podmienkou, že sa rovno z väznice   vrátia do svojich dedín. Kortešov nevypustím, lebo tí sú iste takí   opití, že nevládzu stáť na nohách: aspoň sa vyspia.
    </tei:p>
    <tei:p>
     I poslal som svojho adlátusa Barnássyho, aby šiel do väznice a   Búroša a kňazov vypustil. Vkladnú knižku som od Lúčkovcov prevzal len   preto, lebo som nechcel rozjedovaných pánov ďalej dráždiť.
    </tei:p>
    <tei:p>
     Hneď žatým som si chytal hlavu, ktorá ma bolela ozaj do   nevydržania, a odišiel, ako mi Lúčkovci neskoršie povedali, celkom   premenený, do susednej izby a Fahol si tam na pohovku.
    </tei:p>
    <tei:p>
     Hlava ma v pokoji trochu prestávala bolieť, ale keď prešly dve   hodiny a prišli ma volať, aby sme vo voľbe pokračovali, povedal som   slabým hlasom
    </tei:p>
    <tei:p>
     a tackajúc sa, že som naskrze nie spôsobný viesť voľbu ďalej; nech   ma zastúpi môj náhradník. Bol to Bercey, a páni s tým všetci boli   spokojní, ba radi, že dostali vycvičenejšiebo a bezohľadnejšieho   človeka, ako som bol ja.
    </tei:p>
    <tei:p>
     Šiel som domov a hľadal po izbách Magdu. Slúžka mi povedala, že je   pani u doktorov.
    </tei:p>
    <tei:p>
     Zprvu ma zabolelo, že ma nečakala. Veď Búroš už iste dávno prišiel   domov. Len neskoršie mi prišlo na um, že nemohla ešte vedieť, že som   sa predsedníctva striasol.
    </tei:p>
    <tei:p>
     Žatým som rozmýšľal o svojom skutku. Zasa som bol slaboch. Pravda,   tentoraz na spravodlivú stranu, ale jednako slaboch, na žiadosť   ženinu.. .
    </tei:p>
    <tei:p>
     Napokon som sa chytro upokojil. Nech som slaboch! Tak sa zdá, že   mi je to už raz súdené ním byť. Ale odteraz neurobím vážny krok bez   porady so svojou ženou. A dá azda Boh, že tak prídem i so svojím   svedomím do poriadku.
    </tei:p>
    <tei:p>
     Poslal som slúžku, aby šla oznámiť panej, že som už doma, keď   vbehla moja drahá Magduša ani vietor cez pitvor a obedňu ku mne do   spálne, kde som ležal na pohovke.
    </tei:p>
    <tei:p>
     Lúčkovci boli prišli do Búrošov a vyrozprávali, že som sa vzdal   predsedníctva. Pravda, nie na tom základe, že nechcem byť ďalej   nástrojom takej
    </tei:p>
    <tei:p>
     strašnej neprávosti, akú odo mňa žiadali, ale s nemužnou   výhovorkou choroby.
    </tei:p>
    <tei:p>
     Hoc i tak, ale som sa striasol mrzkého páchania.
    </tei:p>
    <tei:p>
     Magda sa mi hodila na prsia a oblápala a bozkávala ma.
    </tei:p>
    <tei:p>
     — Ty dobrý, drahý muž! Ako ťa milujem! Aká som šťastná, že som ťa   k dobrému skutku naklonila! Keby si bol býval u Búrošov, keď doktor   prišiel, bol by si i ty blažený, že si to urobil. Všetci sme ho   vítali, oblápali, ako by bol prišiel po mnohoročnom väznení. Zaslúžil   to. Bože môj, aký je to chlap!
    </tei:p>
    <tei:p>
     — Magda, som šťastný, že som si ťa vydobyl zasa. Ale ty mi iste   neuznáš, ako ťažko mi to padlo, ako som musel sobrať všetku svoju   energiu, aby som ťa poslúchol. Ty len toho Búroša chváliš. Azda si   ešte i teraz doň zamilovaná? Veď čože sa mu stalo? Daj sa mi Bože!   Sedel noc a pol dňa v spoločnosti dvoch inteligentných kňazov v   teplej komore. Mali všetko, čo potrebovali, a boli i o všetkom, čo sa   deje, informovaní, lebo veď každií chvíľu prišiel niekto k oblôčku na   dverách väznice a vyrozprával im všetko, čo sa deje. — Mýliš sa, môj   drahý. Zaiste si sa tiež pekne choval. Tentoraz, možno, krajšie ako   Búroš, hoci by to on bol inakšie urobil. Nie preto som zaň   oduševnená, ale preto, čo urobil, keď prišiel domov. Neriekol nám   skoro ani slova, ale šiel do svojej ordinácie, pošlúc nás do dennej   izby, susediacej s ňou dverami. Počuly sme, ako vzdychá a vydáva zo   seba zvuky, ako by ho niečo škrtilo. Zľakly sme sa a vbehly k nemu.   Stál opretý o stôl
    </tei:p>
    <tei:p>
     premáhal plač. Predstav si, ten mocný, tvrdý
    </tei:p>
    <tei:p>
     chlap a — plakal! Auuša sa hodila k nemu: „Čože ti je, preboha,   Vlaclko?! Čo sa stalo?“ Smraštil sa a kázal nám ísť von. Nešly sme.   Zvolala som: „Vy, doktor, veď vy máte nervovú krízu. Poznám to.   Plačte! Nehanbite sa.“ Pozrel na mňa a hodil sa na fotel, zakryl si   tvár rukami a plakal. Rozumie sa, že sme plakaly s ním, okrem Janka,   ktorý zamračene hľadel na otca. Premohol sa chytro a povedal:   „Ukrutne ma dojme, keď vidím dobrotu, akú mi preukázali Lúčkovci, a   keď vidím trpieť za pravdu, utláčanú hanebnou krivdou a   nespravodlivosťou. Nikdy nezabudnem múr odhodlaných tvárí našich   chlapov za vojenským kordónom, ktorým blýskalo z očí, že vedia už, že   darmo trpia zimu, hlad a hanebné bitie, ale budú trpieť za svoju   pravdu. Nech sa naplní miera hriechov neprajníkov. Tým skorej príde   ich deň hnevu božieho. Akí vedia byť ľudia biedni, horší od zverov, a   akí vedia byť hrdinovia! Ó, Bože, aký by bol náš ľud, keby mu   neslepili oči, ale vedeli mu vnuknúť oduševnenie za vec spravodlivú!“   Čo povieš na to, mužíčku? Plakal by si ty pre niečo takého?
    </tei:p>
    <tei:p>
     Zasmial som sa.
    </tei:p>
    <tei:p>
     — Veru sotva. Mám dosť iných príčin.
    </tei:p>
    <tei:p>
     Magda pozrela na mňa nie bez opovrhnutia.
    </tei:p>
    <tei:p>
     —— Vidíš, taký si ty.
    </tei:p>
    <tei:p>
     Tak som sa žatým cítil, ani keby ma bol s kríža sňal. Pominul ma   strach o ženu a striasol som sa katanskej práce. Nedbám, nech nemám   zásluh. A veď som preukázal dobrú vôľu, nemôžem za to, že som   ochorel. Ostal som ležať cez celý čas, kým sa voľba neskončila.   Málokedy som sa cítil tak dobre. Prišiel ma na druhý deň navštíviť   Lipnický
    </tei:p>
    <tei:p>
     » lekárom Wintersteinom. Tušiac, že sa niečo podobného môže   pridať, pripravil som si ľad s obkladkami, ktorý som si hodil na   hlavu, ako som počul, že do susednej izby vošiel niekto.
    </tei:p>
    <tei:p>
     Keď vošli páni, stonal som, ani keby som bol na mukách. Na ich   otázky som len čosi zamrmlal. Počul som Wintersteina šepkať, že   najskorej mám zapálenie mozgu.
    </tei:p>
    <tei:p>
     Keď odišli, smiali sme sa na nich so ženou, na ktorú Lipnický   vyvaľoval zamilované oči.
    </tei:p>
    <tei:p>
     Hlupáci.
    </tei:p>
    <tei:p>
     Voľba sa skončila až na tretí deň predpoludním. Keď vyhlásili jej   výsledok, že Formay vyhral nejakými pätnástimi hlasmi, nebolo už   vlastne v meste nijakých voličov, ľudáci z vidieka sa hneď rozišli   domov, ako odhlasovali. Výsledok ich nezaujímal, veď vedeli, aký   bude. Len víťazi čakali na nejaký oldomáš.
    </tei:p>
    <tei:p>
     Ale oldomáš vypili páni sami. O zavedených ľudí, ktorí im predali   svoju statočnosť, sa viac neobzrel uíkto. Išli domov, stobohujúc a   kľajúc na pánov.
    </tei:p>
    <tei:p>
     V tie časy som bol presvedčený prívrženec maďarskej štátnej idey.   Myslel som, že by Uhorsko bolo silnejšie a bohatšie, keby jeho   obyvateľstvo bolo všetko jednej národnosti maďarskej.
    </tei:p>
    <tei:p>
     Ale, možno, i následkom reči mojej ženy a Lúčkovcov, ma trápilo   vedomie, že vyvolenie akéhosi Formayho do snemu nestálo za útrapy a   trýznenie toľkých zavedených ľudí. Najmä keď sa neskoršie dokázalo,   že ,néppártisti‘ (ľudáci) neboli ani o zblo statočnejší ako   ,munkapártisti‘ (strana práce). Ich jediná zásluha bola, že doniesli   do volieb nové
    </tei:p>
    <tei:p>
     heslá, ktorými práve tak klamali svet ako ich protivníci.
    </tei:p>
    <tei:p>
     Ako vždy u nás, ruvali sa medzí sebou len páni. Kto vyhral, to   bolo pre blaho krajiny vedľajšie, keďže to boli vždy len páni, ktorí   všetci šli len za cieľom upevnenia svojej nadvlády.
    </tei:p>
    <tei:p>
     Za niekoľko nasledujúcich rokov sa v mojom živote neprihodilo   zvláštnejšej udalosti. Stalo sa so mnou však isté preporodenie.   Odučil som svojich predstavených od toho, aby ma chceli použiť za   nástroj násilníckych alebo nezákonných výkonov. Nemôžem povedať, že   by sa moje smýšľanie o svete bolo nejako premenilo, ale prítulnosť a   lásku ženy som si cenil vyššie, ako sľuby svojich šéľov, a jej hrozby   mi ťažšie zaľahly na dušu ako ich. Magda, ktorá maďarsky už hovorila,   naučila sa dokonale po slovensky; prečítala slovenské znamenitcjšie   diela a ohznámila sa i so slovenskými snahami. V tomto všetkom jej   boli učiteľmi Búrošovci a najmä doktor, na ktorého som vždy hľadel   okom, možno priveľmi zostreným žiarlivosťou. Čo si myslela o pomere   Magdy a lekára jeho žena, to neviem; ja som presvedčený, že to   priateľstvo nebolo celkom platonické.
    </tei:p>
    <tei:p>
     Búrošová bola osoba chladná a flegmatická; snásala sa s Magdou   veľmi dobre. Búroš bol človek zápalistý; pravda, s rokmi i jeho oheň   sa miernil
    </tei:p>
    <tei:p>
     a on sa stával trpezlivejším. Ale pekné a najmä duchaplné a vtipné   ženy vplývaly naň mocne. Radšej mal ich spoločnosť ako mužskú, a ja   som
    </tei:p>
    <tei:p>
     presvedčený, že nezachoval vždy prísne hranice medzi mojím a   tvojím, keď išlo o lásku ženskej.
    </tei:p>
    <tei:p>
     Dobrá priateľka Magdina bola ešte i Terézia Lúčková, na ktorej   zprvu bol silne badateľný vliv maďarskej výchovy. Podivným spôsobom   nie jej muž a švagor urobili z nej ženu, ktorá preukazovala aspoň   záujem o slovenské snahy, ale Magda, Viedenčianka, ktorá sa síce   nevzdala svojho nemectva, ale uznávala oprávnenosť slovenských   požiadaviek.
    </tei:p>
    <tei:p>
     Mne hovorila o nich darmo, ja som nemal porozumenia za boje   Slovákov. Môj um bol kŕmený maďarskými denníkmi; čo a ako ony písaly,   to bolo mojím krédom.
    </tei:p>
    <tei:p>
     Magda ma doniesla do srdečného pomeru i s mojimi rodičmi, oproti   ktorým sa chovala s detinskou úctou a prítulnosťou, takže si získala   nielen otcovu, ale i macochinu lásku. Vedela sa s tými prostými ľuďmi   shovárať, neurazila ničím ich zaostalosť, šetrila ich náhľady, že by   boli bývali vďačne šli za ňu do ohňa. Pri každej vhodnej príležitosti   ich, ako i švagrov, obdarúvala ani nie cennými, ale vhodne vybratými   darčekmi. Tí ľudia holi šťastliví, keď ich navštívila; keď oni prišli   k nám, ich nezanedbávala, ale aspoň ukázala úprimnú radosť, takže by   boli urobili za ňu, čo jej na očiach videli. A ona vedela, že milo   prijať, malé služby a drobné darčeky veľmi udržujú priateľstvo.
    </tei:p>
    <tei:p>
     V tých rokoch niektorí z mojich známych a kolegov dostali   povolanie pred boží súd, niektorí pochoreli. Starého Barnássyho   porazilo a Guzy, ktorý nikdy nebol spokojný so svojou hodnosťou,   dostal paralýzu a vyavanžíroval do angyalfoldského blázinca. O Gabe   sa rozprávalo, že sa stala veľkou priateľkou likérov, neopovrhujúc   ani varenou pálenkou.
    </tei:p>
    <tei:p>
     Škoda jej. Mala umu, srdca dosť. Vyhynulo všetko v nepriaznivých   pomeroch.
    </tei:p>
    <tei:p>
     Klbko veľkej historickej stuhy sa medzitým odvíjalo. My,   rozličnými túžbami a falošnými náukami oslepení, sme netušili, že   prichodí taká jeho zdrvujúca čiastka, akej svet nezažil. Veď čo mohli   urobiť dobrého páni sveta, ktorých jedinou vzpruhou účinkovania bolo   najnemilosrdnejšie sebectvo a najkrajnejšie násilie, nezastávajúce   pred nijakým utrpením a pred nijakou stratou?
    </tei:p>
    <tei:p>
     Svet sa rozčesol do dvoch táborov, zbrojenie naše a našich   spojencov dosiahlo svoj vrchol, vyššie stupňovať sme ho nemohli, i   nastalo ineluctabile tempus, neoddialiteľný čas osudu, keď napnutá   struna musela prasknúť a my zaslepení sme podpálili pod Europou   podkop, ktorého výbuchom vyletely najkultúrnejšie čiastky sveta do   povetria.
    </tei:p>
    <tei:p>
     Strašnou katastrofou sme sa mohli presvedčiť, že vojna nezaplatí   hmotné škody ani víťazom; o akejsi náhrade za ľudské životy a za   pretrpenie duševných i telesných bolestí nemožno vôbec ani hovoriť.   Je veľká otázka, či je pokrok v oslobodení ľudstva tými obeťami,   ktoré vyžiadala vojna, ňou zavinenou biedou nie pridraho zaplatený,   či by časom, hoci dlhším, nebol nastúpil i miernou cestou.
    </tei:p>
    <tei:p>
     Zverskosť v ľudských srdciach a obmedzenosť
    </tei:p>
    <tei:p>
     v fudských umoch je tak hlboko zakorenená, že i po tomto ukrutnom   poučení veľká čiastka ľudstva dúfa v polepšenie svojho stavu zasa len   nekonečným prelievaním krvi.
    </tei:p>
    <tei:p>
     Odstránili tyranstvá jedny, aby urobili miesto iným, ešte   hroznejším.
    </tei:p>
    <tei:p>
     Šľachetné idey razia si cestu miernym konaním a presvedčovaním,   surové bezohľadným násilím a hatením odporu ľudskou krvou a   žalostnými slzami.
    </tei:p>
    <tei:p>
     Sarajevské výstrely otriasly ozvenou celú zem. V nastalej psychóze   stratili slabi, zlí ľudia hlavu a zavinili najstrašnejšie nešťastie,   aké dosiaľ kedy otriaslo do koreňov ľudstvo.
    </tei:p>
    <tei:p>
     Hoci sme videli náramné zamračovanie sa oblohy nad nami, hoci nám   strach prechádzal údmi, v očakávaní hromového úderu, jednako sme   stratili rozum, a keď strašne zablysol a otriasol dunivým praskotom   celý svet, sme spievali — my nešťastnici! — hymny a volali v   bezhlavom pomätení:
    </tei:p>
    <tei:p>
     — Nech žije vojna!
    </tei:p>
    <tei:p>
     Živili sme kata, ktorý nás mal mučiť.
    </tei:p>
    <tei:p>
     Mobilizačné rozkazy, tieto výroky smrti a najväčších utrpení pre   mnoho a mnoho miliónov ľudí, sme chtivé rozniesli nočným časom   jazdnými poslami po všetkých pokojných dedinách, zaviňujúc všade už v   tú chvíľu to moriace oťaženie sŕdc, ktoré sa malo v nespočítateľných   prípadoch premeniť v zúfalý nárek a v preklínanie života a Boha, o   spravodlivosti a milosrdenstve ktorého sme pochybovali.
    </tei:p>
    <tei:p>
     Lúčkovci boli stráňoYskí rodáci, ich otec boi dobrý, usilovný,   bohabojný a veľmi dobročinný roľník. Martin bol najstarším synom   veľkej rodiny, Miloš sa asi o desať rokov neskoršie narodil ako   on.
    </tei:p>
    <tei:p>
     Martin zdedil povahu i postavu otcovu; boi brmotný, prostoreký a   zaťaté statočný a šľachetný človek. Dobrota otcova sa uňho   vystupňovala na povedomú a zásadnú šľachetnosť. Ako jeho rodičia, bol   i on verný prívrženec svojej evanjelickej viery. Jeho vystupovaniu   chybela vychovaná drezúra, na prvý pohľad sa zdal hrubý, urážlivý,   ale už po krátkom spolubytí s ním poznal každý, že je to vlastne   najmäkšía duša.
    </tei:p>
    <tei:p>
     Miloš bol jemný, švihácky panák, na ktorom bolo badať, že sa mnoho   krútil v takzvanej dobrej spoločnosti. Obliekal sa elegantne a robil   vždy gavaliera. Ľahko vydával peniaze.
    </tei:p>
    <tei:p>
     Martin sa bol pretrápil z vlastnej sily, nechtiac otcovi padnúť na   ťarchu, na Miloša nakladal už on, majúc dobrú kanceláriu, keď brat   študoval. A nebol skúpy, keď išlo o vydávanie peňazí pre Miloša, i   keď to boly podľa mienky ostatných súrodencov a matky prepiate   zbytočnosti. „Len ho kazí,“ hovorili nie bez závisti. Martin si však   nedal povedať. V jeho prítulnosti k Milošovi bolo čosi otcovského,   bol naň hrdý a prižmúril oko i na jeho priestupky, ktorých bolo dosť,   lebo Miloš bol v spoločnosti džentríkov rád videný a viedol život   skoro taký ako oni. Martinovi to akosi lichotilo. Mnoho bol v   hostincoch, hral sa v karty výborne a šermoval prvotriedne. Chodil i   za dievčatami a mladými paniami, veru nie s najlepšími úmyslami
    </tei:p>
    <tei:p>
     Bol tiež slovenského smýšľania, ktoré nezatajil nikdy, ale   nekládol naň zvláštnu váhu- Vôbec sa o politiku a vieru nestaral. Bol   by možno i hlbšie klesol, keby ho nebola jeho neobmedzená vďačnosť a   prítulnosť k bratovi udržala v istých hraniciach, lebo bol tiež   citlivého srdca.
    </tei:p>
    <tei:p>
     Na stále napomínanie bratovo sa oženil. Vzal si dievča len z lásky   a viedol s ňou zprvu menej, ale s roka na rok spokojnejší a   šťastlivejší manželský život, ktorý ho pomaly, ale iste odvádzal od   ľahkomyseľností.
    </tei:p>
    <tei:p>
     Bol sa oženil asi 5—6 rokmi pred vojnou a dosiaľ nemal detí. Teraz   od dvoch-troch mesiacov sa tešili nádejou, že im bude požehnaná   rodina. Miloš sa od tých čias nadobro premenil. Nešiel viac do   hostinca, len raz za dlhý čas s bratom a Búrošom, keď tých nadišla   vôľa zabaviť sa.
    </tei:p>
    <tei:p>
     Terézia znášala svoj požehnaný stav ťažko, trpela mnoho a telesne   veľmi upadla, ale duševne bola veselá a veľmi sa tešila dieťaťu. Toto   jej správanie sa dojalo Miloša natoľko, že bol nekonečne nežný a   trpezlivý voči nej, skoro ešte nežnejší ako Martin, ktorý dojemne   miernil i svoj hlas i hrmotmi chôdzu, keď predpokladal, že by ho   Terézia mohla počuť. Bol by jej doniesol, čo jej na očiach videl.   Často ho celkom vážne prosila, aby jej prestal tie kadejaké   zbytočnosti donášať.
    </tei:p>
    <tei:p>
     Do týchto pomerov vpadlo vypovedanie vojny
    </tei:p>
    <tei:p>
     a Miloš, ako rezervný poručík, musel narukovať hneď na vyhlásenie   mobilizácie. Slúžil pri pešom pluku i odišiel už na druhý deň ku   svojmu kádru.
    </tei:p>
    <tei:p>
     Odchod Milošov uložil do postele Teréziu, ktorá sa dosiaľ už   mužovi kvôli bola podľa možnosti premáhala. Keď dosiaľ máločo zažila,   prestala na najväčšiu starosť nás všetkých skoro vôbec jesť, takže   Búroš rozmýšľal o prerušení tehotenstva, o čom však Terézia nechcela   ani počuť.
    </tei:p>
    <tei:p>
     Miloš vypisoval každý deň žartovné karty. Celé vojenčenie bolo,   podľa jeho podania, holý smiech
    </tei:p>
    <tei:p>
     a žart. Veľká srdečná úzkosť Terézie sa zmiernila, mohla zasa   vstať s postele a začala sa lepšie živiť. Búrošová, Magda a Martin,   ani nejakí sprisahanci, vždy kuli plány, čo akú lahôdku do nej   vkradnú. A akí boli šťastliví, keď zjedla, čo jej prichystali. Ako si   za dverami kyvkali, že nič nenechala, všetko zjedla.
    </tei:p>
    <tei:p>
     Martin vo svojom vytržení hocikedy ohlápal Magdušu, proti čomu som   nenamietal nič, lebo som vedel, že príčinou toho je len jeho   prekypujúca vďačnosť. S Búrošovou si tykal, boli spolu ako rodina;   hocikedy ju, keď mu prišla s dobrou zvesťou, i vybozkával na obe   líca, že to bolo i do susednej izby počuť.
    </tei:p>
    <tei:p>
     Minulo niekoľko týždňov a Miloš odišiel na ruský front. Písal i   odtiaľ. Podľa jeho listov bol vždy v úplnej istote, ďaleko od bojovej   čiary. Prišla dopisnica, na ktorej opisuje, ako chytili niekoľkých   Rusov, ktorí sa sami poddali. Veľmi dobrí chlapi sú tí Rusi. Mäkkí,   dobrí ľudia, tí by ani muche neublížili.
    </tei:p>
    <tei:p>
     Hocijako sa našimi zprávami zatajovalo, jednako vyšlo najavo, že   bola pri Rave Ruskej veľká srážka, ktorú sme nevyhrali.
    </tei:p>
    <tei:p>
     Na druhý, tretí, štvrtý deň neprišlo karty od Miloša. Teréziu sme   ťažko upokojili. Neprišla však ani o týždeň, ani o mesiac . . .
    </tei:p>
    <tei:p>
     Terézia vôbec viac nedostala dopisnice od svojho muža. S   nekonečnou opaterou sme sa s ňou pretrápili až do pôrodu. Hoci pôrod   bol ľahký, dieťatko bolo slabučké, ledva v ňom tlela iskrička života,   jednako stačil, aby ju pripravil o posledné sily. Zhasla. Jediný liek   by bol býval list od jej muža. Toho nebolo.
    </tei:p>
    <tei:p>
     Všetci sme sa obávali o Martina. Mysleli sme, že si niečo urobí,   keď ju vidí mŕtvu.
    </tei:p>
    <tei:p>
     Prekvapilo nás jeho správanie. Stál ticho so složenými rukami a   zašeptal;
    </tei:p>
    <tei:p>
     — Stala sa vôľa božia. Oslobodil ju od trápenia. Požehnané buď   jeho meno. Zachovajme dieťa.
    </tei:p>
    <tei:p>
     I Magda i Búrošová chcely dieťa vziať k sebe aspoň na prvé týždne,   kým nezmocnie. 0 tom nechcel Lúčka ani počuť. Búroš telegraficky   objednal z Opavy ošetrovateľku, ktorá, príduc už na druhý deň,   prevzala dieťa. Bola to osoba milá, múdra a vzdelaná a dievčatko sa   pekne vyvinovalo v jej rukách.
    </tei:p>
    <tei:p>
     Počas celej choroby Teréziinej chodil som podvečer skoro denne do   Lúčkov s Magdou. Skoro vždy sme sedeli hodinu-dve v Milošovej   kancelárii my traja: Martin, Búroš a ja. Búroš vykladal chorobu   Teréziinu ako všeobecné zoslabenie nervov, ktoré zaviňovalo najmä   trápne nepokoje srdca, ktoré ako toľké mnohé a mnohé ženy, matky a   sestry, vzdorovaly liečeniu. Úbohé stvorenie zabila vojna.
    </tei:p>
    <tei:p>
     I nám do sirotského úradu začaly čím ďalej, tým viac prichádzať   zprávy o zahynutí otcov: siroty sa množily úžasným spôsobom,   dostávali sme
    </tei:p>
    <tei:p>
     sa čím ďalej, tým viac do potopy ľudského utrpenia a biedy.
    </tei:p>
    <tei:p>
     My traja sme s rozličného stanoviska posudzovali vojnu. Zprvu som   ju pokladal za oprávnenú, lebo veď Srbi zákerne zabili nášho princa,   čo sme nemohli trpieť bez odvety. Lúčka ju odsudzoval so stanoviska   slovenského, lebo núti nemravným spôsobom brata zabíjať brata. Búroš   vôbec odsudzoval vojnu so stanoviska všeľudského.
    </tei:p>
    <tei:p>
     Zprvu som hájil svoje stanovisko. Keď som každý deň musel   pojednávať o nových a nových nešťastiach, ktoré zasahovaly mojich   rodákov a i mojich najbližších pokrvných z dedin, začal som uznávať   Búrošovo stále opakované tvrdenie, že nijaká doktrína, nijaká   politika neoprávňuje ľudi zabíjať jeden druhého.
    </tei:p>
    <tei:p>
     — Čo nás do toho, že páni, bohvie z akých dôvodov, chcú podmaniť   Srbsko. Zabrali Bosnu. Čo má z toho slovenský človek? Zaberú Srbsko.   Čo je do toho Zvolenčana alebo Oravca, že Srbsko sa bude na mape   skvieť ako provincia rakúsko-uhorská. Ani o jeden zemiak viac nezje   preto. Možno, bude môcť úradničiť tisíc, dvetisíc, tritisíc Uhrov v   Srbsku. Ale vo vojne nám zabijú pol milióna ľudí. Sto rokov je   potrebné len na to, aby, keď bude tam úradničiť 5000 našich ľudí,   bolo smrťou teraz žijúcich zaplatené to ich úradnícke živorenie.   Prečo má teraz žijúci mladý, zdravý mužský zahynúť, aby mohol za jeho   život biedne živoriť nejaký potomok? Či je toho život cennejší ako   terajšieho človeka? Kde je v tom nejaká spravodlivosť?
    </tei:p>
    <tei:p>
     A za sto rokov čo sa môže stať! Môžu nás i viac
    </tei:p>
    <tei:p>
     ráz vyháclzať z dobytej krajiny. Tak za čo a prečo sa   vraždíme?
    </tei:p>
    <tei:p>
     Keď som musel počúvať denne stále tie isté a jednako iné žaloby o   neustávajúcom utrpení našich Fudí, začal sa vo mne vzbúdzať cit   poľutovania a žatým pomaly rozhorčenia proti národom, zavinivším túto   skazu.
    </tei:p>
    <tei:p>
     Zprvu som sa tešil, keď som čítal, že sme my a Nemci ubili   nepriateľa; pomaly ma začalo tešiť, keď nás porazili: „Dobre, tak nám   treba, načo sme sa do toho tisli. Tu máte teraz: Éljen a háború!“
    </tei:p>
    <tei:p>
     K tomu ako surovo a bezohľadne zachádzali s našim ľudom! Brali   deti a vyklamali od ľudu rozličnými úskokmi a hrozbami jeho ťažko   nastrádané — my, ktorí ho známe, vieme, že od úst odtrhnuté — peniaze   na vojenské pôžičky, pričom robili posmech z buta tóta. Náš pohorský   ľud bojuje krvopotne o zachovanie najskromnejšieho života, a jednako,   ako len môže, hľadí odložiť nejaké krajciare na obranu proti vždy   hroziacej biede. Ako ťažko vydávali tí naši neboráci tieto úspory len   preto, aby mohli svoje deti čo len na deňdva dostať domov z   prekliateho frontu!
    </tei:p>
    <tei:p>
     Jeden prípad mi zvláštne zaľahol na dušu. Mal som ujca, starého   Povalu. Bol to dobrý chlap a vždy som sa s ním poshováral, keď som sa   s ním stretol, lebo rád robil žarty a vždy vedel o kadejakých fígľoch   rozprávať. Ženatý jeho syn mal troje drobných detí. V druhom roku   vojny musel tiež narukovať. Podarilo sa nám značením 3000- korunovej   vojenskej pôžičky oddialiť jeho odchod na front o niekoľko týždňov.   Prišiel čas, že musel odísť.
    </tei:p>
    <tei:p>
     Starý Povala bol na jedno oko slepý — vôl mu ho bol vyklal, a na   druhé máločo videl. Bol v stálom strachu, že i na to oslepne.
    </tei:p>
    <tei:p>
     Ale i tým poloslepým okom vedel prečítať kartu, ktorú mu napísal z   bojišťa Ondrov kamarát, že mu syna v jednej potýčke zabili.
    </tei:p>
    <tei:p>
     Poznal som ho podľa strkania palicou, keď ma deň-dva za tou   zvesťou navštívil na mojom bývaní. Magda ho prijala vFúdne, ako vždy,   a keď počula smutnú novinu, zaplakala nad ním. Ujec vyrozprával   sucho, čo sa stalo so synom, ani keby šlo o celkom cudzieho človeka.   Sedel na stolici pri stole, nesložiac ani haleny s pliec, hoci som mu   ju chcel odložiť.
    </tei:p>
    <tei:p>
     — Netreba, nechajte, však ja tu nebudem dlho sedieť, — riekol   odmietavo.
    </tei:p>
    <tei:p>
     Žena ho núkala slivovicou; vypil so tri kalíšky, chváliac ju, že   je dobrá.
    </tei:p>
    <tei:p>
     — Poraď mi, čo mám teraz urobiť? — pýtal sa. — Čo tak mnohí iní, —   povedal som. — Padol
    </tei:p>
    <tei:p>
     za svoju otčinu, urobil svoju povinnosť. Boh vás poteší a pomôže,   len sa vy neopúšťajte, — tešil som ho.
    </tei:p>
    <tei:p>
     Magda si utierala oči, vše pozrela na mňa a krútila mi hlavou, že   nesúhlasí s mojou rečou.
    </tei:p>
    <tei:p>
     Povala mlčal chvíľu. Žatým mrmlal ticho
    </tei:p>
    <tei:p>
     — Za otčinu, za otčinu. Boh poteší. Lepšie hy holo, keby mňa,   slepáňa, tu nebolo. Skorej by sa našiel nejaký necelý lazár pre   nevestu.
    </tei:p>
    <tei:p>
     — Ujček, nehovorte také strašné reči, — zvolala naň, ako by   nahnevane, Magda. — Vy ste ešte mocný chlap a múdry, znáte život. A   čo by ste i nepracovali, vaša hlava je viac hodna ako mnohý
    </tei:p>
    <tei:p>
     celý človek. Pomyslite si, že vás všetci radi máme, dosť je nám   žiaľu za Ondrejom.
    </tei:p>
    <tei:p>
     — Veru pravdu hovorí moja žena, — prisviedčal som a búchal ho   priateľsky po chrbte.
    </tei:p>
    <tei:p>
     — Veru verím, veru verím, že ho ľutujete. Nebol to ešte z tých   najhorších. A keď tak musel ísť, keď tak musel ísť. Hja, mnohí museli   ísť. A keby sme len vedeli prečo? No, ale pôjdem.
    </tei:p>
    <tei:p>
     I pozrel poloslepým okom na mňa, roztvoriac pritom ústa, ako by   chcel ešte niečo povedať.
    </tei:p>
    <tei:p>
     — Nechoďte ešte. Zostaňte u nás celý deň! zvolala Magda a chytila   ho za ruku.
    </tei:p>
    <tei:p>
     — Čože by som ja tu robil? Iba by som vám tu zavadzal. Ďakujem vám   za dobrotu. Nech vás Boh požehná, — i vstal a šiel, točiac hlavou,   aby lepšie videl, kade kráča.
    </tei:p>
    <tei:p>
     Vyprevadili sme ho na ulicu, ktorou šiel pozorne ďalej, nepovediac   viac ani slova. Keď ho nebolo viac vidno, vošli sme dnu. — Ten si   niečo urobí, uvidíš, — riekla Magda. — Der arme Mensch!
    </tei:p>
    <tei:p>
     Roztrpčené som odsekol:
    </tei:p>
    <tei:p>
     — Der arme Mensch! Teraz ti je der arme Mensch! Ale vojne si sa   tešila, a tešíš sa i teraz, že ju vy Nemci vyhráte a vykynožíte celé   národy.
    </tei:p>
    <tei:p>
     — Čože skáčeš do mňa? A bol si ty azda lepší? Či si si i ty   nežiadal, aby naučili tých zbojníckych Srbov?
    </tei:p>
    <tei:p>
     — Bol som sprostý. Kde by som bol na to pomyslel, aká je vojna   strašné nešťastie! A taká vojna ako táto! A to všetko zavinili vaši   prekliati kaiseri.
    </tei:p>
    <tei:p>
     — Neboj sa, keď vojnu vyhráme, bude lepšie na svete, — škriepila   sa so mnou.
    </tei:p>
    <tei:p>
     Často sme sa teraz pre vojnu hádali. Zprvu som i ja cítil za   Maďarov a Nemcov, teraz som čím ďalej, tým viac začal želať našim   nepriateľom víťazstvo.
    </tei:p>
    <tei:p>
     — Môžeš sa uspokojiť, vojnu nevyhráme. Búroš tvrdí s celou   určitosťou, že Angličania nikdy vojny neprehrali, lebo sa vždy bijú   tak dlho, kým nepriateľa vysilia. Ak bude treba, naženú nám   nepriateľov toľko, že ich nezmôžeme. Tu máš Rumunov a Talianov. Prídu   nám na krk i Američania, a ak bude treba, i Japonci. Na to sa môžeš   spoľahnúť.
    </tei:p>
    <tei:p>
     Prekvapilo ma, ako naskočila na mňa. Sypala sa z nej viedenská   nemčina ani z nejakej celkom obyčajnej osoby. Hľa, ako kedysi, tak i   teraz, keď ▼ybúši silnejší cit, spadne s nej celá glazúra vyššej   civilizácie. „Elende Slowaken“, „Gesindel“, „Verräther“ mi len tak   lietalo okolo ušú.
    </tei:p>
    <tei:p>
     Keď som videl, aká je rozrušená, bolo mi jej i ľúto. Veď, chúďa,   čože môže za to? Keď je Nemka, nemôže inakšie cítiť. Však, hľa, i vo   mne sa zobúdza slovenské povedomie, keď vidím, ako mučia našich ľudí!   Bez najmenšej stopy mravného oprávnenia ženú ich na jatku vlastne   proti svojim záujmom. Ona je presvedčená o spravodlivosti   pokračovania Nemcov a Maďarov, lebo veď človek vždy podľa citu riadi   i svoje myšlienky.
    </tei:p>
    <tei:p>
     — Magduša, utíš sa. Uznávam, že ty, ako Nemka, nemôžeš inakšie   hovoriť. Sľubujem ti, že sa viac nikdy nebudem pre vojnu s tebou   bádať. Ľutujem, že som ťa rozčúlil.
    </tei:p>
    <tei:p>
     Začala plakať, a ešte mi nadávajúc, vyšla von
    </tei:p>
    <tei:p>
     Veď nahliadol som, že nemohla sa premôcť razom. Ale je jednako   dobrá a rozumná žena, lebo keď som o niekoľko hodín prišiel domov,   bola ku mne milá a vľúdna, ako by sa nebolo nič stalo.
    </tei:p>
    <tei:p>
     Nasledujúceho dňa už včas ráno dostali sme zprávu, že sa chudák   ujec v záčine obesil. Našli ho už stuhnutého. Nevedel oželieť syna a   šiej za nim.
    </tei:p>
    <tei:p>
     Búroš poznamenal, že vojna len malú čiastku všetkých hrôz zaviňuje   na bojišti. Každý smrtiaci výstrel rozvíri iste viac bôľu a zúfania v   zázemí ako na frontoch. Vojna je ťažká choroba celého štátneho   organizmu. A kedy mohla byť choroba blahodarná? Je to kliatba pre   víťaza i porazeného.
    </tei:p>
    <tei:p>
     Prišiel čas, že i Búrošov Janko musel odísť na bojište. Môj bra,t   Nácko, pochádzavší zo suchotinárskej matky, hol taký biedny, že ho   ani najkrutejšie asentovanie nemohlo vstrčiť do mundúra.
    </tei:p>
    <tei:p>
     Na Búrošovi nebolo poznať starosti o syna. Bol taký bystrý ako   vždy. Ale jednako veľmi chudol
    </tei:p>
    <tei:p>
     a šedivel. Stanmi pred časom: zrejmý znak, že i on trávi nespavé   noci a tiež nosí ťažký kameň na srdci. Hoci som sa s ním často   schádzal u Martina, zostala medzi nami stála hrádza. Pridalo sa, že   som sa s ním sišiel u Lúčku, kde sme v kancelárii Milošovej sedávali   i vtedy, keď Martina nebolo doma. Vediac, že príde, čakali sme naň.   Sedeli sme, prezerajúc noviny alebo nejakú knihu, neshovárajúc sa   pritom. Len keď prišiel Martin, sme sa rozhovorili.
    </tei:p>
    <tei:p>
     Búroš od začiatku vojny bol stále, i pri všetkých našich   víťazstvách, neochvejne presvedčený, že vojnu vyhrá Entente. Ani keď   Rumunsko a Rusko
    </tei:p>
    <tei:p>
     vypadly, nepochyboval o tom ani najmenej. Toto svoje presvedčenie   netajil pred nikým. Tak ho povedal hlavnému županovi a Lipnickému do   očú ako nám. Zprvu ho preto napomínali a vyhrážali mu; v druhej   polovici vojny začali mlčať, keď robil svoje výklady, lebo i pri   častých víťazstvách cítili všetci, že nám ubýva sily a Amerika sa   začala dvíhať na obzore ako hrozivá mátoha. Tešili sa nádejou, že   Američania nebudú môcť, už i pre nemecké ponorky, doviezť toľko   vojska do Európy, aby rozhodli s ním vojnu.
    </tei:p>
    <tei:p>
     Ja som sa celkom pridal k mienke Búrošovej. Len v tom som   nesúhlasil s ním, že by bolo pravdepodobné, že by sa Rakúsko-Uhorsko   rozpadlo na kusy. Úfal som sa, že Uhorsko obstojí tak, že národnosti   dostanú autonómiu a že vlastne všetko tak bude, ako bolo. Naši páni   by si chytro spomenuli na to, že vedia i po slovensky. Nedokonale
    </tei:p>
    <tei:p>
     a len ľudové, ale vedia. Však by sa chytro priučili, čo im chýba.   Na to sa Búroš smial.
    </tei:p>
    <tei:p>
     —-To by nestálo za prácu. Za desať-pätnásť rokov by Slováci boli   zasa v maďarskom vreci. Slovensko sa musí spojiť s českými krajinami   a tvoriť samostatnú ríšu. Práve tak srbské a rumunské kraje so   svojimi materskými štátmi.
    </tei:p>
    <tei:p>
     Martin nahliadal, že Búroš má pravdu, ale sa netešil spolku s   Cechmi. Nemal Cechov rád. Rojčil za Rusko a Juhoslovanov, ale Čechov   a Poliakov temer nenávidel. Ani nevedel povedať prečo. Bol to oddávna   v ňom vyvinutý náhľad a cit. Možno, že táto antipatia sa zrodila i   účinkovaním na Slovensku úradníctva bachovského, z ktorého mnohí   ostali tu doživotne a neboli vôbec návidení z rozličných, najviac   však politických a spoločenských príčin.
    </tei:p>
    <tei:p>
     Ja som s ním súhlasil, čo sa týka Čechov. Búroš nám darmo   vyhováral naše predsudky. Rozprával nám mnoho z dejepisu, z bojov   českého národa. Poukazoval na ich húževnatý pokrok na každom poli   kultúry, i pri rakúskom utláčaní. Dokazoval, že sú to vlastne jediní   praktickí panslávi medzi Slovanmi. Robil posmech z nášho   malicherného, ako ho menoval, „kocúrkovského“ nacionalizmu, bojacieho   sa českej súťaže.
    </tei:p>
    <tei:p>
     My sme sa týmto názorom spierali a robili z nich žarty . . . Ale   cítili sme jednako, že má v mnohom pravdu a — zostali pri svojom.
    </tei:p>
    <tei:p>
     Čím sa koniec vojny väčšmi blížil a čím jasnejšie sme videli   blížiť sa vyplnenie predpovedí Búrošových, tým väčšmi chladli oproti   sebe Búroš a Martin a tým väčšmi som sa ja pridával ku slovenskému   presvedčeniu, pravda, Martinovmu. Ono sa mi zdalo celkom prirodzeným   a výhodným najmä ohľadom mojej budúcností, čo mi padlo veľmi na   váhu.
    </tei:p>
    <tei:p>
     Do maďarskej spoločnosti som v ostatný rok vojny vôbec prestal   chodiť. Schádzal som sa so svojimi kolegami len v úrade.
    </tei:p>
    <tei:p>
     Magda od začiatku málo obcovala s maďarskou spoločnosťou, ktorej   dámy, hoci omnoho viac masla malý na hlave ako ona, hľadely na ňu   shora. Jej priateľkami bola od začiatku Búroška a úbohá Terézia, kým   žila, a preto jej ani na um neprišlo namietať niečo proti tomu, že   som prestal chodiť medzi maďarských pánov, ktorí boli čím ďalej, tým   skľúčenejší a tichší. Raz, dva razy sme sa
    </tei:p>
    <tei:p>
     u Lúčkov sišli, ale Búroš a Martin sa skoro ani neshovárali. Bolo   vidno, že každý myslel svoje, ale ani jeden nechcel vypovedať svoju   mienkn, aby sa nepoškriepili.
    </tei:p>
    <tei:p>
     Búroš prestal chodiť k Martinovi a prestaly ich zábavky v hostinci   úplne. Keď sa stretli na ulici, shovárali sa srdečne a priateľsky,   ako predtým, ale ich styky prestaly nadobre.
    </tei:p>
    <tei:p>
     Rozdiel v ich názoroch bol priveľký. Lúčka smýšľal tak, ako pred   30 rokmi smýšľali ľudia. Búroš znal najnovší europský myšlienkový   svet a súhlasil s mnohým, čo tislo človečenstvo napred. Ako som sa   dozvedel od Magduše, bol humanistom v modernom smysle slova. Ja veru   neviem, čo to znamená. Ja som chodil ďalej k Martinovi. My dvaja sme   sa rozumeli dobre. My sme si hláv mnoho nenalámali s kadejakými   modernými filozofeinami; rozmýšľali sme tak po našský a boli s tým a   so sebou veľmi spokojní.
    </tei:p>
    <tei:p>
     Medzitým sa vojna blížila ku koncu. Bolo jasné každému, že ju   prehráme. Pershing sa už hlásil na Lafayettovom hrobe, že Američania   prišli Francúzom zaplatiť starý dlh. Nemecké ponorky nemohly zamedziť   príchod dvoch miliónov nových nepriateľov. Foch rozrážal nemecké   hradby: prišiel trpký koniec.
    </tei:p>
    <tei:p>
     Časom sme sa dozvedeli, že Miloša pri Rave Ruskej zajali a že je   teraz v légii. Martin a my všetci sme ožili, hoci sa nás to do istej   miery i bolestne dotklo, keď sme videli, že sa Búrošovci tomu síce   tiež tešia, ale s bolestným srdcom. O ich Jankovi, ktorý bol na   talianskom bojiští, nebolo už zvesti celé tri mesiace. Daromné boly   všetky výzvedy, nevedel o ňom nikto nič. Po jednom malom výpade pri   Piave, ktorý on viedol, zmizol i so svojím oddielom. Tešili sme sa   nádejou, že ich Taliani zajali. . .
    </tei:p>
    <tei:p>
     Búroš, rozhľadenejší ako my, nahováral nás zavčas, aby sme si za   svoje hotové peniaze kúpili nejakú nehnuteľnosť, hoci by sme ju i   preplatili, lebo je celkom isté, že po vojne musí nastúpiť   znehodnotenie našej meny. Lúčka sa zaťal a nechcel to urobiť. Jeho   chyba bola, že keď si postavil hlavu, tak nepopustil za nič na svete.   Moja Magda poslúchala na šťastie Búroša ako proroka, a kúpila za   svoje korunky poschodovec v meste, ktorý sme po prevrate predali   takým spôsohom, že sme ešte získali na našich peniažkoch čosi.   Martin, chudák, mal dosť pekný kapitál odložený, takže sa cítil   zabezpečený pre budúcnosť, ale po prevrate zostal v dosť stiesnených   pomeroch, najmä i preto, lebo počas vojny pravotárstvo veľmi slabo   šlo. Veď všetci, ktorí by sa boli mohli pravotiť, boli na   frontoch.
    </tei:p>
    <tei:p>
     Búroš ho tešil, že všetky úbytky nahradí pokoj aj s úrokmi, a mal   zasa pravdu.
    </tei:p>
    <tei:p>
     Hoci som sa posledné časy na svojich kolegov dosť bol hneval, bolo   mi ich koncom vojny i ľúto. Títo ľudia tušili, že prehratie vojny ich   privedie do biednych pomerov. Chodili skormútení, ani ľudia,   očakávajúci prísny výrok. Zaslúžili ho iste svojím bezohľadným   spupným správaním.
    </tei:p>
    <tei:p>
     Čakali sme chytro sa blížiaci koniec vojny s dosť miešanými   pocitmi. Ono len bolo mnoho kadejakej neistoty. Nevedeli sme, čo a   ako sa vlastne všetky štátne a naše privátne pomery vyvinú. Lúčka   a
    </tei:p>
    <tei:p>
     Búroš s clivotou mysleli na to, či sa ich milí vrátia a v akom   stave.
    </tei:p>
    <tei:p>
     A žatým, priznajúc pravdu, bolo i v minulých, vcelku pre Slovákov   trúchlivých časoch mnoho takého, čoho zánik sme očakávali nie bez   smutných rozvažovaní.
    </tei:p>
    <tei:p>
     Teraz sa častejšie pridalo, že Martin vyhľadal Búroša a ja som sa   s Magdou tiež častejšie prikradol k nemu. Hoci sme i v jednom-druhom   nesúhlasili s ním, ale nám jeho jasná, otvorená hlava často bola   chýbala. On nám vedel vyložiť i príčiny nášho nevysvetliteľného   nepokoja.
    </tei:p>
    <tei:p>
     Ostatne, čo sa mňa týka, s tým bol chytro hotový. Moja minulosť   nebola najlepším odporúčaním pre účinkovanie v česko-slovenskom   štáte. Ale potešil ma, že sa nemám čoho báť, lebo úradníkov, ktorí sa   pridajú k novému štátu, on vďačne prevezme, keď len ako-tak   zodpovedajú a nemajú najhoršiu minulosť, lebo však ich nevyhnutne   potrebuje.
    </tei:p>
    <tei:p>
     Ťažšie bolo vysvetliť príčiny obáv Martinových. Ale i v tomto   ohľade trafil klinec na hlavu. Hovoril, že krásne, ako by idylické   časy slovenskej súdružnosti prestanú iste. Kým Slovákov   prenasledovali, bolo ich málo a tvorili ako by jednu rodinu. Boli to   skoro voskrz ľudia charakteru povznešenejšieho, náchylní k prenášaniu   ústrkov a prenasledovania. Teraz sa širokou bránou vrútia medzi nich   všetci egoisti, šplhavci a nečisté povahy. Títo chytro prekričia   starých statočných Slovákov, ktorým, nezvyklým k takému boju, príde   mnohým zasa stať si do kúta.
    </tei:p>
    <tei:p>
     — Pravdu máš, Vlado, —— riekol, smutne kývajúc hlavou, Martin. —   Myslím, že sa v budúcnosti najeme ešte viac žlče, ako sme sa jej   najedli dosial. Veru ja sa nebudem prosiť u nijakého škrabáka o   protekciu, ani o uznanie svojich zásluh. Ale ma porazí, keď uvidím,   akí lumpi nám budú rozkazovať.
    </tei:p>
    <tei:p>
     — A čoho by si sa ty mal doprosovať. Urobil si svoju povinnosť.   Tvoj život ti len tak bol milým, ako si ho viedol. Moje položenie je   to isté ako tvoje. Radujem sa, že som svedkom oslobodenia Slovenska,   ale s horkým srdcom myslím na všetky nehodné, egoistické boje, ktoré   sa teraz medzi nami rozzúria, —- riekol Búroš.
    </tei:p>
    <tei:p>
     Ja som neriekol nič, ale som si myslel, nech sa tam medzi sebou   rujú, ako chcú, hlavná vec je, aby som i ja ulovil nejaké lepšie   postavenie. Však je nie nemožné, že sa mi to i podarí, keď sa takí   statoční mrkvoti, ako títo dvaja, odtiahnu zo zle pochopenej hrdosti   do kútov. Pomyslel som si teraz s vďačnosťou na Magdu, ktorá ma bola   odviedla od volebného predsedníctva, ktoré by bolo bývalo obzvláštne   mrzkou škvrnou v mojom politickom správaní.
    </tei:p>
    <tei:p>
     Tak sme sa medzi rozličnými starosťami dočkali i rozpadnutia a   úteku z frontov našich armád.
    </tei:p>
    <tei:p>
     Vojsko sa vracalo domov bez poriadku, po jednom a v nezriadených   tlupách. Úradom vypadly opraty z rúk a dedinčania, vidiac nastráchané   vrchnosti, chápali svoje oslobodenie tak, že teraz sa môžu vŕšiť na   všetkých, ktorí ich dosiaľ či utláčali, či vykorisťovali, a naháňali   a ozbijali najprv medzi nimi bývajúcich záškodníkov, aby, skončiac s   týmito, vrhli sa na mestečká. Zriadila
    </tei:p>
    <tei:p>
     sa aká-taká vláda a úradovanie prevzali, pravdaže, národné rady, v   ktorých chceli hrať hlavný zástoj ľudia, nemajúci ani pochopu o   administrovaní. Na šťastie netrval tento majáles dlho, lebo prevzali   úradovanie dočasnou vládou vymenovaní župani, ktorí si posostavovali   svoje úradnícke sbory, hľadiac na národnostnú spoľahlivosť väčšmi ako   na spôsobilosť ustanovených. Najviac županov boli ľudia, majúci   renomé dobrých Slovákov a neskúsených administrátorov. Niektorí boli   i dobrí obchodníci. Pri niektorých bola najväčšia chyba, že sami,   nemajúc ani poňatia o spravovaní stolice, počúvali len rady   egoistických slovenských našepkávačov, následkom čoho kopili chybu na   chybu a z prepiatej nedôvery oproti bývalým i novému režimu slúžiť   chtiacim úradníkom poškodili stolice, hoci v ich statočnosti   pochybovať nebolo možno, i hmotne.
    </tei:p>
    <tei:p>
     V našej stolici všetci starí vedúci úradníci odišli do penzie a   tak mi nebolo nemožné vyšvihnúť sa s pomocou Lúčku a Búroša na vedúce   miesto v stoličnej správe. Nešlo to celkom ľahko, ale následkom   úplného nedostatku primeraného, v národnom ohľade lepšie   zodpovedajúceho človeka, jednako šlo.
    </tei:p>
    <tei:p>
     Lúčka a Búroš, keďže nemali nikdy valnej účasti y politike, teraz   zostali úplne naboku. Títo dvaja statoční a osvietení, života a   pomerov znalí ľudia nešli ani do národnej rady, lebo tam ich mienku   prekričali všelijakí tlčhubovia, ktorí v tej trmevrme mali omnoho   viac prívržencov ako oni. Keď prišiel župan, ešte mladý pán — dal si   zavolať dvoch kupčíkov a jedného bankového úradníka.
    </tei:p>
    <tei:p>
     ktorí ho mali informovať o pomeroch, keďže bol v stolici úplne   neznámy. Po rozhovore s nimi poslal po Lúčku. Prijal a shováral sa s   ním takto;
    </tei:p>
    <tei:p>
     Lúčka vošiel, ohlásený hajdúchom: — Služobník.
    </tei:p>
    <tei:p>
     — Dobrý deň. Vy ste advokát Dr. Lúčka? — Áno, som advokát Martin   Lúčka.
    </tei:p>
    <tei:p>
     — Vy ste Slovák? — Ako dnes každý.
    </tei:p>
    <tei:p>
     —- Ale boli ste vždy Slovákom? —— Ako dnes každý.
    </tei:p>
    <tei:p>
     — Nerozumiem vašim odpovediam. Hovoríte vážne, či ironicky: ako to   mám vziať?
    </tei:p>
    <tei:p>
     — Ako sa vám páči. Župan sa namrzel.
    </tei:p>
    <tei:p>
     — Odpusťte, pane, ale to je nie spôsob, akým sa shovárate s   vrchnosťou.
    </tei:p>
    <tei:p>
     — Ah, tak, vy ste moja vrchnosť? Nevedel som to dosiaľ. A kto ste   vy vlastne, aby som bol načistom, pred kým stojím?
    </tei:p>
    <tei:p>
     — Ja som Dr. Kostolník, župan tejto stolice.
    </tei:p>
    <tei:p>
     — Ďakujem, uverím vám to. Prosím, čím som obžalovaný, keď ma tak   inkvirujete?
    </tei:p>
    <tei:p>
     — Predbežne ničím. Chcem sa len o vás bližšie informovať.
    </tei:p>
    <tei:p>
     — Ah, tak. Myslím, že som bez obžaloby nie povinný vypovedať o   sebe, len svoje nacionále. A to vám, keď chcete, pošlem na papieri.   Porúčam sa.
    </tei:p>
    <tei:p>
     Čo si župan myslel, bola jeho vec. Keď sa upokojil, dal zavolať   Dr. Búroša, ktorý prišiel o krátku chvíľu, keďže bol náhodou v   úrade.
    </tei:p>
    <tei:p>
     Keď vošiel a sa poklonil, župan mu ponúkol
    </tei:p>
    <tei:p>
     fotel, pravdepodobne poučený prípadom s Lúčkom.
    </tei:p>
    <tei:p>
     — Pán doktor Búroš? Ráčte si sadnúť.
    </tei:p>
    <tei:p>
     Búroš si sadol.
    </tei:p>
    <tei:p>
     — Vy ste, tuším, Slovák?
    </tei:p>
    <tei:p>
     Búroš sa usmial:
    </tei:p>
    <tei:p>
     — Asi.
    </tei:p>
    <tei:p>
     — A boli ste vždy Slovákom? — Nakoľko sa pamätám, vždy.
    </tei:p>
    <tei:p>
     — Ako je to, že ste ako Slovák mohli byť okresným lekárom?
    </tei:p>
    <tei:p>
     — Vymenovali ma, keď sa ešte nemaďarizovalo tak divo ako v   posledné roky. Do politiky som sa nemiešal. Vlastne mal som také   politické presvedčenie, na ktoré hľadeli u nás viac ako na kuriózum,   ako na nebezpečné, bol som trochu socialistom, a k tomu nebolo   náhodou v tie časy županského protegé, ktorého by sa bolo vyplatilo   vymenovať za okresného lekára, ktorý napokon bol potrebný už i na   robenie štatistiky.
    </tei:p>
    <tei:p>
     — Chcete slúžiť v Česko-slovenskej republike?
    </tei:p>
    <tei:p>
     — Vďačne, v nádeji, že sa bude vážnejšie starať o zdravotníctvo,   než sa starala maďarská vláda.
    </tei:p>
    <tei:p>
     — Ďakujem vám, pán doktor. Tak sme načistom., Dovolíte niekoľko   otázok ohľadom pána advokáta Lúčku, ktorý bol tu pred chvíľou a   odišiel odo mňa nahnevaný.
    </tei:p>
    <tei:p>
     Búroš sa usmial.
    </tei:p>
    <tei:p>
     — Uverím vám to. Je to zlatá duša, ale trochu prchký.
    </tei:p>
    <tei:p>
     — Tak kto je to a aký človek?
    </tei:p>
    <tei:p>
     — Martin Lúčka je najstatočnejšia a najšľachetnejšia duša, a   najrýdzejší Slovák v našej novej repablike, ktorý má len tú chybu, že   sa do politiky nestaral a tak nik o ňom nevie. Jeho brat, Miloš, tiež   advokát, je legionárom ruským, a ako sme počuli, už   podplukovníkom.
    </tei:p>
    <tei:p>
     — Do hroma! To som s ním pekne zachádzal. Bude sa na mňa   hnevať.
    </tei:p>
    <tei:p>
     — Dovoľte, pán župan, ako ste sa s ním ehovárali?
    </tei:p>
    <tei:p>
     Kostolník vyrozprával scénu s Martinom.
    </tei:p>
    <tei:p>
     Búroš sa zasmial.
    </tei:p>
    <tei:p>
     — Martinko sa nahneval. Pravda, kým prišiel domov, hnev ho   pominul. Jednako sa to roznesie, nebude to dobre, lebo ho každý má   rád a váži si ho.
    </tei:p>
    <tei:p>
     Župan sa zamračil.
    </tei:p>
    <tei:p>
     — Zdá sa mi, že moji informátori sú predpojatí.
    </tei:p>
    <tei:p>
     — Možno, že sú to ľudia, majúci svoje egoistické eicle, šípiaci vo   všetkom prípadných záškodníkov pre svoje obchodíky. Ak je tomu tak,   nuž rozumiem, že im je Lúčka nie po srsti.
    </tei:p>
    <tei:p>
     — Hm. Co by som mal urobiť s Lúčkom?
    </tei:p>
    <tei:p>
     — Myslím, že sa ma pýtate, lebo chcete moju úprimnú mienku   zvedieť?
    </tei:p>
    <tei:p>
     — Prosím o ňu.
    </tei:p>
    <tei:p>
     — Ráčte ísť k Lúčkovi sami a vysvetliť mu celú vec. Ak rozkážete,   pôjdem s vami. Nebýva ďaleko.
    </tei:p>
    <tei:p>
     Župan pozrel na hodiny.
    </tei:p>
    <tei:p>
     — Mám pol hodiny času. Poďme. Prosím.
    </tei:p>
    <tei:p>
     Lúčka, keď videl župana s Búrošom u seba, prijal ich veľmi vľúdne.   Županovo exkuzovanie odmietol ako úplne bezpodstatné. Na žiadosť   županovu, aby prevzal stoličné fiškálstvo, prisvedčil
    </tei:p>
    <tei:p>
     aspoň dočasne, kým sa nenájde iný, ako on hovoril,   primeranejší.
    </tei:p>
    <tei:p>
     Napokon, keď sa župan pýtal, koho by mu odporúčali z terajších   stoličných úradníkov na vedúce miesto, menovali mu mňa ako dobrého,   svedomitého úradníka a človeka, majúceho svoje chyby, ale   nachádzajúceho sa na najlepšej ceste polepšenia.
    </tei:p>
    <tei:p>
     Následkom toho bol som vymenovaný za župného radcu, čo bol   počiatok mojej kariéry v republike. Župan sa rozišiel s Lúčkom čo   najpriateľskejšie. Lenže neposlúchal ani na Lúčku, ani na Búroša, ani   na mňa vo vykonávaní župnej politiky. Objedali mu uši toľkí a tak   dokučne, že, ešte mladý, neskúsený a i primäkký človek, nemohol sa im   ohnať a porobil i pri najlepších intenciách celý rad chýb. Keď poznal   už ľudí, ktorým bol dôveroval, videl pri mnohých, že neboli tej   dôvery hodni. Lenže už bolo neskoro, mnohé chyby nebolo možno   napraviť.
    </tei:p>
    <tei:p>
     Mesiace sa míňaly a pomery sa trochu konsolidovaly. Veľká väčšina   obyvateľstva našej republiky bola privyknutá na zriadenosť svojho   štátu a priklonila sa vďačne i k novej vláde, uvádzajúcej všade   poriadky, keď i nie vždy so šťastlivou rukou.
    </tei:p>
    <tei:p>
     Podvečer často som chodieval prechádzať sa s Magdou a Jelou   Búrošovie, už dorastenou slečnou. Išli sme obyčajne ulicami smerom   stanice. Hoci sme si to nepovedali, úfali sme sa, že sa tam raz   sídeme s Jankom Búrošom alebo Milošom Lúčkom, lebo v ten čas   prichádzal vlak, ktorým bol ich príchod najpravdepodobnejší.
    </tei:p>
    <tei:p>
     Stáli sme s mnohými na peróne, ktorí, iste tými
    </tei:p>
    <tei:p>
     istými nádejami poháňaní, tiež prichádzali skoro každodenne ako   my.
    </tei:p>
    <tei:p>
     Vlak sa pomaly, odfukujúc, vsunul na svoje obyčajné miesto. Nastal   pohyb obecenstva, ktoré
    </tei:p>
    <tei:p>
     sa chytro smiešalo s cestujúcimi, schádzajúcimi z vlaku. Bol šum   reči, chôdze, ale radostných výkrikov sa neozývalo, keď Jela pobehla   s vystretými ramenami, kričiac:
    </tei:p>
    <tei:p>
     — Janko, Janko prišiel!
    </tei:p>
    <tei:p>
     Utekali sme s Magdou za ňou a na šťastie ju dobehli, lebo ju   dojatie tak premohlo, že tratila vládu nad sebou a bola by spadla,   keby sme ju neboli zachytili.
    </tei:p>
    <tei:p>
     Videli sme mladého, veľmi vysokého, schudnutého, ale poriadne   oholeného mužského v ošumelej, ale čistej dôstojníckej uniforme   ponáhľať sa k nám. Y jednej ruke celembal chudým Ruksakom4, ktorý   hodil na zem a vychytil nám Jelu do svojho náručia.
    </tei:p>
    <tei:p>
     Radostné svídanie ich bolo také dojemné, že nielen Magda, ale i ja   som nemohol premôcť slzenie.
    </tei:p>
    <tei:p>
     — Janíčko, aký si chudý! A krívaš, preboha! Len keď si tu! Bože,   akí šťastliví budú mamica a otecko!
    </tei:p>
    <tei:p>
     — Zdraví ste? Jela, aká krásna slečna vyrástla z teba! Vtom   pobadal i nás a oblapil a pobozkal sa s nami ani s rodinou. Žiarilo   mu šťastie z tváre, keď sme ho uistili, že sa rodičia dobre majú.
    </tei:p>
    <tei:p>
     — Chvála Bohu, chvála Bohu! Ako ma bolelo, že som vám nemohol dať   zvesti o sebe! Ale bol som v zajatí, a myslím, že každé zajatie je   strašné.
    </tei:p>
    <tei:p>
     Utekal som vopred pripraviť Búrošovcov na radostnú novinu.
    </tei:p>
    <tei:p>
     Stretol som sa s doktorom, prichádzajúcim na voze z dediny. Volal   som naň, aby siliel ku mne, i soskočil pružne s nie veľmi uháňajúceho   voza.
    </tei:p>
    <tei:p>
     — Čože sa stalo? — zvolal na mňa. — Veď si (boli sme si pred   krátkym časom potykali s Búrošom i s Lúčkom), ani keby si bol   polmiliónový los vyhral.
    </tei:p>
    <tei:p>
     — Viac, Vladko, viac sme vyhrali! Prišiel veľmi milý človek z   vojny.
    </tei:p>
    <tei:p>
     — Kto? Azda Miloš Lúčka? — Pre vás ešte milší.
    </tei:p>
    <tei:p>
     — Tak Janko!
    </tei:p>
    <tei:p>
     — Veru, váš Janko prišiel teraz vlakom. Idú pomalšie s Jelou a   Magdou. Ja som utekal, aby som vás pripravil na radostnú zvesť.
    </tei:p>
    <tei:p>
     Búroš zastal trochu a privinul ma jednou rukou na svoje prsia.
    </tei:p>
    <tei:p>
     — Zaplať ti Pán Boh za milú novinu! Žatým vydýchol zhlboka:
    </tei:p>
    <tei:p>
     — A je zdravý?
    </tei:p>
    <tei:p>
     — Rezký a veselý je. Pravda, nejako dobre ich tam nestravovali.   No, veď to mama chytro nahradí. Zdá sa, že na jednu nohu trochu   pokrivuje. Ale možno, že to len otlak bude, lebo nemá veľmi ,nóbl‘   topánok.
    </tei:p>
    <tei:p>
     Chytro sme došli domov, aby nás nepredbehli s Jankom.
    </tei:p>
    <tei:p>
     Doktor schytil svoju vždy peknú ešte paniu, vyoblápal a vybozkával   ju.
    </tei:p>
    <tei:p>
     — Čože sa ti stalo, ty šialenec? — zvolala naň s milým   úsmevom.
    </tei:p>
    <tei:p>
     — Veru si uhádla. Šaliem sa. Prišiel nám milý, veľmi milý človek   do domu.
    </tei:p>
    <tei:p>
     — A ktože, preboha? — vyskočila Búroška a zalomila rukami. — Azda   Janko, náš Janko? — i utekala ako bláznivá von z domu na ulicu, kde   práve prichádzajúcemu synovi padla so šťastlivým výkrikom do   náručia.
    </tei:p>
    <tei:p>
     O niekoľko mesiacov neskoršie prišiel Miloš Lúčka. Ale ten prišiel   ako pán, vyobliekaný v elegantnej podplukovníckej legionárskej   rovnošate s bohatou batožinou. Bol zdravý a driečny. Čakali sme ho   všetci na stanici, lebo nás bol telegrafične uvedomil, kedy   príde.
    </tei:p>
    <tei:p>
     Jeho príchod bol smutný, lebo sa len vtedy dozvedel, že ho Terézia   opustila. Neostalo mu, ako sústrediť celú svoju lásku na dcérku a   brata. O niekoľko mesiacov by veľkú čiastku jeho lásky bola odobrala   Jela Búrošová, keby láska nemala tú podivnú vlastnosť, že jej máme   tým viac, čím viac z nej rozdelíme.
    </tei:p>
    <tei:p>
     Búroš i Lúčkovci ostali v Stráňove na svojich starých   miestach.
    </tei:p>
    <tei:p>
     Ja som vyletel z toho mesta ďalej a vyššie. Nemám sa čo na   republiku žalovať, iste by som pod Maďarmi nikdy nedosiahol takej   hodnosti, ani takého blahobytu.
    </tei:p>
    <tei:p>
     Ale preto sympatizujem väčšmi so starými úradníkmi ako s   novými.
    </tei:p>
    <tei:p>
     Ono je len raz darmo, Česi nemajú panského spôsobu. Už akí sme   boli my, takí sme boli, ale sme boli páni!
    </tei:p>
   </tei:div>
  </tei:body>
 </tei:text>
</tei:TEI>