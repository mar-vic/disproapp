<?xml version="1.0" encoding="utf-8"?>
<tei:TEI xml:id="slk194483" xml:lang="slk" xmlns="http://www.tei-c.org/ns/1.0" xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0">
 <tei:teiHeader>
  <tei:fileDesc>
   <tei:titleStmt>
    <tei:title>
     Medicína : ELTeC edícia
    </tei:title>
    <tei:author ref="viaf:41884706">
     Jesenský, Janko (1874 - 1945)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     929
    </tei:measure>
   </tei:extent>
   <tei:publicationStmt>
    <tei:p/>
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Jesenský, Janko
     </tei:author>
     <tei:title>
      Medicína
     </tei:title>
     <tei:pubPlace>
      Liptovský Sv. Mikuláš
     </tei:pubPlace>
     <tei:publisher>
      Tranoscius
     </tei:publisher>
     <tei:date>
      1944
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p/>
  </tei:encodingDesc>
  <tei:profileDesc xmlns:eltec="http://distantreading.net/eltec/ns">
   <tei:langUsage>
    <tei:language ident="slk"/>
   </tei:langUsage>
   <tei:textDesc>
    <eltec:authorGender key="M"/>
    <eltec:size key="short"/>
    <eltec:canonicity key="unspecified"/>
    <eltec:timeSlot key="T4"/>
   </tei:textDesc>
  </tei:profileDesc>
  <tei:revisionDesc>
   <tei:change when="2025-08-24">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     MEDICÍNA.
    </tei:head>
    <tei:head>
     (Skutočnosť.)
    </tei:head>
   </tei:div>
  </tei:front>
  <tei:body>
   <tei:p>
    U Bartušov kravu zdulo. Keď to mladšia dcéra Mara, stupia, chudá   dievka s tenkým hrdlom a rukami, s dlhou vycivenou tvárou s červenými   škvrnami po bledých lícach, v izbe oznámila, nastal krik a lomoz,   Starý Bartuš, hlava domu, plecnatý, územčitý sedliak s holým temenom,   hrubými gambami, šedivými chumáčmi po bokoch tvári a nad očami,   vyskočil od stola, kde večeral. Ani lyžice nevyňal zo zemiakovej   polievky, ani si úst neutrel. Utekal do maštale. V pitvore mu vliezol   pod nohy malý kraviarik Miško. Capil mu poza väzy, že nosom zaryl do   prahu a vysoký klobúčik s dierkou na samom vrchu, do ktorej bolo   zabodnuté kohútie pero, vyletel mu až na dvor.
   </tei:p>
   <tei:p>
    — Co sa pletieš? Ty papľuh! — zahučal na neho, kým sa zviechal a   revúc hľadel za klobúkom, či mu gazda neprišliapal pierko.
   </tei:p>
   <tei:p>
    Bartuška, bledá a tučná osoba, zababušená v hrubej šatke pre   bolenie zubov, s veľkým bruchom, zastanúc si do dverí, volala do   pitvora na staršiu dcéru Annu, dívajúcu sa za otcom, kam uteká:
   </tei:p>
   <tei:p>
    — Hybaj po doktora . . . Veď sa nám Citróna pukne . . . Taká je   ako tri sudy . . . Ale už ideš? . . . Chytro . . .
   </tei:p>
   <tei:p>
    Brucho sa jej vše potriaslo, čo zahovorila, vydávajúc tieto   rozkazy. Po tomto vybehla na dvor
   </tei:p>
   <tei:p>
    78
   </tei:p>
   <tei:p>
    ﻿a hlasno vzdychajúc, pozerala na svojho muža, ktorý už behal s   kravou, držiac ju na retiazke a skáčuc, ako slepý po mlákach, kĺžuc a   potkýňajúc sa neprestajne po bahne a do rozhodených klád. Prehodil   kolieska na pluhu, odkopol tu rýľ, tu motyku. Červený v tvári a celý   zapotený lietal horedolu, hrešil všetkých svätých, až Bartuške dych   zastavovalo od strachu pred Pánom Bohom. Keď sa Citrónia vzpierala,   štuchal ju lakťom, potrhával najedovaný retiazkou a fučal, ako bujak,   kým sa nerozbehli.
   </tei:p>
   <tei:p>
    — Bodaj by ste skamenely, — vyvolával na svoje dievky, mysliac, že   sú ony na príčine, — a ty ropucha, čo sa dívaš, — zakričal na starú,   — pľúca sa mi roztrhnú a ona sa díva . . .
   </tei:p>
   <tei:p>
    Stará sa strhla, ale nerozumela, čo gazda chce. Pozrela dookola,   ale sa nehýbala s miesta.
   </tei:p>
   <tei:p>
    Prišiel aj doktor. Nízky, mladý Žid s tmavožltou tvárou a zlými   zbojníckymi očami v súkennej, bielej čapici a so zablatenými čižmami.   Pustil sa behom za gazdom, vyťahujúc veľkú fľašu z kabáta.
   </tei:p>
   <tei:p>
    — Tu máte medicínu, — kričala, — z tejto jej do papule naliať . .   . Pán Bartuš! Pán Bartuš! Z tejto do papule . . . Počkajte . . .   Neutekajte . . .
   </tei:p>
   <tei:p>
    Dvíhal fľašu dovysoka a raz hore bežal za gazdom, raz dolu.   Konečne sa mu to zunovalo a odovzdajúc medicínu Bartuške, vysvetlil   jej, že všetko treba vyliať krave do papule a bude po chorobe. Pozrel   ešte raz za gazdom a kývnuc rukou, odišel.
   </tei:p>
   <tei:p>
    Starý Bartuš už nevládal. Fučal väčšmi, ako Citrónia a čím   dial, tým častejšie sa potkýnal. Zbadala to Bartuška.
   </tei:p>
   <tei:p>
    — Choď, Mara, ty, vidíš, otec nevládze, — zavolala nahnevaná na   dcéru, že sa sama nedomyslí.
   </tei:p>
   <tei:p>
    S Citróniou lietala Mara, potom Hana, potom zasa Mara. Sused   Lenčík pozrel ponad plot do dvora
   </tei:p>
   <tei:p>
    79
   </tei:p>
   <tei:p>
    ﻿Bartušovho, čo sa robí, aký je to krik, lomoz a dupot. Pribehol   pomáhať a zamenil dievky.
   </tei:p>
   <tei:p>
    Bartuš dohral medicínu a pozrel na fiasku, prevracajúc ju v   rukách. Zdvihol ju proti svetlu a tak sa díval. Pokrútil hlavou   nedôverčivo. Odštopľoval, poňuchal jednou aj druhou dierkou nosa a   zas ju zaštopľoval a potriasol tekutinou a zas ju skúmal proti svetlu   ... A ak bude ešte horšie, ■— myslel si, — môže to byť jed . . .   Krava zdochne . . . Takto ju popreháňame . .. Dá Boh, že jej to   prejde . . . Ale tuto, toto . . . Boh vie, aká ločprdina . .. Lenže   doktori sú doktori. Vedia všeličo . . . Keby toto len naliať a krava   by ozdravela . . . Treba by bolo medicínu vyskúsiť na nejakom   neužitočnom zvierati. . . Neužitočného nemám. . . Na čom, na čom? Na   akom čerte? . . .
   </tei:p>
   <tei:p>
    Rozmýšľal za chvílu oddychujúc si ešte, spotený a ustarostený. Za   chvílu si bodol prstom do čela. Znak, že si pomohol.
   </tei:p>
   <tei:p>
    Nacedil z tekutiny do hrnčeka a zavolal na ženu, ktorá Lenčíkovi   prikyvovala na čosi. S Citróniou behala Mara.
   </tei:p>
   <tei:p>
    Žena prišla a pozrela na muža svojimi skormútenými očami.
   </tei:p>
   <tei:p>
    — Na, napi sa, — ponúkal ju podávajúc jej hrnček.
   </tei:p>
   <tei:p>
    — Co je to? — spýtala sa ho.
   </tei:p>
   <tei:p>
    — Trocha pálenky. Ja som si už vypil.
   </tei:p>
   <tei:p>
    Žena vydúchla. Zvraštila tvár a odpľula si.
   </tei:p>
   <tei:p>
    — Dobré?
   </tei:p>
   <tei:p>
    — Horkasté akési, — poznamenala, — ale nie nanič ... — Ty, Bartuš,   treba Rypáka zavolať. Ten sa vyzná, — pokračovala, — u Žľabiaka   pichol zdutej krave nôž do boka a bolo. Vodičky nepomôžu ... U   Bartolomeja nebolo rady. Zavolali Rypáka a pomohol. Vieš čo urobil?   Vošiel ta rukou
   </tei:p>
   <tei:p>
    80
   </tei:p>
   <tei:p>
    ﻿a bolo. Krava ozdravela. U Hlomžíka . . . , čože to
   </tei:p>
   <tei:p>
    len Lenčík vravel? .. . Hej. Krava len prasknúť a prasknúť . . .   Tiež preháňali, ale prišiel Rypák. Spravil len kríž nad kravou,   zašomral, stiahol krave kožu na jednom boku, potom na druhom a   bolo.
   </tei:p>
   <tei:p>
    Ozdravela
   </tei:p>
   <tei:p>
    Bartuška vykukla na dvor.
   </tei:p>
   <tei:p>
    — Dievky sa umoria. Lenčík je, ani čo by ho
   </tei:p>
   <tei:p>
    z vody boli vytiahli, — pokračovala šúchajúc si stehno sukňou, aby   sa poškrabala, —• a ty si si ešte
   </tei:p>
   <tei:p>
    nevydýchol
   </tei:p>
   <tei:p>
    Bártuš skúmal gazdinú bedlivo, kedy zbledne,
   </tei:p>
   <tei:p>
    kedy ju počne krčiť, kedy vykríkne, alebo odbehne, ale ona ako by   nič. Drkotala, drkotala a brucho sa jej potriasalo, ako rozprávala o   Citrónii, ktorá toľko a toľko stála . . . Aká lacná bola, ako sa   jednako odmieňa mliekom, hustým ako smotana, ma-
   </tei:p>
   <tei:p>
    slom . . . Bože, keby sa jej len nič nestalo. — Ja by sa zmárnila,   — skončila s navlhnutými
   </tei:p>
   <tei:p>
    očami.
   </tei:p>
   <tei:p>
    Odrazu ich vytreštila, čo sa gazdovi porobilo.
   </tei:p>
   <tei:p>
    Skočil s lavice a chytiac fľašu s medicínou, pra-
   </tei:p>
   <tei:p>
    štil ju o zem. Roztrepala sa na tisíc drobných kúskov a medicína   postriekala zabielené steny pitvora. Gaz-
   </tei:p>
   <tei:p>
    da dupol po skle a kričal:
   </tei:p>
   <tei:p>
    — Pravdaže vodička, aby sa prepadla a ja s ňou,
   </tei:p>
   <tei:p>
    ak ju zaplatím . . . Utekaj pre Rypáka! Ako osoží krave, keď tebe   nepoškodila? . . .
   </tei:p>
   <tei:p>
    6 Novely
   </tei:p>
   <tei:p>
    81
   </tei:p>
  </tei:body>
 </tei:text>
</tei:TEI>
