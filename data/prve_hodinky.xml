<?xml version='1.0' encoding='utf-8'?>
<tei:TEI xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0" xml:id="slk1949508" xml:lang="slk">
 <tei:teiHeader>
  <tei:fileDesc>
   <tei:titleStmt>
    <tei:title>
     Prvé hodinky : ELTeC edícia
    </tei:title>
    <tei:author ref="viaf:34587416">
     Tajovský, Jozef-Gregor (1874 - 1940)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     2794
    </tei:measure>
   </tei:extent>
   <tei:publicationStmt>
    <tei:p />
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Tajovský, Jozef-Gregor
     </tei:author>
     <tei:title>
      Prvé hodinky
     </tei:title>
     <tei:pubPlace>
      Turčiansky Sv. Martin
     </tei:pubPlace>
     <tei:publisher>
      J. Gašparík
     </tei:publisher>
     <tei:date>
      1949
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p />
  </tei:encodingDesc>
  <tei:profileDesc>
   <tei:langUsage>
    <tei:language ident="slk" />
   </tei:langUsage>
   <tei:textDesc>
    <eltec:authorGender key="M" />
    <eltec:size key="short" />
    <eltec:canonicity key="unspecified" />
    <eltec:timeSlot key="T6" />
   </tei:textDesc>
  </tei:profileDesc>
  <tei:revisionDesc>
   <tei:change when="2025-08-27">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     Prvé hodinky
    </tei:head>
    <tei:head />
   </tei:div>
  </tei:front>
  <tei:body>
   <tei:p>
    Už som chodil druhý rok z dediny do mesta do školy, a hodiniek   ešte nič. Retiazku som síce už mal, a to čachrovaním každý týždeň   druhú a inak prepätú, ale za hodinky som sa musel hanbiť, keď ma vše   niekto cudzí zastavil a ja som mu len tak odoka povedal, koľko je   hodín. Doma tiež bol neraz krik a plač, keď mi vše na domŕzanie stará   mať odsekla, že mi na pondelok kúpi u pernikára také, čo mi budú i z   vrecka trčať.
   </tei:p>
   <tei:p>
    Starý otec ma veľmi rád mal, a ten mi aspoň vážne sľuboval, keď i   s kúpou odkladal. Že si musím i ja niečo na ne prigazdovať. A že na   radvanskom jarmoku budú lacnejšie ako v meste, nuž že až potom.
   </tei:p>
   <tei:p>
    Za prvé zgazdované musel som si však kúpiť mumák, a tak mohol som   zas znovu začať gazdovať. A keď som pár krajciarov stisol, vše som   ich musel starej materi požičať na soľ, ocot, alebo starému otcovi na   dohán, keď „drobných“ nemali. Že mi dvojnásobne vrátia. Ale dali vše   krajciar-dva navyše, a musel som byť i tým rád! A tak na strieborné   hodinky nasbierať — to potrvá večnosť. A potom ťažko sa to odkladalo,   keď som ešte rád mizol i „novotnô cukrové“, aké nám Židák na dedine   premýšľal, i zase cigaretu som už proboval...
   </tei:p>
   <tei:p>
    12
   </tei:p>
   <tei:p>
    ﻿Pred jarmokom dva týždne každý deň som krajciare vyberal, čítal,   „ako keby sa ti šly okotiť“, posmievali sa mi domáci, a krajciarov   nikdy nebolo vyše štyridsať, a celé leto som gazdoval, a za hrabačku   boli mi dali dvadsaťkrajciarnik a starý otec na mena šesták.   Nezgazdoval som nič (z čoho mi neraz prorokovali budúcnosť), iba tie   som rozmenil, aby bolo aspoň naoko viac.
   </tei:p>
   <tei:p>
    Radvanský jarmok trvá v kalendári za tri dni, v skutočnosti však   býval vtedy i do týždňa. Svet z okolitých dedín, ba stolíc rád sa tam   zaopatruje hlavne zimným habitom. I okrem toho každý má kupovať   „jarmočnô“, alebo i predávať čo-to, a kto nie, ide sa podívať, mládež   vytancovať, a je to už taký zvyk, že sú vtedy dediny prázdne — všetko   na jarmoku. Toľko sveta, že ja ako chlapec len som sa vtisol do úzkej   ulice medzi šiatre, roztiahol trochu ruky a — už ma niesli na desať i   dvadsať krokov, čo mi nohy zeme nedošly. Tak sme to robievali   chlapci, ktorí sme sa nebáli, že sa stratíme alebo nedostaneme   bočnými uličkami zase ta, kam chceme. A ja som už v tie časy, z   ktorých je moja rozprávka, chodil v Bystrici do školy a v Radvani som   mal veľkú rodinu, a keď bol planý čas, nešiel som večer domov na   dedinu, ale do Radvane.
   </tei:p>
   <tei:p>
    Však nie o tomto, ani o jarmoku chcem vám rozprávať, ale o   hodinkách. Radvanský jarmok nájdete výtečne opísaný v Laskomerského   „Rozmaroch a žartoch“, a môj životopis napíšu druhí — keď budem   slávnym.
   </tei:p>
   <tei:p>
    Ja som už tri dni býval v Radvani, vlastne na jarmoku, ale na   tretí večer mi odkázali, aby som prišiel domov, že ráno budem zaháňať   jalovicu do trhu. Za tri dni už som sa bol najedol medovníkov, dýň,   cukrového, tureckého chleba, fíg a pomarančov, že som už nemal ani   krajciara, ba som už kdejakú rodinu a známeho bol pošklbol o   krajciar-dva. A peniaze malý byť na hodinky!
   </tei:p>
   <tei:p>
    Všetku nádej počal som skladať v jalovici, poťažne v sta-
   </tei:p>
   <tei:p>
    13
   </tei:p>
   <tei:p>
    ﻿rom otcovi, či totiž jalovicu dobre predá a akej bude vôle. Večer   som teda šiel domov a bol som veľmi poslušný, a ráno zaháňal   jalovicu, že vždy bola starému otcovi na pätách, alebo ho ešte i   povliekla na kuse.
   </tei:p>
   <tei:p>
    Starý otec si totiž chcel kúpiť zimný kabát. Ale aby si jarmočníci   nemysleli, že on kvôli kabátu ide do jarmoku, nie, on ide z Bystrice   z trhu a do Radvane len tak kuknúť pre obyčaj a len tak, ak by sa   trafilo dobro vybrať, nuž nepoviem ... takto sa shovárali celý večer,   i po ceste cudzím tak rozprávali... Vlastne však preto sme šli   jalovicu predať, že bolo menej sena, peňazí bolo treba na kadečo, a i   kabát mal starý otec veľmi nanič. Myslel si, že už umrie i v tom   starom, a tak odkladal, ale keď ani za deväť zím neumieral, musel   kúpiť kabát nový, čo mu ako tvrdo prišlo pre obavu, že ho už   nezoderie.
   </tei:p>
   <tei:p>
    Stará mať sa dobadkala (lebo mala veľa otlakov) až za nami na trh   do Bystrice s košíkom na ruke, vo veľmi šedivej, až zelenej hodvábnej   šatke, schválne takej, aby sme ju mohli poznať, ak by sme sa totiž   rozišli. Rysuľu sme tak predávali, že ja som bol „za gazdu“, starý   otec a stará mať kupovali, aby sme robili lepšiu vôľu pravým kupcom,   a keď nešlo na prvom mieste, previedli sme ju na druhé, a konečne na   treťom šťastlivo predali priekupcovi na Mičinú. On nás nepoznal, ako   ľudí s druhej strany Hrona, a uveril našej bájke o blízkom   teľati.
   </tei:p>
   <tei:p>
    Oldomáš bol krátky. Chleba a funt upečenej baraniny doniesla stará   mať v košíku, nuž štyria litríkom vína ľahko to zalejú. Ale bolo sa   nám i ponáhľať na jarmok, lebo je popoludnie, a kým dôjdeme do   Radvane a kým vyberieme niečo, zjednáme, bude večer, treba sa domov   ponáhľať; takto hútali starí rodičia. Starý otec vytiahol teda z   kapsy fajočku, zapálil si, prehodil retiazku cez plece, zapäl pod   pazuchou a šli sme. Retiazkou bol by som si i ja poštrkal,
   </tei:p>
   <tei:p>
    14
   </tei:p>
   <tei:p>
    ﻿ale stará mať povedala, že sa mi to už „nepatrí“, keď chodím do   mesta do školy. Nemohol som pochopiť ešte vtedy tú panštinu, vlastne   keď som bol s nimi kdekoľvek, nehanbil som sa za nich, ba som bol   smelší i ja medzi cudzím svetom a o nikoho som sa neobzeral, ani o   pána profesora, ktorý ma i tak iba šticoval pre maďarčinu.
   </tei:p>
   <tei:p>
    Oni mi boli prví ľudia na svete: starý otec v opasku, stará mať s   kärbälom na chrbte.
   </tei:p>
   <tei:p>
    Po ceste stretali sme ľudí neznámych i známych, opytovali,   odpovedali, prezerali kúpené veci a hádali cenu; ale všetko len tak   na behu. Ba už stará mať stačila sa medzitým ešte vyvadiť so starým   otcom, že päťdesiat krajciarov nemal z jalovice tak ľahko spustiť, že   by kupec už bol dohodil, nech sa ešte trocha držíme. Potom ja som   prosil hodinky. Trochu v zlú chvíľu. Len ma tak ani sem, ani tam, že   peniaze treba na inšie, odpovedala mi stará mať. Pomraštil som sa. Že   či sa to patrí po ceste rumádzgať a ma dobromyseľne vyhrešili. Ostalo   neisto ...
   </tei:p>
   <tei:p>
    Inokedy na radvanský jarmok pršiava, ale teraz bolo náhodou pekne,   teplo a prach po ceste ako vo mlyne. Práve preto žandári okríkli   starého otca, že fajku von z úst, na jarmoku fajčiť neslobodno!
   </tei:p>
   <tei:p>
    „A veru múdre ... v takej suchote,“ a pchal fajku do kapsiôky,   dokladajúc: ,.Aspoň si dohán nevyfajčím.“
   </tei:p>
   <tei:p>
    Potom sme sa už neshovárali, lebo sme prišli do húfu a tak sme sa   len vo tri vrhy upozornili, aby sme sa nepotratili, alebo že ak by   nás roztrhli ľudia, nuž že pri moste sa máme čakať, a šli sme jeden   za druhým, tisnúc sa pomedzi svet.
   </tei:p>
   <tei:p>
    Čo sme všetko videli, počuli, kto by to stačil vypísať! Starý otec   povedal, že je to ako na súdnom dni. Stará mať sa zastarela, že či on   vie, ako tam bude. Ale starý otec doložil, že kedysi bývalo ešte viac   sveta.
   </tei:p>
   <tei:p>
    15
   </tei:p>
   <tei:p>
    ﻿„Poďme my len rovno kabát kupovať,“ hovorí stará mať. A ja som   starého otca zas mykal, kde hodinky predávali.
   </tei:p>
   <tei:p>
    Ledva sa mi dal upozorniť. „Ak kúpime lacno kabát, budú i   hodinky,“ potešil ma
   </tei:p>
   <tei:p>
    predsa. Vošli sme do prvého šiatra. Na radvanskom jarmoku
   </tei:p>
   <tei:p>
    všetci kupci vedia po slovensky, či sú z Pešti alebo Debrecína.   Čert vie, ako je to! Pýtali sme ukázať kabát zimný, na starého otca.   Retiazku vzala stará mať do košíka, a už bolo i desať kabátov pred   nami. Len sme ich tak obracali, krčili nosmi, na znamenie, že je to   lahodný tovar a sa nám nepáči.
   </tei:p>
   <tei:p>
    „Neprobovať,“ bolo heslo, „aby ti ho nejak nevtisli nasilu!“   Najprv len vybrať farbu, strih, potom na cenu sa pýtať a len tak   probovať a potom sa jednať. Keď sme sa napreberali, kupec bol už ako   na tŕní, stará mať povedala, aby sme šli i inde pozrieť. Kupec nás   zdržoval, nasilu vťahoval starého otca do kabáta, zvŕtal ho, ako mu   svedčí, pred zrkadlo postavil, že sa starý otec až ľakol, keď sa v   ňom celý videl; ale my sme len jednak šli do druhého šiatra. Tam zas   odnova všetko. A keď sme ich tak prešli päť a starý otec už bol   celkom ukničovaný probovaním, konečne sa odhodlali kupovať. Kupci tam   nemajú veľa času, všetko ide na ruvačky-mačky. Zapýtal dvadsaťosem   zlatých. Naši ani počuť a von, von, von, ta poďme! Ale nás zadržal a   nasilu vytiahol od starého otca, čo by teda dal. On, aby niečo   povedal, nuž že najviac ak osem zlatých.
   </tei:p>
   <tei:p>
    „Sem peniaze!“ vytrčil kupec dlaň a zahaľoval kabát. Ale zastarela   sa stará mať, že ona ani toľko nedá. Kupec prežrel zlosť, a že teda   koľko?
   </tei:p>
   <tei:p>
    „Nuž sedem mu je cez hlavu dosť!“
   </tei:p>
   <tei:p>
    „Sem peniaze!“
   </tei:p>
   <tei:p>
    Keby som ja bol býval na niečo súci a povedal: šesť, mohol byť za   šesť. Takto sa už nemali kde podieť a vypla-
   </tei:p>
   <tei:p>
    16
   </tei:p>
   <tei:p>
    ﻿tili sedem zlatých. Starý otec vzal kabát pod pazuchu a začalo sa   ako pri jalovici, mrcha nálada, že tam podaromnici spustil, tuto   nemilobohu veľa vyvalil, sľúbil, a skoro by sa boli povadili, keby sa   im kabát nebol páčil, vlastne podšívka bola po chuti — akási   barančina!
   </tei:p>
   <tei:p>
    Kabát teda drahý, už hodiniek neuvidím ... a taká hrča navrela mi   v hrdle od žiaľu, že ani sliny prežrieť.
   </tei:p>
   <tei:p>
    V takejto zlej vôli pokúpila stará mať ešte niektoré pletky deťom,   dievkam, a mali sme ísť domov. Hodinky som sa bál i len spomenúť a už   bolo po radosti. Ale starý otec že si veru ide trochu sadnúť, zapáliť   do fajočky, a zakaroval... Nasilu teda vošli sme do krčmy a starý   otec pýtal pol litra vína. Stará mať iba oblizovala od zlosti a   nepozrela starému otcovi ani do očú, čo on ako zpod chlpatého obočia   na ňu kukal a sa usmieval, že sa zlostí pre pol litra vína. Ja zase   som sa jeho držal, pchal ruku do nového kabáta a vravel, že je teplý.   Keď sme dopili, stará mať durila domov, ale starý otec mal ešte   dokúriť a rozležal sa mu hnev, zvrtol na smiech, že však máme   zlatovku, ako keby nám ju niekto daroval, a že on veru ešte pol litra   vína i niečo zjesť. Stará mať ostala ako sršeň, ale starý otec   zahrešil: „... sásdobronivá“ a rozkázal pol litra vína a dve porcie   bravčoviny. Stará mať až na moje prosebné ponúkanie vzala si kúštik.   Mlčky sme zjedli a starý otec platil. Zo zlatovky vydali mu ešte   dvadsať krajciarov.
   </tei:p>
   <tei:p>
    „Eh, tak dajte za ne ešte pol litra!“
   </tei:p>
   <tei:p>
    Stará mať už nevydržala. Uchytila košík a poď preč s hnevom a   šomraním a iste nám i „zavinšovala“. Mne bol i žiaľ, i bol som rád,   triaslo sa mi srdce, a keď sa starý otec jej hnevu smial, smial som   sa jemu kvôli i ja, a už myslím si, že takto bude niečo i z   hodiniek.
   </tei:p>
   <tei:p>
    Keď sme dopili a starý otec bol už dobrej vôle, tackali sme sa   von. A ja som už mal premyslené, že prednesiem
   </tei:p>
   <tei:p>
    2 Žliebky.
   </tei:p>
   <tei:p>
    17
   </tei:p>
   <tei:p>
    ﻿svoju prosbu, lenže — hľa! stará mať čakala nás pred krčmou a   nadala nám do „hltákov“, dohovárala starému otcovi, že sa opil, a   tisla ho ako krepého cez národ von za most a tak na Uhlisko (veľkú   pažiť), kde boly kolotoče, panorámy, planéty, kde ukazovali akúsi   peknú kuchárku z Bystrice, ktorá sa cez jarmok premenila od spodnej   poly na páva; chlapa, čo mal iba dvadsať rokov a vážil tri centy (pri   ňom si ženy do dlaní čosi smiešneho pošuškávaly). A krik, spev, rev,   piskot, devätoraká hudba a každá inú nôtu, k tomu vykrikovanie,   vábenie a medzi to „varme virš!“ (teplé párky). Inde zas pár koní   nemohlo vytiahnuť komedianta, čo sa brca chytil a nohy pod kolenom za   váhu zapäl. Krik, lomoz, až v ušiach trhalo. Stará mať tiskala ta,   preč, preč od toho, ale starý otec len predsa chcel aspoň očima hodiť   po čom, po tom a vydriapal si z jej ruky rukáv a poď k panorámam. Ja   som, rozumie sa, tiež s ním držal. Žiaľ ma prešiel a počal som mu   rozprávať, kde čo a za čo sa dá počuť, vidieť. Ale stará mať hneď ma   okríkla a ja som začúchol. Takto rozstrojení došli sme pred panorámu,   kde dvaja vykrikovali, vyvolávali, vábili svet, ako im len   zachrípnuté hrdlá stačily, a popri tom ukazovali na „murína“, koľko   má rokov, aký je mocný, a kto sa s ním popasuje a ho o zem hodí,   dostane zlaté hodinky s retiazkou, a ich i vytŕčali, jeden jedny,   druhý druhé. Dedinčania sa však ťažko odvažovali, lebo rozchýrili, že   má čary pri sebe, s čertom rodinu, skazí ťa, nejdi.
   </tei:p>
   <tei:p>
    „No, hľa, vidíš, tu máš hodinky, Jožko, a to hneď zlaté,“ povedal   starý otec, „keby si ho uvládal.“
   </tei:p>
   <tei:p>
    „Keby ste ho vy, ja by mu nohu podchytil,“ navrhoval som ja.
   </tei:p>
   <tei:p>
    „No, ba len by si netáral,“ odpierala stará mať.
   </tei:p>
   <tei:p>
    „A čo sa nazdáš, mati, že som ja už taký slabý! ?“ počínal sa   spierať starý otec. ,,Nože ma pusťte bližšie, nech
   </tei:p>
   <tei:p>
    18
   </tei:p>
   <tei:p>
    ﻿ho vidím, pľuhavstvo čierno,“ kliesnil si cestu pomedzi divákov.   Tí sa rozstúpili a obzerali si nás. „A toho sa bojíte?! Nuž veď je   len ako kŕč opálený! Daj sa ti mi svete, aký chlap! Starý som,   šesťdesiatpäť rokov mám, ale ak ho ja ešte chytím ...!“ počal zvŕtať   palicou proti panoráme.
   </tei:p>
   <tei:p>
    Tí hľadia na nás a začnú volať: „No, no, poďte, starý!“
   </tei:p>
   <tei:p>
    Murínik si kúril cigaretu a usmieval sa.
   </tei:p>
   <tei:p>
    Niekto sa posmešne ozval: „Ujček, nože ho, no!“ a každý niečo.
   </tei:p>
   <tei:p>
    Stará mať nevedela od zlosti, čo komu skorej odpovedať, lebo starý   otec už šiel na stupky, kabát som mu ja už zpod pazuchy bol vytiahol,   a len ma tak triaslo od strachu i od úfnosti.
   </tei:p>
   <tei:p>
    „Ja viem, ako ho mám chytiť!“ kričal starý otec a čím diaľ, tým   viac rozchodilo sa mu víno po žilách, ako starej materi zlosť.
   </tei:p>
   <tei:p>
    Strhla ho dolu a začala mykať, on sa jej bránil, i cudzí vše   postrčili; krik, trma-vrma, upozornili sme všetko na seba. Komedianti   sa už úfali, murín sa usmieval, pošibkával si paličkou po krátkych   červených nohavičkách, vytŕčal biele zuby, škeril červené gamby, a   bolo smiechu a kriku, že sa tomu zvedavo prizeraly už i opice na   šiatri. Stará mať trhala starého otca; on sa nahneval, počal sa jej   brániť.
   </tei:p>
   <tei:p>
    „Nedajte sa!“ posmeľoval ho svet.
   </tei:p>
   <tei:p>
    Ja som už reval, plakal, starý otec súkal rukávy, že on vie, ako   ho má chytiť. Svet si už bol počal kartičky kupovať a tisnúť sa dnu,   že sa bude dívať. Komediant bol by rád ubezpečil starú mater, že   starého otca bez ublíženia položí murín na zem, len aby svet šiel   dnu. Ale starý otec už namiesto s murínom pasoval sa so starou   materou. A keď ju pustil, vyhrážal sa murínovi palicou, ako keby mu   ten bol ublížil.
   </tei:p>
   <tei:p>
    2*
   </tei:p>
   <tei:p>
    19
   </tei:p>
   <tei:p>
    ﻿Konečne nás utíšili žandári. Starý otec i pred tými rozpovedal, čo   chce, ale že ho žena nechce pustiť; ale tí sa ani neusmiali a len ho   tisli do chrbta a ta, ta domov.
   </tei:p>
   <tei:p>
    Starý otec dal si povedať a s veľkým krikom, vyhrážaním šiel za   starou materou; vše sa za ňou podal (ona pobehla), že ju zatne   palicou, vše počkal na mňa a začal:
   </tei:p>
   <tei:p>
    „Syn môj, akú mi hanbu pred svetom spravila... Počkaj, bude z   chrbta bubon, keď domov dôjdeme!“
   </tei:p>
   <tei:p>
    Stará mať zvrtla na dobre, že veď čo by ju bolo doň, „keby to s   človekom, ako my, ale s takou pľuhou, čo je ako opica, by si sa šiel   pred toľkým svetom, ty, starý človek a gazda ...“ atď. miernila   hnev.
   </tei:p>
   <tei:p>
    Ale starý otec sa tak ľahko neutíšil, a keď sme už vychodili na   cestu, zastal, vydýchol si, zvrtol sa: „Just, aby si vedela, že mu   idem hodinky kúpiť!“ a poď behom a ja s ním a kúpili sme hodinky.   „Len také lacné dajte, tomuto môjmu chlapcovi.“
   </tei:p>
   <tei:p>
    Ja som mu hneď na mieste ruku bozkal, od radosti mi slzy tiekly a   starej materi (ktorá šla za nami, aby sme sa predsa len nejako   nepustili za pasy alebo nevošli ešte do krčmy) som ich už zďaleka   vytŕčal. Ani nepozrela na ne, ani slova mi nepovedala, ale vinila z   „hriechu“ i mňa.
   </tei:p>
   <tei:p>
    Keď sme šli vedľa panorámy, starý otec sa nezdržal povedať:
   </tei:p>
   <tei:p>
    „Keby si ma bola pustila, ty staryga, mohol som vyhrať, mohol som   mať zlaté; za toto daj pol štvrtej zlatovky, a čert vie, či sú ešte i   strieborné ..
   </tei:p>
   <tei:p>
    „A či ty vieš, aké ten môže mať čary pri sebe?“ trafila na strunu   stará mať, a starý otec sa veru zamyslel, že ak ozaj...
   </tei:p>
   <tei:p>
    Ako sme došli domov, to by bolo dlho a nepatrí ani k tomu, ako ani   mnoho toho, čo som pospomínal pritom, ako som ja prišiel k prvým   hodinkám.
   </tei:p>
   <tei:p>
    20
   </tei:p>
   <tei:p>
    ﻿Ale zato, ako sme ich kupovali, sme sa dlho i so starým otcom   hanbili a radšej nedopustili o tom reči.
   </tei:p>
   <tei:p>
    (Smutné nôty, L vyd., 1921.)
   </tei:p>
  </tei:body>
 </tei:text>
</tei:TEI>