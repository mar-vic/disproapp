<?xml version='1.0' encoding='utf8'?>
<tei:TEI xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0" xml:id="slk1946541" xml:lang="slk">
 <tei:teiHeader>
  <tei:fileDesc>
   <tei:titleStmt>
    <tei:title>
     Bača putera : ELTeC edícia
    </tei:title>
    <tei:author ref="viaf:56641816">
     Rázus, Martin (1888 - 1937)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     38636
    </tei:measure>
   </tei:extent>
   <tei:publicationStmt>
    <tei:p />
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Rázus, Martin
     </tei:author>
     <tei:title>
      Bača putera
     </tei:title>
     <tei:pubPlace>
      Turčiansky sv. Martin
     </tei:pubPlace>
     <tei:publisher>
      Matica slovenská
     </tei:publisher>
     <tei:date>
      1946
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p />
  </tei:encodingDesc>
  <tei:profileDesc>
   <tei:langUsage>
    <tei:language ident="slk" />
   </tei:langUsage>
   <tei:textDesc>
    <eltec:authorGender key="M" />
    <eltec:size key="short" />
    <eltec:canonicity key="unspecified" />
    <eltec:timeSlot key="T6" />
   </tei:textDesc>
  </tei:profileDesc>
  <tei:revisionDesc>
   <tei:change when="2025-08-19">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     BAČA PUTERA
    </tei:head>
    <tei:head />
   </tei:div>
  </tei:front>
  <tei:body>
   <tei:p>
    I. Blesk? — Nie je pes, a verte, ani vôl, lež poctivý kôň...   Niekdy vzácnym bol, strunistých nôh a nedostižný v cvale. Veľký pán   si ho vradil do maštale, livrejný sluha leštil čiernu srsť — a cukrom   chovala ho jemná hrsť, dlaň mäkká, vonná hladila mu šiju. Vhupla naň   dáma? Hrdo niesol si ju, až hraly žilky — ihral každý sval, keď   preberajúc do diaľ zarechtal... Však zašlý časy — ruže na horách: pán   v Monte Carlo, v panstvo udrel krach, a márnym údiv, márnym des i   fuky, šiel plnokrvný kôň náš z rúk do ruky, i poznal v gazdoch veru   všaký hyd. Do fiakra ho kúpil starý Žid, keď zodral ho — poď, — dal   mu kantár nový, na jarmoku ho predal sedliakovi. Tu poznal, ni kôň   nikdy nevie dosť, a prešiel ťažkou školou na starosť. Hej, poznal —   cviky drúkom ako svištia, a z náboženstva — Pána Boha, Krista, až   sekalo to v krížoch bôľne — oh!
   </tei:p>
   <tei:p>
    Lež Boh je dobrý — ked už letel s nôh, z ľútosti — skoro len tak   za vera — vzal si ho bača, Adam Putera, vraj môžbyť z neho niečo v   dobrej paši! Od tých čias tu sa pasie na salaši, v strapatých horách.   Oo si lepšie priať? So všetkými je dobrý kamarát, i s ovcami, i s   kudlatými psisky. Zabudol rúče žitia na útisky. Už nesčítať mu ľahko   všetky rebrá, len z čiernej srsti kmitá posyp striebra: niekdy bol   vraný — teraz Sivko je! Jak človek, i kôň príde na svoje... Nuž   prišiel i on. Po tom behu rezkom zbudlo mu meno, hoc viac nie je   bleskom, pomaly ťahá voz, keď nezve hrant, nadol v ňom syr a nahor   proviant. Len kedy-tedy iný náklad vozí, tu paroháča, tu zas dve-tri   kozy, jak prialo šťastie — lovcov svätá ctnosť. I teraz tu sa baví   spoločnosť: pán farár, rechtor, notár z Kadlubian, i chýrny jáger   Kalčo, zvaný Ján, čo medvediska vykopať chce v zime. Pri vatre práve   plnú fľašu trime: — Na dobré zdravie! — Na váš úžitok! — a   zlo-lo-logá hrdlom žhavý tok. — Eh, bohuprisám, to už dodá vlády! —   vypne sa Kalčo. Jak Blesk, tak je mladý. Zažil si svoje, prežil tri   ženy, i oplešivel a je — blažený, ak fajka dymí, fľaše kmitne svit.   Hoj, vie sa ten chlap ešte zanietiť od pevných piat až hlavy do   temena, i mykne fúzmi, čo má ani mrena, pýr sadne v tvár — zrak šibne   sokolí, keď čierny Kastor vedľa zaškolí. Kadečo jak päsť — iste   poviete,
   </tei:p>
   <tei:p>
    však on ho nedá za nič na svete! I teraz pohľad radosťou mu plný,   jak šteňa medzi psy tam na úslní sa vyťahuje. Blesk ho oňuchá, či   pošepne mu čosi do ucha? Na pažiti sa spinká presladko. A Kastor ani   dobré dieťatko, prižmúri očká a zas pootvorí, s rozkošou pije vzduch,   čo dýšu hory, naslúcha hudbe vôd, čo hrá, jak on chce, kým kdes’ hen   z grúňa hrkotajú zvonce. Vrzg? Na kolibe dvercia priviera chlap ani   jedľa, Adam Putera. — Nuž daj Boh šťastia! — a na porisko valašky   vzprie sa mocné chlapisko u panstva, ktoré víta v božom mene. Vlasy   jak žúžoľ, čerstvo namastené, oči jak oceľ, húžvou sval na sval, jak   by tie bralá päsťou drviť mal. Klobúčik nabok, zdobný granátkami,   opasok, kapsa, remeň — blancier samý, krpce, ak hne sa, hrknú   podkovou. A oheň práska vatrou hotovou, vôkol nej panstvo, veselé už   — haj! — Eh, tys’ to, bača? Pane Bože daj! — zazdravkajú si a reč   hneď je sporá, vravia, až hukom ohlási sa hora, chichotom — zdá sa —   hrebeň jej až sinie, jak hodujú si hentam na čistine: krehunký farár,   s pohľadom jaks’ mdlým, okrúhly rechtor, s pekným podhrdlím, i fuzáč   notár, mládenec bez hán, a slávny jáger Kalčo, zvaný Ján, i prikývnu,   zas hádajú sa o vec. Medzi nich vhupne bača, mladý vdovec. Mal ženu   jak lusk, krásnu ani dámu, však pri pôrode tak rok umrela mu, nuž   čože robiť z duše otrasy?
   </tei:p>
   <tei:p>
    Pochoval Hanu — novú hľadá si. Veď čo by vyhral, hoc by smútkom   klesol? Radšej si zájde do dediny pre soľ, posedí v krčme, potom v   dúpku skoknom nakukne niekdy do rechtorov — oknom, či Hanka spí a či   ju prikryť načim? Ak áno — tak ju poprikrýva dačím. Však dievke česť   a žiadna pohana! Je verná v službe a dá na pána. Lež o tom — potom! —   Adam, bača, čuješ? — rečie pán rechtor, — a nás prenocuješ? I jáger   Kalčo zrakom zakosí: — Vyjdeme so psy ráno za rosy... — Nuž, — Putera   sa najprv s fľašou láska, dohánu pakle strká do opaska, — či   prenocujem? Bohuprisám, že či? Pán rechtorko, ba načo také reči? Len   soženieme, pôdoj odvarím si a najeme sa, páni, z plnej misy. Halušiek   chcete? — Chceme, keď nám dáš! — Dám, akých nejel ni kráľ Matiáš. Len   pozhovenia ako chleba smidu. Hľa, večerí sa! Už i ovce idú...
   </tei:p>
   <tei:p>
    A ozaj hrkot z grúňa čuť vždy väčšmi, kým zazoria sa bralá medzi   rečmi, s hôľ rozkydaných ťahá dychom chlad, silnejšie hučí v diali   vodopád. Končiare hádžu tôňu na dolinu, i vatra má už farbu celkom   inú, nálada lovcov stúpa zvesela ... Tri veľké psiská zrazu   dotrielia, jak gule snehu váľajú sa nadol, kde Kalčov Kastor na pažiť   si sadol, farárov kopov ostro jastrí zrak, rechtorov vlčiak zavyje   jak drak a vypne chrbát notárova doga. Pán notár ešte práve z fľašky   logá,
   </tei:p>
   <tei:p>
    blkoce vatra, vôkol tínom-tánom. O tom je reč, kto v obci väčším   pánom — krehunký farár, s pohľadom jaks’ mdlým, okrúhly rechtor s   pekným podhrdlím, či fuzáč notár, mládenec bez hán? — Najväčším pánom   ja som z Kadlubian! — bijú sa v prsia jeden, druhý, tretí... A tu pes   na psa ani strela letí, ovce sa rúče do košiara sypú a starý Kalčo   nedá pokoj vtipu. — Počkajte, páni, — bafká vážne Ján, — najväčším   pánom obce Kadlubian, ak chcete vedieť, hneď sa to tu rieši: nechže   ten, koho pes je najmocnejší! Dobre, ha? — Dobre! — A ty čo na to,   Adam? — Nuž čo ja? Rada nad zlato! Lež dnes tu všetko prebačujem   stojky. Odpusťte, páni, opatrím si dojky! Pod ovce sadnúť nie jak ku   kravám... — No, pristávaš aj ty, čo? — Pristávam!
   </tei:p>
   <tei:p>
    Kým bača berie ovce, ktorá dojná, pod košiarom sa rozzúri psia   vojna. Zvedavo fľochnú bodrí valasi, i honelníci zboka stoja si. Len   kônčo Blesk sa jaksi divne chová, baví ho — ľalať — hlava rechtorova,   vlasatá, bujná, hoci šedivá. Díva sa na ňu, zerdžiac, zadíva, jak   trávnatým by kopcom ona bola. V zraku hrá, v ušiach strihá dobrá   vôľa, a slintá huba — ňuchá sladkú vňať? Vtom skočí... — No-no,   bysťubohu, stáť! — okríkne rechtor koňa, až sa schveje. Blesk   počúvne, veď vidí, aj tak zle je, pekelný brechot bralá rozšteká,   nuž, odtiahnuc sa, erdží zďaleka, jak by sa chechtal na tom   klboovisku.
   </tei:p>
   <tei:p>
    Po zemi živá hrča — pes na psisku svíja sa, zmieta, vyje v besnom   vzdore, raz bieli sú a hneď zas tmaví hore. Zahraj a Lapaj s krepkým   Dunajom nedajú salaš len tak v prenájom hocakým prišom, panským ešte   k tomu. — Prichýlime ich? Vyhryzú nás z domu! Získajú baču, a sme   hotoví! Isť svetom, či dať sadlo šarhovi? Ih, sto striel! — a už udrú   v bodrom duchu vyskúšať zuby tamtým na kožuchu: — Co ty tu ? A ty...   a ty ... a ty, priš ? Praceš sa, pankhart, domov? Odkúriš? Kto   rozumie, ten iste čuje z jarku: vy chcete azda požrať našu psiarku:   Ih — hav, hav! Však vtom vzchopia sa i tmaví, vrhnúc sa srdno biele   na ohavy, hoc na ich hrdle ostré bodláče. Kto dostal v klbku, nabok   odskáče, oblizne krv a zas sa besne vrhá. Už jeden-druhý dotrhaná   mrhá, a nedá sa, a zubáľami češe. Brechot len stúpa, už i hora breše,   i mesiac, čo sa dvíha zpoza hôl, na všetky lásky dneska zabudol, a   rafe... Lovci v to zas: hala-hala! — Pozrite, jak môj toho Dunča   váľa. Hej, to je vlčiak! — Což! Lež kopov môj! Hľaď, už je hore! To   je pes na boj! — To veru! Však mu Zahraj črevá zmogá! Lež hľaďte, jak   sa perie moja doga, smetie ich, hoc sa rútia so troch strán!   Najväčším pánom ja som z Kadlubian! — Eh, už ti leží! — Pánom ja som!   — Ba ja! Vtom bača, keď už brešú aj tí traja, schytí kyj, tvrdé   popľuje si dlane: — Eh, bysťu, však mi už psa neostane! — zatočí   drúkom, pustí ho, až zsviští.
   </tei:p>
   <tei:p>
    Už iba Zahraj zbudne na bojišti a drobný Kastor. Ostatní sú vbok.   ten kožuch sšíva, onen rovná krok, kým lovci kričia: — Beda, jágre,   beda! Tvoj Kastor v ťahu! — Ó, nie! Ten sa nedá! A ozaj druzgoň s   brechom do sto striel pristúpi psíča, obhrýzť by ho chcel, však keď   si myslí — porúča už, štverák, zavesí sa mu jaksi na pažerák pod   obojok, hoc pichá ostrým koncom. Opála Zahraj ani krava zvoncom,   zúrivé driape, prudký na žlči. Vtom, padnúc na zem — desne zachrčí...   — Hej, chlapci, zle je! — zhučí po hore. Pysk rozzeviť ver’ musia   potvore, bo Zahraj jakživ nepreskočí brázdu. Trasúc sa, Kastor ľahne   k nohám gazdu. A hrdo mrká Kalčo, zvaný Ján: — Najväčším pánom ja som   z Kadlubian!
   </tei:p>
   <tei:p>
    A vatra blčí, sova húka z hory, v tajomných výškach blysnú   meteory, pri haluškách sa hmká ospalo: — Len keď sa ešte horšie   nestalo! A bača núka — jedlu žiadna hana: — Prinesiem, páni, ešte do   vahana! Len jedzte!... Tu mu starí hriešnici: — Veď keby to bol baran   v žinčici! — No, daj sa svete! — Adam na to: — Bude! Však na salaši   nemám. Ani v sude. — A keby, páni, vám by iste smrdel! — Nuž nájď si!   — Nájdem do rána, hoc kŕdeľ! — Na, tu máš zlatku! — rechtor vyhlási,   keď chvatné ho vtom čosi za vlasy: — Tí, tristo bohov! — Smiech sa   rozhúda. — Veď je to, Adam, tvoja obluda! Blesk! — zaženie sa na   koníčka vzteklo: — Co som ja — šop, ha? Ideš mi ho v peklo!
   </tei:p>
   <tei:p>
    Ten pochopí, až zreve naňho: — Coki! A lovci? Tí sa chytajú až v   boky. I valasi, i drobný honelník... — Nič to, pán rechtor, Blesk má   taký zvyk ... vyvráva bača. — A kto za zvyk môže? — No, dobre, Adam,   daj sa ty svliecť z kože! Však šticovať mňa, tvojho rechtora? —   Veďuž-veď, pôjde so mnou, potvora!
   </tei:p>
   <tei:p>
    I hasne vatra. Chasa stará-mladá tam v kolibe sa rúče poukladá.   Zapíli chrapot. Kams’ sa poberá len bodrý bača, Adam Putera, kým   mesiac pláva po nebeskom štíte: — Dobrú noc, páni! Ráno   nezaspíte!!
   </tei:p>
   <tei:p>
    II. Na koni so psom stúpa bača náš a sladký mier sa spúšťa na   salaš, jak si tam stojí v kúzle svetla, v taju, ramená hôľ ho azda   čičíkajú. I ovce spia. Ak hľadíš, povieš — skaly, v košiari tak si   pekne políhaly. Ak zhrkocú, len sny ich zbadúria. Maco? Ten nejde —   má dosť hafuria. Psi nevetria a mali chvíle horké. Dva bieli ležia na   poriadnej svorke, kým panskí strážia vatru, pokým horí, a tiež sa idú   oprieť kade-ktorí. Už iba bystrín hučí žaratok a počuť chrápať dvoje   prasiatok, čo chová Adam z takých kučernatých, to zabiť, to zas   predať na Všechsvätých. I chrapkajú si. Lež čo prasiec pár? V kolibe,   tu je v práci cirkulár! Po toľkých škriepkach nasníva sa toho,
   </tei:p>
   <tei:p>
    a zjedlo sa i vypilo sa mnoho, nuž blysnú v duši všaké obrazy,   Kalčo? Zrie zas, jak Kastor víťazi, hoc berú si ho psiská jak ľvy   zboku. Farár? Predáva býčka na jarmoku, jedná sa, pritom s dobytčaťom   mazne. On to má radšej ako všetky kázne, bo na hoviadku prírast jaksi   sporší, kým ľudu čím viac kážeš, tým je horší... Rechtor? Pán syn mu   má prísť zďaleka, nuž prasiatko mu on sám vypeká, a ružový už úsmev   na pekáči, len kujon — nejde! To ten vahan tlačí! A fuzáč notár snije   tiež, jak vie, on takto rád má krajšie pohlavie, nevestu Evu už, hľa,   drží, už ... keď, kdesi-čosi, prikvitne jej muž! — No, tu máš — dať   ujsť takej lanke mladej! I vo sne zle, ak ostane len nádej, kto   zachrapká, kto tichunko sa sčúši kravičkou božou v jarku na lopúší...   Adam? Ten, bysťu, inakší je chlap, on radšej nespí... Pohne koňa v   trap, čo hoc je v rokoch — nesie, bohuchvála! Za nimi Dunaj po doline   cvála pomedzi sihlu, skaly našedé, tu ani sudy, tu jak medvede... V   hore sa veru stretnúť s všeličím pod tajným chvojím — bujným   rebričím, nuž pobehne, i pobaví sa trochu, i zabreše, zas oblíže si   knochu a počká pekne na tých v rezkom stupe. V šumiacich vodách   mesiačik sa kúpe, lež bača Adam, čo sa toho týka, vie, čo sú gajdy —   no, nie romantika, jemu je jedno — bralá-nebralá, len by sa duša k   čomus’ dostala — či po brvne už a či po íverke.
   </tei:p>
   <tei:p>
    Má na Šuňavu, — však prv ku frajerke, jej obrázok mu jaksi v srdci   dlie. Nesie jej hrudku syra v cedidle, azda mu takto skorej uverí. Ak   netreba jej — dá to materi, a dcéra poslúchne, čo radí mať... — Tak   na fašiangy môžme sa i brať, — ak nezlapá ma žandár, neposadí... No   tak, či netak — nieto inej rady! — húta si Adam: — ináč žiť len kára.   Chceš trochu tepla — trafíš na notára. A svoje je len svoje, páper z   husi, i vybiješ to, milovať ťa musí, ostatné, pravda, vždy je u Boha!   I menuje sa ako nebohá, tá bola Hana — Hana je i táto. A rechtorka je   pre ňu dobré dláto, ona jej iste do tej hlavy vdlabe, čo treba vedieť   v domácnosti babe. Dievka je driečna a má dobrú školu. A nepríde mi   ani na dlaň holú, i chalupa je, jest i niečo rôľ. Chlieb, ten má   istý: vyžijeme z hôľ... vypráva si, i druhom. — Od tej jari je,   pravda, v hneve so mnou richtár starý. Raz hrniem s kŕdľom — Boh ma   nestrestá? do cesty vhupne jeho nevesta, ancikrist! Dunaj, ty vieš   jak, i kde to! — Hej, Adam, bača, aké bude leto? — nakriví hubu, oči   naškerí. — Eh, reku — strela tebe v materi, — zahrmí vo mne, zrakom   zmeriam suku: Chceš vedieť, Zuza? — Chcem! — Nuž vystri ruku! A ona,   že ja v zmätku nejakom. Prasknem jej jednu na dlaň kyjakom, — na!   Pamätaj to aspoň do utierne! Ak očernie ti, Zuza, bude čierne... Ak   zmodrie, nuž — jak oko v tvojej hlave.
   </tei:p>
   <tei:p>
    Ak ozelenie? Bude zelenavé, vieš?... Bolo z toho! Richtár: —   Pôjdeš, pliaga! No, dobre, ale kto tak mlieko skľagá? Kto vyrobí syr,   mastný, nalepký? Kto parenice krajšie, oštiepky? Kto pozná gazdu, a   to podľa mena, po kožke z ovce, hoc už vyrobená? Kto? — pošomre i   zamýšľa sa na tom. Valaškou pohne koňa, porišťaťom, čo zpod pazuchy   po boku mu svisá: — Nik, bohuprisám! Blesk, hop — nebojím sa!
   </tei:p>
   <tei:p>
    I vyjdú z hôr a zve j e teplý van, zrieť poľa, však i veže z   Kadlubian, strechy a domce, kde ľud tichý, umný. Odbočí Adam, radšej   ide humny. V krčme je svetlo, a to neraz svorou. A Blesk zná kratšiu   cestu do rechtorov, pod oknom stane, staré nohy stančia. — Hej, Anča,   — klope Adam, — Anča, Anča! — napína oči, uši, ba i nos: — Drichme   jak klada? A či u nej ktos’? Na pomoc nech mu hoci všetci svätí, ak   dostanem ho — napravím mu hnáty! Hej, Hana!! Posteľ zvŕzga: — Kto je?   Kto je? — Ja, Hanulienka, potešenie moje! — Ach, Adam?! — A už staré   rámy hrknú. — No, chytro! — Len čo zahodím si sukňu! — Na, hrudku   syra! — Ak nás rechtor splaší! — Co? Lári-fári, ten je na salaši!   Poď! — Veď nás iste vidí voľakto! — Ba nepleť! — chvat ju, a jak   mačiatko nesie už z okna teplú, prostovlasú pod kôlňu. — Dievča, —   šepce, — nemám času. Však idem vedľa... — Kam? — Nuž ovce hľadám   Zajali mi ich! — Adam! Adam!! Adam!!! — odvíja sa mu z tvrdých   oblapov:
   </tei:p>
   <tei:p>
    — Do basy pôjdeš!! — Veď to pre chlapov! Kto neskúsil — nič nevie.   Aké divy? — Ba povedz: ani ženu nevyživí, hahaha! — Však si umná,   nebesá! — Nie? — Na fašiangy soberieme sa? — Keď si len vdovcom! — Tu   máš! Je to srok?! — Azda mám detí plný záčinok? Lež, Anča, ukáž oči —   celkom blízko! Vraj nadchádza ťa ten náš notárisko... — Mňa? Áno,   haha! — Kedy? — Uhádni sám! — Ty nedrážď, lebo, kristubohuprisám,   zdrúzgam ho! Mesiac zblúdi za oblaky, a oni šepcú ako takí, takí...   Ono je Adam súci za vohľača, nekrivo, že je mladý a už bača, pri   takej dievke ’ký div, ak chuť zmlanie?! Ver’ nešiel by, nech nie to   povolanie. Lež musí — musí, keď čas uteká, a na Šuňavu cesta ďaleká.   Pohladká milú, prituľká ju k sebe, i hne sa, keď Blesk kopytami   zhrebe a Dunaj chvostom zmrdá — vykrúca. Hja, márnou láska, hoci   horúca! — Tak s Bohom, Anča! — ovije jej šiju, jak oknom vzal, i   oknom vyloží ju, vyhúklu — páperom ju vyfúkne. Len vyzlečie ju skoro   zo sukne, až strach v tom zraku, smiechy napilom: — Nuž s Bohom,   Adam! A krk nevylom!!
   </tei:p>
   <tei:p>
    Klop-klop-klop kopýt. Človek sotva tuší, už zaberajú brehom po   návrší, kade sa do dial’ poľná cesta vinie. Trap prudkým, najmä popri   cintoríne, pár líp v ňom, hrádza, súca opravy, pre ľudí miesto, však   i pre kravy, čo aj to kvietie skromné s hrobu spasú.
   </tei:p>
   <tei:p>
    Nech nie ten kôň, tak nečuť ani hlasu. Obzrie sa Adam — chvíľa deň   mu trvá: nevolá naňho Hana? Tá-tá, prvá! Desiaty hrob hen zkraja, jej   je, žiaľ! Jak verný manžel, kríž jej vykresal z javora. Toho však i   hodna je: ona mu priala — on jej dopraje, nech svieti jej tam večne   božia sláva! Dve ťažké slzy utrie do rukáva a bodne koňa krpci — ujsť   z tých hmiel? Blesk? Jak by sa mu prihovoriť chcel, zarechce... On   však zamýšľa sa. Na čom ? Na druhom svete, či tiež bude bačom... Jak   to tam? Jak? Jak? — v hlave sa mu moce: či musí vydať počet z každej   ovce, čo ukradli mu, i čo vzal si on? A ako bude s láskou napokon,   keď postaví sa pred večného Pána? Čo ostane mu zo žien, ktorá Hana?   Tá prvá a či táto druhá! Lebo — bez lásky, bysťubohu. — aké nebo? ...   vŕta a vŕta, hoci myseľ mdlá je! Tak prejdú jarky, lúky, lesy, háje   cez všaké húšte, kriaky, borievky... Tu nie je už čas myslieť na   dievky. I napne Adam uši doďaleka, či nečuť hrkot, či pes nezašteká?!   No, nič... on jednak utkvie na úbočí a ako husár ľahko s koňa skočí,   pohladí Bleska po prekrásnej hrive, potľapká psiska, rieknuc   prívetivé: •—Pôjdete domov! Dunaj, cestu znáš, len rovno, rovno,   rovno na salaš! A oni slúchnu, lebo slovo platí, na úzkej prti zmiznú   kamaráti, Adam už sám... I hne sa, zdlži krok, jak duch sa šinie   kamsi vozvysok,
   </tei:p>
   <tei:p>
    nepočuť, ako stúpa v mäkkom mochu. Dolina... vpravo vidieť širšiu   plochu a na nej salaš, kde spí bača Gdol. Ten sa mu oviec tiež dosť   nakradol, a človek, ak oo má, — nuž nesmie stratiť. Adam nie krasť —   len svoje chce si vrátiť, ked s kroka na krok pozorne sa spúšťa. Noc,   jak by si len zaviazala ústa, intímne svetlo prší — našaré, a hviezd   až tknú sa zrutné končiare, len keby psiskom podrezal ktos’ žily!   Vtom zhučí brechot. — Už ma zavetrily! Nehne sa Adam — múdro predísť   zlému. Vie — nepôjde on? Oni prídu k nemu! A vskutku trielia. Siahne   do kapsy. On nevedel by, ako získať psy, keď iní môžu získať múdrych   ľudí? Ak má čo dať — dá — ten ich neošudí, valašku pritne na   smrekovom pníčku. — Hej, Bodrík, Zurval, Tisa — po rezníčku! Tí   zml’asknú, veru chvíľa prekrátka, a už sú všetci ako jahniatka, ich   známosť ani čo by aká stará: odprevadia ho rovno do košiara. Z koliby   iba chrapotu čuť hlasy, nuž: jeden, dva, tri, štyri, — odčíta si a   prehadzuje ponad lesice, tu barana a tu zas — jahnice. A jak ich   lapá, — päť, šesť, — rukou pravou, najprv im radom vypchá zvonce   trávou... I šiel by už, no akosi mu ľúto: — Len ešte túto! A keď tú —   i túto! Sedem ... hm, osem, aj ty... deväť, dosť... Cím viac ich   vezmem — väčšia bude zlosť! Preskočí lesu, šustne ovciam soli. Tie   idú za ním, jak by jeho boly, dobre mu krpce nevyzujú s nôh. ... A   kade potom túla, vie sám Boh,
   </tei:p>
   <tei:p>
    istým len to, že na holi je k ránu. Keď na bralách zrieť zoru   maľovanú, už spomína si líca svojej devy. Ovce? Tie zasekal tam v   kosodreví, i pásť sa môžu, ale, bohuotcu, odtiaľ sa samy jakživ   nevymocú! Len on ak vyjde, keď mu bude treba, a snesie si kus dolu —   miesto chleba, jak barana toť! Ťažšie mu s ním ísť, bo v koži je, no   čistý — ani list. Hej, nevzal darmo od rechtora zlatku, hostinu   spraví pánom ani k sviatku... Vtom hup-hup, Dunaj k nemu priletí,   Blesk od koliby zrechce v ústrety, len tí dnu chrápu ani na zamate: —   No, darebáci, čože nevstávate?!
   </tei:p>
   <tei:p>
    III. Poskáču lovci s čečiny a rýchlo si pretrú oči, jak by ich   čos’ pichlo, keď vidia, tam von už sa pýria skaly: — Eh, otca jeho,   však sme zadrichmali! A-a-áu, zmyť sa! — Len kde? — Voda — skok! A   hneď i hrnú všetci na potok, čo hučí prudkým spádom neďaleko, objíma   skaly, prekýpa jak mlieko. Veru sa k nemu najväčší pán sníži, nech   rúti sa tak niekde po Paríži, najkrajšie dámy z neho vodu pijú,   najkrajšie dámy v ňom si rúčky myjú! Keď sa on však len po doline   púšťa, načrú si z neho chlapi do priehrštia a vydrhnú sa po pás od   hlavy, i očerstvejú jak pstruh bodkavý: krehunký farár, s pohľadom   jaks’ mdlým, okrúhly rechtor, s pekným podhrdlím, i fuzáč notár,   mládenec bez hán,
   </tei:p>
   <tei:p>
    a slávny jáger Kalčo, zvaný Ján, sám Boh vie, dneska v akej budú   zvárke! I glgnú si, i vezmú po cigarke, ponúknu baču... — Adam, máš   už v sude? — Ale, pán rechtor, azda niečo bude! Len príďte načas. A   kam vedie šťastie? — Nuž hádam len ta, kde viac zveri rastie, — ukáže   Kalčo, — poblíž erárneho. Keď psov raz pustím — niečo vyjde z neho.   Hej, Kastor, — puká jáger z úhorku, — sem?! — a už viaže bratkov na   svorku. A medzi psy, hľa, verabože, mier tu! Valaskí vidia — panskí   idú k čertu, nuž čo sa katiť? Prečo, do Paroma? Hlavné, keď oni   ostanú tu doma! I pozdravia ich ešte kamarátsky ... A lovci vstanú,   zaštrkbcú pracky, i pušky berú... Vtom i rechtor vstane: — Topánky   nemám ešte sšnurované! — Nuž zašnuruj si! — Jak, pre Krista Pána? —   potriasa bruchom. — Doma mi to Hana! — A nezabudne? — Ak, nuž, —   pustí v to dym, — jak tu ma zriete — do večera chodím... — Hehehe! —   No-no! — zgáni zdureno — každý z nás nesie svoje bremeno, len móresu   mať aspoň za máčiček! Hej, bača, kde je ten tvoj honelníček? — S   jarkami vyšiel. Ba nie — ľal’ať, tu je! — Topánky nech mi ešte   zašnuruje! — I stane sa... — Tak ideme už? — Bežte! Či, pardon,   hneď-hneď, počkajteže ešte! — shľadáva rechtor, jak už jeho zvyky: —   Veď som si doma zahol patróniky! A vravím, — skl’aje, — vlož mi to   ta. Hana! Vrav jej, keď v mysli frajerov len sháňa! I žene rečiem —   Matka presvätá, — sú patrónky tam? Pozri! Ale tá...!
   </tei:p>
   <tei:p>
    Muž rozkáž, lež i sám si dozri na vec. Do flinty teraz môžem   vstrčiť palec, juj!... Farárovi ľúto je už drusu. Kutre s ním. Naraz   zvýskne: — Tu sú! Tu sú! — zpomedzi grátov nesie balík malý: — Veď ti   ich pekne do tanistry daly! —-Ba čerta! Ozaj sú? No!... a z pŕs   vzdych sa vyroní, ked skrotlý berie ich, do vreciek strká sem-tam   nanáhlo: — Ach, bodaj by ťa! Však mi odľahlo! — Vpred! —durí Kalčo,—   bo hoc pes má ducha, ak rosa obschne, stopy nezaňuchá! Dnes moje   slovo, — mrkne, — a môj plán: najväčším pánom ja som z Kadlubian! —   Čože?... — tu doňho všetci. — Že pán? Vera! Ale si i bol ním, ale iba   včera! —• rozhodne notár. — Nechže najväčším je, kto najkrajšieho   kusa dnes tu zbije, pravdaže — okrem junca lebo kravy! — Ja   nepristávam! — jáger Kalčo vraví: — hoc budete sa azda na mňa   vztekať, kto dobyl práva — nemá sa ho zriekať, ak nemusí! Nie? To je   regula! — Veď ak sa k tebe šťastie dotúla a tvoja guľka vzácnu korisť   raní, ty budeš pán, a to pán duplovaný! Vieš? — Pre mňa? Dobre! —   myslí Kalčo. — Viem, najkrajšieho ja kusa zabijem. Erár, ten chová   senom zver, i zbožím. Keď vyženiem čos’, iste si i složím ... Ja   pustím psov! — Vtom cápe bača Adam. — No, čože, chlape? Poradíš nám?   — Hádam! — rukávom stiera pot, keď celkom blízko: — Hentade chodí   krásne jelenisko, najvzácnejší kus z tunajšieho zverstva. Má ho vraj   streliť kýs’ pán z ministerstva. — Ba veru! Len mu spraviť kríž cez   to! — zavolá jáger: — Všetci na miesto!
   </tei:p>
   <tei:p>
    I stanú. Slnko tiež už práve vstáva. Na tráve skvie sa rosa   trblietavá, rubíny samé, krásne diamanty. I vtač už skáče vetvíc na   pánty, a aký zobák, takú hudie nôtu. Všetko sa hlási s láskou ku   životu, vzbudená hora, rozspievaný les ... — Eh, iste pekná chvíľa   bude dnes! — šomre si dlháň notár popod fúzy. Do jarku má, nuž — do   marasa vdrúzi. No hneď i nájde cestu stranou inou a utiahne sa mladou   pod smrečinou. Z ľuľky si bafká človek v dobrej vôli a mlkvo   striehne, či pes nezaskolí. Nohatú dogu darmo nechová! V tých očiach   trpezlivosť Budhova. Však v duši jas, jak ten, čo padá na pne, ak   skočí jeleň — iste on ho spafne. A keď nie jeleň, môže byť i kanec!   Čo farár? Škohloš! Rechtor? Urýpanec! Do misy trafiť, to by ešte šlo   ... — Lov, pane, to je moje remeslo, či ide o zver, či o peknú ženu!   Psi? — napne sluch: — Hej, skolia! Ba! ba — ženú! Lež ticho zas. — To   pastierske as’ v grúni... Čas ani smola, na dne duše zuní o zemskom   lóse — čo, kde, aký je! Čo človek prežil a čo prežije?! Hoc mládenec   vraj nemyslieva zpiatky, však jemu rok-dva do tej päťdesiatky, a má   ver’ ešte na starosti veľa. Od neho čaká všetko obec celá, i urbár   zavše s biedou kdejakou, až po obecných býkov-bujakov, shora i zdola   — všetko za ním fára. Čert posvietil mu dať sa za notára a v   Kadlubanoch drať si svoje hnáty, odkiaľ sa veru už i žobrák   vráti.
   </tei:p>
   <tei:p>
    No žiť sa dá i tu, keď neinak, niekedy má sa ani jedinák, trafia   sa kupci na kus mladšej hory. V taký čas on tiež darmo nehovorí, však   zaslúži, kým zmaže kľučky-háčky! A potom, kde nájsť také poľovačky na   hnedé srnky, ale aj na biele? Kde kamarátov, s nimi človek mele na   jednom mlyne, čo dá život biedny, či v Kadlubanoch a či v krásnej   Viedni? Tu — krehký farár, s pohľadom jaks’ mdlým, okrúhly rechtor, s   pekným podhrdlím, i chýrny jáger Kalčo, zvaný Ján! On — medzi nimi,   mládenec bez hán, hoc odkedy je s reumou trochu v boji, na takrok   vždycky oženiť sa strojí. A nezrušil by veru svojho slova, nech niet   vždy blázna, čo mu ženu chová. Čo iné tu aj dušu podperká? Len fľaša,   flinta, ferbla, frajerka! I teraz, jak si kráča na lov horou, na   mysli zas mu Anča od rechtorov: — Eh, to je dievka ani hruda syra!   Povieš jej slovko, líca jej sa spýria. Pery? Hm! — a vtip za vtip   letí s nich, kým v smeve čiernych očísk šľahá žih. Sedliačka, ale jed   by na to prijal, jak pleť jej svedčí — to je panský fiál! Len   pozrieť! Dobre vraví rechtor, aj tu zemani kedys’ naprávali fajtu, čo   krajšia žena — u nich oko mala, čo krajšia dievka — s nimi tancovala!   Tí kučeravci, to je plemä ich, preto i Hana očú plamenných, i vlasy   čierne na tej strojnej hlave, i bujné sú, a k tomu kučeravé ...   Eh!!
   </tei:p>
   <tei:p>
    Pokým notár takto zhára v hrudi, opodiaľ farár, ten sa inak nudí.   Na briežku striehne, akže má dnes čo prísť, to svätosväte bude jeho   korisť. Co notár? Tulák! Rechtor? — zlobne mrkne: Tomuto pekáč —   hentomu zas sukne! On? Strieľa presne, ani Wilhelm Telí, len by sa   jeleň ukázať už chcel! Lež nič! Nuž spomnie v mysli svoju starkú,   vrcholček jedle čaká na habarku... Nakázala mu, a kto vie, ten pozná,   že je to takto dáma kuriózna, ide, či príde — vždy má slovko preň.   Ona mu sbiera predmet na kázeň, hoc myslel by si — varí len a štopká.   Ináč je strojná ani sena kôpka, jej slabôstkou, že všade chce byť,   kde on — v cirkvi, či v obci — pravý Napoleon! Ach, nepomer to veru k   zápasu, keď detí niet a v dome dvaja sú! — Kam ideš ? Kdes’ bol ?   Znať chce kroky všetky, Ak kde bo vďačne pustí na posiedky, to v   Kadlubanoch iba dolná fara. Odtiaľ sa jej vraj nikam neodtára. A on i   vďačne chodí v mnohý rok tu na ferbličku, tu zas na tarok, s kolegom   smejú, však i žalujú sa, nespomnú Jána svätého, ani Húsa, len dobrá   vôľa z dobrých duší vanie. Však i čo ktorý môže za vyznanie? A životu   sa nedá vyhýbať: tu žena mrzí, tu zas celibát... Nuž tak je to, hľa!   Otázok ver’ množstvo! Napokon vždycky zájdu na gazdovstvo, čo aký   býčik a čo ktorá krava, čo treba jej a koľko mlieka dáva? A z   ošípaných aká najskôr zvrhne? Kde? Za čo dostať sliepky   čistokrvné?
   </tei:p>
   <tei:p>
    Tak! A ver’ v obci — jak on — nevie nik, v gazdovských veciach —   tu je odborník! Kráľovstvo božie jemu žiadny fantóm, hoc ťažko chápať   neraz suplikantom, kde je pán farár, ked on kydá hnoj. — Však čože   teraz mládež, Bože môj?! Len pánov hrať! — si húta. Starostí dosť! —   Hej, skolia!... Zas nič! — Svätá trpezlivosť! No kopov pohne! — složí   pušku v chvoji a zapáli si. Na sto krokov stojí od neho rechtor.   Puška v pevnej ruke a pohľad kosí po zelenej lúke. Ak skočí jeleň   oproti hen z húšti, to mu on rovno na komoru pustí. Co notár? Babrák!   Farár? Kde by len! Keby im ešte zastal ani peň... I zo psov ak — to   jeho vlčiak zdurí, ten má ňuch v tráve, však i po hafurí. Aj by už   iste hnal, len keby mal čo. Kto ho vie, kde je s ním ten starý   Kalčo?! ... odhodí klobúk so zvlhlého čela, až zachveje sa hriva   bujná, biela, keď zahromuje zvyku po starom. Je kantorom a k tomu   poštárom, adresy píše. No, a do tretice — má proti ohňu starosť — o   police. Nuž jest kde načrieť do stohrmených, najmä, keď stačí, ako   uňho — dych! A ten ver’ stačí, keď raz napne pľúca, prekričí sbor a   skoro kostol zrúca! I tu nech spustí hromovými slovy, varecha padne z   ruky Puterovi... No, nie! Len bruška vrch si pohladká, a na tvár   sadne myseľ presladká. Príde mu na um: ...chvíľka, jeleň tu je! I jak   ho potom doma zapacuje. Nie rechtorka, tá dobrá, vrtká pani.
   </tei:p>
   <tei:p>
    On! Jedák, lež i kuchár vyberaný! A až to bude všetko prichystanô,   nadíde — možno — z ministerstva Jano, syn... velký pán, a pýcha   rechtorie. Zťažka ho školil, ale dnes v ňom žije, povie mu — jedz, a   všetko povraví: Tam som ti stál, keď hrnie z húštavy, v rozpakoch   strnie. Hlava, ťaj, to krása! A tu ja — prásk! prásk! Nafľak skopŕca   sa... Pustím mu paru — hodno bolo ta vyjsť! A mal bys’ vidieť v   očiach lovcov závisť, keď ta sa sbehlo panstvo z Kadlubian: farár, i   notár, Kalčo — zvaný Ján! Hľaď, parohy! — už vykladá si nahlas: to   nezabije ledajaký mamľas, lež oko musí mať a mierne iste. — Aké sú   krásne — všakver? — konáristé! Nad tvoju posteľ — tam ich pribijem...   vieš, syn môj? Zrazu štekot... duní zem, a praskot-druzgot. Pušku   pevne sviera: — Tí, bysťu, ženú, a to ťažké zviera! Jeleň, hej,   jeleň! Ja mu v materi...! Zbraň zdvihne k lícu, na húšť namieri,   muška už pevná a prst na kohútku... Vtom vyrazí — Blesk! — Juj,kôň,   Bože!Vskutku! Potvora! — a zmdlie ruka, flinta svisá... Kapeš ho!?   Ten však pekne priplichtí sa, zarechce, vidiac, dobrý kamarát, a   hybaj rovno v to, čo má tak rád, do bujnej, bielej rechtorovej   hrivy... — Ach, meru bohov! — zreve ten jak divý, a puška znova pevne   namierená! — Prac sa mi, prac! Som azda kopa sena? Nepraceš? Nevieš,   jak si blízko trhu? Adam, hej, Adam, poď a ratuj mrhu! nesie sa   hromom mocne k nebies výšam: zahluším ti ho, kristubohuprisám,
   </tei:p>
   <tei:p>
    zastrelím! Na rev sbehne chasa naša, i lovci, však i bača so   salaša. Pojme si koňa. Poslúchne ho verne. Však je to ináč zviera   nedotieme, spokojne stúpa krokom odmeraným prťou a gazda, lovci, i   psi za ním ... Len rechtor šomre s hanbou na líci. No, dovarí sa   baran v žinčici, a dobré víno väčšie rany zhojí. — Nech sa vám páči,   z chuti, páni moji! — ponúka Adam, lopár plný mäsa: — Ste moji   hostia, teda najedzte sa! Co stalo sa, to žart len veliký, lež ja   viem, kde sa pasú kamzíky! Co roháč? jeleň? Tých i slepý zlapá! Lež   ukážem vám poriadneho capa, na chýr ver’! Toho už je guráž sniesť s   hôľ. Len jedzte, prosím! Tú zver ja som sniesol. Odpusťte, páni, aj   ty, Kalčo Ján: najväčším pánom ja som z Kadlubian!!
   </tei:p>
   <tei:p>
    IV. Len oddýchnu si a sú v ceste znova, vedie ich bača Adam podľa   slova. Co on tam večne bude stískať škurát? Najstarší valach zastúpi   ten úrad, i mlieko skľagá, ak už musí byť! Lovci by mohli smer kdes’   pochybiť, nuž ide s nimi, hoc mu doma puška. Promincle kvitnú,   materina dúška, vzduch rozvoniava závan smolnej kôry. Bublavý potok   smiechom prehovorí, lopúšie nad ním — samý parazól. I otvorí sa   panoráma hôľ, vykríkne mocne skalných veží pýcha.
   </tei:p>
   <tei:p>
    A oni idú... Dobre sa im dýcha, a k tomu Adam žartami ich kŕmi.   Popredku hupká rezko ani z gumy, za ním hneď farár, s pohľadom jaks’   mdlým, okrúhly rechtor, s pekným podhrdlím, a fuzáč notár, mládenec   bez hán, i slávny jáger Kalčo, zvaný Ján... Psov nechali tam — tu pes   rady nevie. Už pod nimi i tmavé kosodrevie, morený skál — mach   soschlý na inovať, ním vek len mohol ten svet patinovať. Zamlkle   pleso, hlbokého taju, braliská ostré doň sa nazerajú, a na jednom z   nich — najstrmší kde drap, stojí čos’ hrdo... — Vidíte ho? Cap! —   zamrká Adam. Rechtor kuker ťahá, a všetci za ním: — Aha! Aha! Aha!   Ťaj, to je kúsok! Len kde stojí? Na čom? — prikrádajú sa za obratným   bačom: Jak na dlani tie štíhle štyri nôžky! Akú má bradu, pane! Aké   rožky! Juj, to je radosť ani večné blaho! — Počkajte, ja ho   sprasknem! — Ja bo! — Ja ho! — I zdurknú strely, zhrmí ozvena. Cap!   Ten tam stojí... Tvár im sčervená. Či rumeň hanby je to a či zloby? —   Počujte, páni, bláznov si z nás robí! A mieria zas, keď ten fuk... K   svojmu žiaľu strelia, no trafia iba holú skalu ... — Čo, prepadol sa   azda do zeme? A bez neho ísť! Bysťu, — nejdeme, hoc týždeň sme tu! A   hoc mesiac celý! — Veď, —• farár v to, — lež má sa ku nedeli. Dnes   sobota už, čo nám ľudia na to? — A otca im tam, nejdeme my zťato! —   zašomre rechtor. — Ktože by to videl? Opatrí kostol tam i podučiteľ,   zaspieva, kázeň povie z postily.
   </tei:p>
   <tei:p>
    Co by sme preto domov chodili?! — A keď sa krst, a hoc i pohreb   udá ? — Zariadi! Aj tak štóla na psa — chudá! — Lež ak čert vezme   richtárovie starú!? ■—No, nech si prejdú na susednú faru! Či na kline   sme, keď kto zapíska? A iným nechať toho capiska? Veď poľujem tu   najmieň rokov meru, a takej zveri nevidel som veru. Choď si, ak chceš   — ja nehnem ani víček! — Nuž, keď tak — pôjde s heslom honelníoek   ...
   </tei:p>
   <tei:p>
    Jak vravia — spravia! A tak lovci naši ostanú pekne spolu na   salaši. A Adamovi srdce neumdlieva, — hostí ich, však jest mäsa — ani   dreva! I psom sa ujde, ako káže ctnosť, ved kostí sem-tam, jak i   psiarky, dosť. A návyk — zdá sa — všetky hnevy zvráti: deň-dva, a už   sú dobrí kamaráti, keď sa i skúri v časnom hryzovisku, aspoň si   koštiaľ netrhajú z pysku. Blesk medzi nimi ako pravý kôň, ak   zaštekajú — zaerdží i on, keď vidí, panstvo zas sa hore sberá, pred   svitom idú — sídu, noc už šerá. — Čo len tam robia na tých bralách?   Kde sú? Vždy hádajú sa, a nič neprinesú! — pohodí nabok peknou sivou   hrivou a vykročí si hor’ dolinou divou, azda ich nájde pod tým bralím   kdes’... Slniečko seje smiechy, spieva les a prudká riava koryto si   reže. Vedľa nej dá sa pod tie skalné veže. I pohladí ho lišajník   svislý, veď tiež dosť toho, na čo cestou myslí, na ľudí, psov, i na   mladosti čas ... Odrazu prásk a prásk, a zas a zas...
   </tei:p>
   <tei:p>
    Zodvihne hlavu — odkiaľ letia rany? Tu pleso, nad ním cap, jak   vytesaný na brale stojac, zvedavo sa díva. — Kde sú? Kde? Ale ani   duša živá! Len guľky hviždia. — Nebezpečná púť! — húta si Blesk, —   oh, kam len zapadnúť? Veď hoc i život veľmi neuhostí, však nechcel by   tu jednak složiť kosti. Ešte by nedbal aj sa popásť trochu, i   pohovieť si na mäkunkom mochu, i potešiť sa slnku za biela — keď z   krvavého vstáva kúpeľa, hviezd roje uzrieť nad dolinou iskriť, k   tichému spánku oblohou sa prikryť, a hoci s gazdom rušať chôdzou   sporou za peknou Ančou dolu do rechtorov... Nuž sladko je žiť, hoci   muchy kúšu. A tu má nechať svoju konskú dušu? Kto zabije ho — priateľ   a či sok? — Nie!... Úbočím sa pustí vozvysok, kde z divokých skál   hradba iste hojná... — Huj, ta sa, huj! • A dravo zúri vojna, buch   tu, buch tam, a žula odráža kov... Trafili, a hneď zrána, na   pytliakov, ich pekný počet po tých bralách lozí, a dá i život za ten   pyštek kozí. Hrebene vrchov zvú jak milá — zvodno, a najviac vábi to,   čo neslobodno. I stretli sa, a prasklo ... práska rán ... Pytliaci   hen, tu panstvo z Kadlubian, krehunký farár, s pohľadom jaks’ mdlým,   okrúhly rechtor, s pekným podhrdlím, a fuzáč notár, mládenec bez hán,   i chýrny jáger Kalčo, zvaný Ján, a bača Adam, čo tu nezná žartov. On   prvý počne páliť na pankhartov, hoc ináč takto na zákony píska
   </tei:p>
   <tei:p>
    a väčšieho niet iste pytliačiska. No treba uznať, že tie prvé rany   odznely nie s ich, ale s fcalmtej strany, a jestli nie, tak odznely   by boly. Také je právo na vysokej holi! — Vzdajte sa! — zbrmí rechtor   odrazu. — Ešteže? — čuť smiech miesto odkazu: — Len vytrč hlavu, hneď   máš po tej tlame! -—Tak vám my kožky iste prevŕtame! — Ozaj? — No,   ozaj, a sme s vami kvit... — Do nosa kebys’ vedel potrafiť, ty... —   fľusknú kliatby klzkých rečí v hnoji. Brál na končiari cap si   stojí... stojí a hľadí v hĺbku. Z boja nevezme diel. Ba smial by sa   im, keby smiať sa vedel, že v jeho kožuch chceli spraviť dieru, a   teraz tam sa medzi sebou perú! — Be-he-he!! Zjajkne výkrik. — Zle je?   Zle je! Cap natiahne krk. — Voľačo sa deje! Však svojim kozám   poplašný hvizd nedá. Tuhore nič, lež dolu — tam je beda! Z pytliakov   jeden — čo to za druzgoň? — otrčí zadok a ktos’ paf mu doň... Po   príučke už, pravda — koniec besu. Druhovia berú ho a kamsi nesú, kým   tu zas farár jaksi mädlí dlane, ak prekročil vraj piate prikázanie! —   Žiaden strach! — jáger Ján ho poteší: — Čo iné treba takej peleši? Na   holi iba jeden zákon stály: ak nespáliš ho ty, tak on ťa spáli! Lež   horšie, čo nás obesenci trápia, my zabudli sme na krásneho capa. On   všíma si nás na bralisku. A my? — Len pozrite ho, jak sa hrdo priami!   — Ba smeje sa nám v svojej noblese! — Hej, škoda, keď ta puška   nenesie,
   </tei:p>
   <tei:p>
    a ak i nesie, semitkuje leda ... — As ním tam bude asi celá   črieda... — strkajú lovci hlavy v poradu, jak ľahšie priniesť capa o   bradu. Ten myslí to a onen mieni iné. — Sblížme sa ešte ku tej   vysočine... — zamrká notár. — Sblížiť? Ale hada! — ozve sa Adam. —   Krok, a on to zbadá. Ufrkne, a jak kameň v hĺbke plesa, tam na tých   skalách kdesi prepadne sa. Ja myslím, lepšie — obísť zázraka, to   nevšimne si a sa nezľaká. Dva pôjdeme, my s Kalčom — ak sa páči, vy   dajte pozor, čo hor’ na pavlači... Ak zpät sa obzrie a jak by chcel   peľať, len k nemu bližšie — môžte naňho strieľať. Dobre? — No dobre?   Cestou jedinou sa dajú tí dva dolu kotlinou, jak šli by domov po   nezdarnom love. Ostatní stoja, a tu divy nové: Cap bdie, a jak sa   vzdialia tí dva svätí, hne krásnou hlavou a sám tiež sa stratí... —   Čo teraz? — húta stráž. — Hej, halo, halo, vráťte sa, chlapci! Ľalať,   prázdnym bralo! Tí sa i vrátia. A div v tejto veci? I cap sa vráti,   keď sú oni všetci, ak hnú sa dva-tria, tu on zmizne opäť... — Ach,   ľudia boží, ten vie rátať do päť! — udrie si rechtor v dlane. — Aký   tvor?! — To zakliaty as’ bude profesor...! — zabrnká Kalčo. — Možno!   Dozaista! — A hoci hneď v ňom aj duch ancikrista, musí byť náš! Hej,   musí! — rečie sváko. — Veď musí, musí — ale ako? Ako? Kto dá nám radu   a k nej zdarný plán, nech najväčším je pánom z Kadlubian! 1 usnesú, i   zrušia to pár razy: — Nech najväčším je pánom, kto ho srazí!
   </tei:p>
   <tei:p>
    I počne honba zdola, však i shora na záhadného capa-profesora. Už   ani na noc nejdú do lúk, — nie, tu osvitne ich, tu i omrkne. Poniže   plesa bralisko má hubu, premyslia vec a sem sa oni vrúbu, jaskyňu   jáger dobre vyobnieca, a smoliak horí, pane, ani svieca! Tu pospí sa,   hej, však i vo sne strežie, jak dostať toho profesora s veže? Už ho i   majú — ten, a henten zas ... No, pretrú oči — všetko berie d’as! Len   rechtor chrápe — či tiež capa tríma ? ... — Priložiť, chlapci, na   oheň! Je zima! ...Tak dni sa vlečú. Kto sa zobzerá i nadol, to je   bača Putera. Co tomu skočiť na salaš, čo nové, ba pohladkať hen Anču   rechtorovie?! I doma spraví to, čo nevie iný, a hned zas stúpa hore   do kotliny krepko — ver’ by ho nedobehol nik: v tanistre dohán, v   ruke demižónik, a kade kráča, páchne baranina. — Hej, Adam, ideš? Co   tam za novina? — Nuž, — skladá ťarchu, — zvláštneho nič! Ba — och,   čert richtárku vzal dolu v Kadlubanoch. Richtár, jak koho osy doštípu   ... že vám vraj nedá štipku sôsypu! — Keď nedá — nedá! — farár,   rechtor na to. Tu stojí cap, nuž nemôžeme zťato! Čo iné? — Lotri   využili času, a vyvŕtali včera obci kasu... — Ba!? — mrkne notár,   pomrví si fúzy: Takí sú hlúpi — zšomre — akí drzí! V obecnej kase   jakživ žiadne zlato. A tých pár korún? To mi stojí za to! Co viac,   ha? — Co, nuž — Adam stiahne zrak: — Blesk ušiel mi kams’ pekla v   pažerák.
   </tei:p>
   <tei:p>
    Však príde. Iste zver zas niekde plaší. Lež horšie — hostia boli   na salaši, žandári! Poslal ich k nám bača Gdol, ktos’ z oviec si tam   vypožičať bol, vraj, či ja neviem, kto sa naňho zlobí?! Ach, páni,   reku — kde by vedel? Čoby?! Nech hrom ma spraskne, ak čos’! —   zakľajem sa, a predložím im lopár plný mäsa, nalejem vína — krpka   schystaná: no, reku — jedzte z môjho barana! Ak myslíte, že onô — to   je omyl, zasekol sa hen — nožičku si zlomil, šiel pod nôž ... Lovci   slúchajú ho zbledli: — Ba kradols’, Adam! — Veď, lež vy ste jedli! —   Ak dostanú ťa! — V horách to ver’ nič! — No, aspoň nás už potom   nevykrič! -—Ešteže!... — Farár jednak mädlí dlane, ak prekročil vraj   siedme prikázanie! Už chcel by domov, duša v ňom sa stápa... — Čo? —   všetci doňho. — Domov, a bez capa? To, bysťu — nie, i keď nás   zanecháš tu! I hoc nám nohy do tej skaly vrastú! — Však hľaďte, mrká!   — zas kňaz prevraví: — i dusno je a tiahnu čierňavy, o chvíľu tma a   peklo ohňom zdurká... — To, — skočí bača, — to nám treba! Búrka! Viem   radu — ak ju poslúchnete, sväté — dnes profesora-capa u nôh máte!
   </tei:p>
   <tei:p>
    Sotmie sa — blysne... Ten, kto skúsil — pozná, na horách ak je   búrka, tak je hrozná: mrak na bralách, ich črty sotva znatné, len keď   blesk mečom ohňa do nich zatne, zem chvie sa hromom, víchor valí —   valí, a človek cíti, jak je malý — malý... I lovci cítia, v   diali-nablízku, jak vrie to, kypí, ani v kotlisku,
   </tei:p>
   <tei:p>
    lež za srdce ich jedna túžba lapá: na dostrel dostať   profesora-capa! Nuž môže rachotiť hrom a dážď šľahať, driapu sa   brhlím ani žaby na hať. Popredku Adam lezie prebystre, s puškou, čo v   kusoch niesol v tanistre, jak pytliakov je zvykom... Až ich spotí,   zastanú vo tme na výbežku — proti. Cap stojí v búrke na skalisku   pyšne... — Tak strieľať, páni, až sa dobre blysne, jemu sa zazdá —   hrom, jak skúsil neraz! Nuž kto ho? —Ja! — Ja! — Pozor! Teraz! Teraz!   Zahrmia rany... cap ni nezškúli... — Azda je, zázrak, aj sám zo   žuly?! — No, ešte! Ešte! Teraz! — A vtom — hup, ta — pustí i Adam   guľku zpoza chrbta, a zverom mykne v blesku — jak by sadol. Lež   chvíľka — letí profesor-cap nadol...
   </tei:p>
   <tei:p>
    Radostný výkrik zhltne búrky rev, a hádka skrsne skoro, jak i   driev: po ťažkom boji ešte reči mnoho — cap je tu, ale kto ho   spražil? Kto ho? Hlásia sa všetci, má i viacej rán: kto najväčším je   pánom z Kadlubian? A jak sa oni nad korisťou bavia, odrazu úžas! —   Hlaďte, konská hlava! — vykríkne rechtor. — Kde? Co? — Na tej veži,   kde tento cap stál, ktorý tuná leží... — Ježiš, Mária! — Páni, aký   strach? To je môj Blesk! — Ten capovi dal šach? — Zaťal mu cestu! S   Bobom, musím za ním! Snesiem i korisť. Prídem nad svitaním...
   </tei:p>
   <tei:p>
    V. Už i deň sadol bralísk na vrcholci, keď na salaši povstávali   lovci, osušili sa, vychrápali riadne, len o bačovi veru chýry žiadne.   — Ba kde ten človek ? Co len toľko mešká ? — No, — rechtor na to, —   veď on príde dneska! Však iná vec je, — krv mu zvrie do žíl, — kto   toho capa vlastne položil? — Nuž ja! — I ja! — Hm, potom pravdu hreb!   Viete čo, ľudia, hoďme na to žreb... Všetci sme pri tom a sme dosť i   mnohí, a cap má jednu hlavu, jedny rohy! To nie jak smädným priľahnúť   si jarok... Možno i Adam ešte má svoj nárok. On, žebože, nič, zato z   pušky práskal, a keď ten nejde, iste nejde naschvál... Otca mu! Tak   čo? — Nech je po tvojom, a pôjdeme si domiov s pokojom, lež čie raz   rožky, tento splnil plán a najväčším je pánom z Kadlubian... —   Dobre!... — A fuzáč notár už aj súka karotky štyri pekne do klobúka,   na karotkách zas svietia štyri mená. — Potriasť, a nech je pravda   vyjavená! I mieša farár, až sa zaparí, keď blysne zbraň a stanú   žandári, žihadlo v zraku, na čákove perie... — Ih, sto striel! —   psisko za nimi sa derie. Vychrtlá mrcha, ani trieska suchá, len   ňucháč, jak päsť — aj ním ňuchá, ňuchá... zašteknúc. — Odkiaľ, páni?   — Veru s holi. — Už zavčas rána? — Na noc sme tam boli. — Je bača   doma? — Hrom kdes’ praskol doň. Pár dní je tomu — stratil sa mu kôň.   Išiel ho hľadať... Tiež by sme šli, keby ... — Čakáte naňho? —   Hádžeme, hľa, žreby:
   </tei:p>
   <tei:p>
    čí je cap, čo sme spraskli? — Dobrá zvesť! — Veď! Lenže Adam mal   nám ho už sniesť, a jaksi nejde. A vy čo s ním máte? — Len   jedno-drubé o akejsi strate. Azda nám povie niečo, ak mu vôľa ... —   Var’ o tých zmizlých ovciach baču Gdola? — vmieša sa Kalčo, keď tí v   rozhovore: —-Čo by ten vedel, veď bol s nami hore...! — Bol, nebol! —   strážmajster sa zamračí: — našli sme šľak, a ten je voľačí. — Šľak?   No-no! — jáger Ján si bližšie stane: — Však sú tu jarky všade   sšľakované! —-Ako kde! — mykne zas ten, až schvie perím: — Hja, čo   som videl, pán môj, tomu verím! Tu výhovorky márne — márne smevy, on   zasekal tie ovce v kosodreví, len tri z nich zbudly! Gdol mal   predtuchu, hneď uhádol im vrúbky na uchu... I pojal svoje... — Co   Gdol? Dobrá hába! — Kde raz je právo, tam je výtka slabá... Nevedel,   chudák, slovka vyriecť pre žiaľ. A našli sme i miesto, kde ich rezal   ten kujon. Ešte skrvavenú zem ... A odtiaľ pes nás vedie rovno sem.   Nuž sadneme si. Kedy príde, jedno! — Tak dobre, páni, počkáme ho   vedno!
   </tei:p>
   <tei:p>
    Najstarší valach mlieko odvarí, čakajú lovci, však i žandári,   veselí títo, tamtí v tvári zbledla: — Ved on ich kradol, ale my sme   jedli! — mrzí sa farár, obavou až zhára: — Nech z toho niečo, čo mne   moja stará? Tej márne zvalíš na Adama, že on... Rozsúdi ani veľký   Napoleon: Mal si byť doma, netúlať sa kdea’ s ním! — Pôjdeme, —   rechtor na to, — za okresným, ak bude zle, no! To je človek   srdca,
   </tei:p>
   <tei:p>
    a pritom dobrý, spravodlivý sudca. Nech mu my — srnku ten, — ten   roháčka, už toho baču veľmi nezmačká. Má zo železa svaly, tvrdý   chrbát... Ak už no, dá mu svoje drevo zrúbať, až síde s hole! Bože,   aké hromy! — Veďuž-veď! — šepcú. — Len kde krky lomí? Ba kade ho as’   vodí satanáš??
   </tei:p>
   <tei:p>
    Vtom počuť dupot, a tu — bača náš. Poskáču lovci, obostanú chlapa:   — Nuž čo tak pozde, Adam? A bez capa? Zbadá tých so psom, hneď vie,   koľko bilo. I skočí s koňa, usmejúc sa milo: — Hej, mám ja hostí —-   ciagľov za odkvap! — Veď, Adamko, veď, ale kde je cap? — stane mu v   cestu Kalčo, holub sivý. — Hja, či tak? Onô, — vyhriatu tvár skriví,   — s tým capom, Kristu, chyba sa ver’ stala... Kým sa ja driapem hore,   cez to skáľa, pytliaci prídu, mrzké ohavy. I nájdem capa, ale bez   hlavy... — Čože ? — v tú chvíľu, iste nepríhodnú, dobre ho štyria   zrakom neprebodnú: — Adam, čo vravíš, všetko smyslel si sám! — Oj,   nie, pán rechtor, kristubohuprisám, snesiem vám capa, vidieť, aký je.   A nech ma hoci tu hrom zabije, ak to nie pravda. Azda viete, kto som!   — Veď to, že vieme! A tak s dlhým nosom, potkýnajúc sa ani   poslepačky, vlečú sa lovci so psy z poľovačky: krehunký farár, s   pohľadom jaks’ mdlým, okrúhly rechtor s pekným podhrdlím, a fuzáč   notár, mládenec bez hán, i slávny jáger Kalčo, zvaný Ján... Na   tvárach vrásky hlboké sú veru.
   </tei:p>
   <tei:p>
    — Tí žandári, juj! — Ale nech ho berú! — zahreší rechtor mocne,   vyberane. — Bodaj ten — hm, a nech mi príde k Hane! Pytliaci? Hej!...   hrmen! K dobru je, keď nevedieť, kto vlastne škoduje, a fuzáč notár   ešte sa i šklebí, že nestačili vytiahnuť tie žreby. I necítia si úst,   a nebodaj nôh, keď rozídu sa tíško v Kadlubanoch... Záhumním ide   každý do domu, a heslom: neriecť o tom nikomu!
   </tei:p>
   <tei:p>
    Lež deň-dva, prejde jakás’ tajná vlna, a vsatých chýrov dedina je   plná. Čarovný nápoj, a to v zlatej čaši, — čo sa to dialo hore na   salaši... Jak zázračný cap stál tam na brale, a márne bili lovci v   zápale, len hrom ho zdurkol s vysokého neba. Však nenašli ho... —   Dobre! Tak im treba! — znie v chalupách, i záhumním sa šušká: — Nač’   je len nášmu farárovi puška? A ten náš rechtor doma ledva fučí. Tam?   Vylezie ti hoci po pavučí! A notár? To je ešte za kvietok! Však i tak   ide ten náš majetok... — Což’ to! Lež dievky abys’ pred ním chránil.   — Ba keby sa len už raz zahrtmanil s poriadnou babou, keď rád sladké   chvíľky, nech by ho, máčka, chvatla do kosílky! Tak berú radom —   hubou hrá sa, hrá. A nezabudnú ani na jágra, skúpu ho riadne žravých   rečí morom: — Veď všetkého len on je fundátorom! O gazdovstvo ti   mysľou nezarazí. Len flintička... Hej, on nám pánov kazí! — Ba od   úradu zvádza, od kostola, — hrmotí richtár, — už im iba hoľa!
   </tei:p>
   <tei:p>
    Umrie ti žena, dcéra, abo mať? Nemá ti ich kto ani pochovať, a   nieto konca všelijakým biedam ... Ja im ten sôsyp, bohuprisám —   nedám! A keby len to! Ale snesie diabol o Puterovi chýry, jak sa   zabol... Neslúchal rady babské, ani kňazské. Už ho vraj viedli dolu   na retiazke, i letí za ním rečí ani hrúd: okradol Gdola, bude z toho   súd! A dvadsať oviec — to nie chleba oval — oož\ keď tým mäsom našich   pánov choval? To ešte ľahko aj ich zatopí, a pôjdu sedieť pekne   dokopy... tým viac, keď Adam všetko na nich váľa. A starý Gdol vraj   bol už u fiškála, hen u toho, čo má tie zuby zlaté, ten nenechá len   košeľu a gate... Lež čo si spafli — nech si odnesú, to naučí ich   aspoň móresu! — Tak obec... richtár však zas inak stáča. Adama viní:   — No-no, je to bača? Najprv ti pána hrá a ľudí hostí, a potom páše   také mrzutosti! Ak úradných nám zavrú, čo on tam dbá? Veď je to naša   škoda — naša hanba! Ej, Kristu... však ja tomu — uvidí jak, nepomôže   mu ani jeho kyjak! Mne veru divoch na dlaň netreskne: zaplatí si on   teraz bolestné! Tej našej Zuze dalo sa to zhojiť. No, on? Už ovce   nebude mi dojiť. Iného azda v Kadlubanoch nieto? Ja nájdem baču, len   nech minie leto! — vynáša takto viny-neviny a zastrája sa hlava   dediny, chlap plešivý už, zato v dobrej pare.
   </tei:p>
   <tei:p>
    — A čože u vás, dievča, na tej fare? — pristaví slúžku. Tá hneď   ako z dlaní: — Tí, to je rámus! Hnevajú sa pani... I flintu zamkli.   Tam je búrky, zloby! Len nepovedzte, ujček! — Ale čoby! Rozumný   človek hriechu nehľadá!
   </tei:p>
   <tei:p>
    A u rechtorov ešte paráda! Tu žena dobrá, ako rybka tichá, lež   starý — čo zvesť — funí, kľaje, vzdychá: — Co lezú na nás? Tisíc   hrmených! Oni mňa? Ci ja potrebujem ich? Tu balík, tu zas groše   prinesú, a milý rechtor píš hneď adresu! No len mi príď sem! Mara,   Zuza, Eva, nech napíše si, kto sa na mňa hnevá, vieš? Však ja tým   dám! — seba uistí — a práska v pošte pečať na listy, až ozýva sa a   stôl stone, puká... A keď mu ešte vojde Anča dnuká, odvrátiac zrak   hen, utiera si líca. — Nuž čože ziapeš, ty... ty, somarica? •— Co ?   Bol tu, — schvie sa duša v driečnom tele a teraz celá dedina nás   mele! Kam reku ideš v noci? Ovce hľadám. A ja mu na to: Adam, Adam,   Adam, do basy pôjdeš! On — jak latovec... — Pst! Aspoň o tom nikde   nepovedz! A neryč toľko, za ten kúsok mäsa — ak ho i chvatli, len ho   neobesia! — dáva si rechtor veci do poriadku. Vtom pichne ho čos’: —   A ja mu dal zlatku! Tí, otca jeho, ak to vylemeší, tak pôjdem dolu aj   ja, a to peši! Hej, Hana! — zdrží dievku, — človek, bied’! Iď do   Kaloov, nech príde ujec hneď, i s farárom! A — nebež ešte, hrome,
   </tei:p>
   <tei:p>
    — nech ohlásia i na obecnom dome...! Tu treba, — myslí, — udrieť   na klinec. Veď je už z obce celý blázinec!
   </tei:p>
   <tei:p>
    Keď súmrak kľakne na vysokú hoľu, i kamaráti sedia vážne spolu,   každému jaksi jeho kabát tesným. Mienka je: len ísť pekne za   okresným. Veď má vraj dušu jak vosk, mäkuškú, a dá on takto dosť i na   pušku, len nemá šťastia — jakživ nezastrelí... a práve preto s   okresom sa delí. — Ty srnku, — vravia, — ja hoc zajačka, už toho baču   veľmi nezmačká! Hoc zaslúžil by... dosť ver’ príčiny! — Čož’? Však   nám poslal i z tej capiny! Len hlavu nie! — Tá našla cestu krátku!   Však vyvolá ťa... povie, dals’ mu zlatku, by v žinčici sa varil baran   — či nie ? A to, jak by ťa chvatli s ním pri čine! — Co — ťa ?! — zas   rechtor v to, i trochu zvädlý, — on kradol ovce, a my všetci jedli!!   — Veď! — Veď! — Veď! — kývnu hlavy dokola: — zlá hostina to ani   nebola! — vyzdvihne Kalčo. — Ale nech súd na tom, aby vec nešla do   rúk advokátom! — Nič! — vzpnie sa naraz notár v; svojej výši,   vykrútiac fúzy, kamarátov tíši: — Ja som dnes dolu u fiškála bol, a   koho nájdem tam — je bača Gdol, len omyká sa, jak keď blchy kúšu: —   Nech spustia, pán môj, aspoň pre tú dušu! Ten zgáni naňho tak raz po   raze: — Nič! Bohu dušu a mne peniaze! Vieš, Jano, ja som drel, sa   učil... a ty chodil si zatiaľ sem-ta za dievčaty! Ja potrovil som   veru peňazí dosť, teraz ty plať! Vieš? To je spravodlivosť!
   </tei:p>
   <tei:p>
    Najprv si očisť starý, potom nový začneme účet proti Puterovi! —   blysne mu z úst: — Ver’ inak ani svätým! — Keď tak, — Gdol poškrabe   sa, — teda platím! Kľakne si, raz-dva spúšťa návlaky... Však toto,   reku, čudák nejaký! Kým fiškál nad ním ani anjel zhubca, on trasie, a   len trasie čosi z krpca, vtom zastone a svisne hlava lysá: — Bankovky   ... Bože! Lenže predraly sa! Hneď zrána hnal ma po doline úpal, a,   bysťu, pošly, jak som na ne stúpal. Nuž nech sa páči, dve desiatky, —   áno! — Čo? — zgáni zas ten, — Jano! Ale, Jano... — v tú zúfalú tvár   oči sa až vžerú: — myslíš, mne dá kto niečo za tú dieru? Nič! —   Ved-ved Putera to zaplatí... — To vravíš ty. Lež čo, ten dá sa ti?   Hej, Adam berie, keď mu je čos’ blízko. Ty starší si, však jak on —   zbojníčisko, to svoje „ved-ved“ sám si doma upeč! Ta choď mi!... — A   Gdol podviaže si krpec a ide, šomrúc o veľkosti strát. — Nebude,   myslím, pri tom advokát, — vypráva notár, tešiac dumné hlavy. •—A   nech si bude, čože nám súd spraví? — pohmká Kalčo, odkašlúc si   zlostne: — Ak Adam chodil, iste iba vo sne. Jak ja viem, nemá, z čoho   by sa kajal. On môže za to, že i ovce zajal? — No-no-no, — farár   apeluje na cit: -—ak zajal v noci — vo dne mal ich vrátiť! — Tak! —   prisviedčajú: — Aké sny-nesny? Ak pomôže kto, to je okresný, on šiel   vždy k ruke lovcov sboru ctnému! Nuž čo sa škriepiť? Pôjdeme ta k   nemu! Ty roháčka a ja hoc zajačka, už toho baču veľmi nezmačká...
   </tei:p>
   <tei:p>
    I pofŕkajú vínkom po tom súde, a mienka je tá: bude, ako bude!
   </tei:p>
   <tei:p>
    VI. I minú deň-dva. Z toho huku-kriku prvý sa pohne farár na   vozíku. — Koníčky moje, pekneže ma neste, rozhliadneme sa po okresnom   meste! Pohonič ta, lež nedá sa tu hnať, keď tade vraj čert vozí starú   mať — hegá to, vŕzga, ráfy škrípu — škrípu. A radosti niet v duši,   nieto vtipu. Ten pohľad mdlý, zrieť — pyká nekáranec, tvár vyholená,   ale samý ranec. Kdehy i nie? Veď toľko biedy tu je, i keď si človek   trochu zapoľuje! Zrak ženin doma ani ostrá dýka. Ba dobre, že má   aspoň kostolníka, čo opatrí mu aj tie kone vrané, a ak je búrka — na   jeho je strane. I teraz stará tvár sa uškerí: — Už bude nejak, sto   striel v materi... Len do nijakej liečky nikdy vojsť a nepriznať sa v   ničom, Ich Milosť! Ja viem — rád desať, dvadsať, snáď i na sto, však   pred súdom som stál, a veru často, tu o sejbe a niekdy zasa o žni,   znám, ako súdia toť pán veľkomožný! Len nepoddať sa, najmä bez viny!   — Tak prejdú šťastne so tri dediny, pod hradom stanú, keď vtom gazda   kynie: — A zajaca ta, vezmi do kuchyne!
   </tei:p>
   <tei:p>
    Okresný? Jak vždy, prijme hosťa v chvíli. Je to pán starý, ale   veľmi milý; ak na čo hrdý je, tak na meno.
   </tei:p>
   <tei:p>
    Hlavu mä hladkú ani koleno, tvár ružovkavú. Tiež je vyholený, v   kaštieli žije tiško a bez ženy. Už dávne roky tento okres súdi a jak   sa patrí — pozná všetkých ľudí. —-Pán farár? — vzdychne, jak keď do   plaču: — Ach, aká radosť! — Idem pre baču! — Pre Adama? Hm! — hodí   pohľad kosom, napraví cviker, púšťa hlásky nosom: — Hja, má čos’ u   nás! — Dedina sa jaší, vraj — už tu sedí. — Ba? Je na salaši! Keď   bude súd, tak síde pekne dolu. A myslím, vy tiež máte prísť s ním   spolu, i notár, rechtor, Kaloo s akous’ tetkou. — A ozaj, načo? — Dal   si vás za svedkov! — Nás? — zdupnie farár, fľochnúc zrakomžravo. —   Vás, priateľu môj, veď to jeho právo! Pri súde pomôcť nik sa   nezdráha, a pravdu stvrdí svätá prísaha. Však od tej vás troch   oslobodím razom, tí úradskí sú a vy zasa kňazom ... — No, dobre, —   zdvihne ten zrak s chladnej zeme, — lež čo my svedčiť? Veď my nič   nevieme! — Keď nič, tak nič! — v to sudca, — jak ste piati, to   svedectvo, čo dáte, pre mňa platí. Nijaká starosť, drahý priateľu, a   majte myseľ dobrú, veselú! I na lov choďte, však to leda bájka.   Spafnite radšej srnku miesto zajka! A jak to bolo? Niečo čul som   shora... zabili ste vraj capa-profesora? — Hej, veru... — napne hosť   hneď lepšie pľúce, kým starý sudca každé slovko hlce: -—Co bačovci?   Tí jednakí sú páni, raz jeden, zas sa druhý vycigáni! Lež taký cap! —   Že tam som nebol — ach! A pri vínku čas míňa v smiechotách...
   </tei:p>
   <tei:p>
    Po farárovi notár — zrnko k zrnku — na okres síduc, snesie peknú   srnku. Starému veľmi ani neonačí: •—Počujte, báči, spravte to jaks’,   báči, nech písma skapú, už tie údaje! Veď vaša práca vždycky správna   je. Adama súdiť? Nech ho súdia besi. A na ten účet radšej lumpneme   si! — No, — pokrúti on lesklou hlavou, — synak, ak to i pôjde, ale   musí inak. Už slúžim roky okresu i mestu, však nedal som sa jakživ na   zlú cestu. Ten Putera váš iste nie je svätý, lež — ja mu preto   nepolámem hnáty, len sver to na mňa! A nič nehovor!
   </tei:p>
   <tei:p>
    Za notárom tu rechtor — mäkčiť spor, on starší je a s okresným si   tyká. — Priniesol som ti onô — roháčika. Pozdravuje ťa pekne naša   mama, a nezaľahni veľmi na Adama! Vieš, človeku sa môže vždy ujsť v   pračke, a on bol s niami na tej poľovačke. Tu nielen oňho ide. Veď   vieš — oč’, rob, čo máš robiť, no — nás nezamoč! Najlepšie bačov   vyrovnať by bolo ... — Ach, moje drahé ementálske kolo, — objíme   hosťa, — čo to za reči? A, — klopne v čelo, — rozum že je čí? Ja   zamočiť vás? — za hlavu sa lapá: — Len povedz, ty si strelil toho   capa ? — Nuž a kto ? — oči až mu vystanú: — Za blesku dostal som ho   na ranu! — Ťaj! — zadiví sa sudca tak po očku a zapáli si, sipnúc, na   fajočku: — Kamarát, to sú chvíle iste zlaté. Lež inokedy že ma   zavoláte! — No, samosebou! Potečú ti sliny,
   </tei:p>
   <tei:p>
    naješ sa syra, ba i baraniny! Len nezabudni... Za ním z Kadlubian   pritrieli ešte jáger, Kalčo Ján, tá zoraná tvár jaksi vyjavená,   prihrnie fúzy, čo má ani mrena, a spustí smelo podľa svojej mysle: —   Pán veľkomožný, ja viem, kde sú sysle, a Putera vie i kde hlucháň   toká... — Hí, Kalčo, po tom túžim od tak roka! — zahmká sudca. — Ale   ozaj? Vskutku? — Hej, bohuotcu, spravíme i búdku. Čečiny dáme tak na   rárohy, lapíte vtáka ver’ i za nohy, ak neuletí, vyplašený dačím, bo   hlucháňa, kým spieva, chytať načim! Však strelíte doň pekne a ho   máte, mäsko, to zjete — kožku vypchať dáte ... — Ach, Kalčo, duša   túžbou umiera... Len kde to? — To vie Adam Putera! A má vraj súd pre   ovce, a či za čo, Hlucháňa pustiť len tak pre ledačo, Gdolovi kvôli   chlapa piecť na rožni — škoda by bolo, môj pán veľkomožný! — Myslíš?   — No, myslím! — jáger nadháňa: — Kde takého nájsť ešte hlucháňa? A   takto ten vták ľahko v dyme-čmude! Nuž čo? — Veď počkaj! Bude, ako   bude!
   </tei:p>
   <tei:p>
    Napokon svitne deň, ten boľavý, i príde Adam — Gdol sa dostaví,   ten krepký ešte, ani mládenčisko, tomuto hlava jaksi padá nízko,   pokyvkáva si, jak by písal nosom dosť zaostreným, — hľaďte, ja som,   čo som! Šediny sa mu sypú zpod širáka, však chôdza ešte ta — nuž   aká-taká, len pohľad ostrý — dobre neďobe,
   </tei:p>
   <tei:p>
    chlap, neúrekom, v toľkej starobe, a nebyť dychu, čo ho hrdúsi...   Oba sú so psy. Hľadia hajdúsi vyšnurovaní, fúzy vykrútené, — jak   obracajú tmavý zrak svoj k stene. Oheň dvoch býkov v tom ich vnútri   horí. Iste sa načnú. Len kto začne? Ktorý? A bača Gdol by už i začal   ver1, však žandár ide — známy strážmajster, čo na lajstroch hen podal   hriechov nával, jak kosodrevie kedys’ prekutával, a pravde slúžiť   jeho zbožným prianím... Vtom kroky, aj huk po chodbe znie za ním, i   slová počuť, tvrdé vyhrážanie a ťažkú kliatbu, však i tleskot dlane.   To veru farár, s pohľadom jaks1 mdlým, okrúhly rechtor, s pekným   podhrdlím, i fuzáč notár, mládenec bez hán, i slávny jáger Kalčo,   zvaný Ján, i Anča s nimi ide svedčiť dneska. Ktos’ pohladí ju, až to   na nej tlieska. — Eh, fuzáč! — vdovca pri srdci hneď bodá: — .Odkedy   je to, pán môj, panská móda? — Nuž odkedy nás takto vláčiš sem... —   Vy smiete niečo — niečo aj ja smiem! Veď bol som; s vami — so mnou   boli ste vy, — pohľadom utkvie v očiach švárnej devy, i zasmeje sa   veselo a sýte: — Načo vás vláčim? Zaraz uvidíte! — A vtom už zo dvier   hajdúch vyzerá: — Tak teda dnu sa — Gdol a Putera!
   </tei:p>
   <tei:p>
    Sokovia vojdú. Adam pohrozí psom. Okresný sedí už pred krucifixom,   a jak sa patrí, hneď sa práce chytí. Vybaví najprv všaké formality,   dá prečítať, čo treba, vedľa s lajstra, skúmavo fľochne zboka na   strážmajstra,
   </tei:p>
   <tei:p>
    i Gdola zmeria, však i Adama. — Tak čo to máte? — hodí rukama, jak   na rífy by plátno meral kdesi: — Už trháte sa zasa za pačesy ? Nuž čo   je, Jano? — Ten zas nosom čiara: — Hen, onô — on mi vošiel do   košiara, otca mu, v čase, zakiaľ som ja spal, deväť si oviec pekne   odčítal, z nich v kosodreví iba tri som našiel. Bodaj krk zlomil!...   — pochytí ho kašeľ, dobre mu oči z jamôk nevyloví. — Dnes idem sem k   vám ako ku otcovi, ráčte ma, prosím, zastať, Vaša Milosť, ved ja som   v práve, ak je spravodlivosť! A nemám mania, okrem starej chaty! Nech   Putera mi moje ovce vráti a odsedí si trest, hej, odpyká! Priučte   ctnosti tohoto zbojníka! Boh odplatí vám iste prebohato ... — A čo   ty, Adam ? — Kde má dôkaz na to ? — Čo, aký dôkaz? — Nuž či kto ma   videl? — Hja, vidieť, keď je v ňom sám pokušiteľ! — Gdol uškľabí sa,   oprúc naňho zrak: — On chodí horou ani vlkolak! Však po tebe hoc   škriatky tú zem skopú, žandársky pes ti jednak nájde stopu... I teraz   vystrel rovno ku kolibe... — Hm, čerti vedia, za čím psisko šibe! Ak   tam i stopa, ešte otázka — čia? — Adam v to. — A nech poriadny si   bača, máš svoje psiská, zlodejom až k desu! — Nuž a či nemám? Lež keď   podkúpne sú. A ak dá na to človek lecktorý, čo tebe dostať také   potvory? Chceš do košiara? Pohodíš im rezeň. Hoc po nebo plot — ľahko   prejdeš cezeň. Azda ja neviem, čo kde potreba? — Ľať, mohol som sa   učiť od teba! —
   </tei:p>
   <tei:p>
    odvrkne Adam. — A ver’, jak chceš, ondej — na okolí ty najväčší si   zlodej! — Ja, Kristu? — Nežral si dosť z môjho mäsa? — Cit! — skríkne   sudca, — mlčať! Nevaďte sa! — Však ja nič nechcem s takou hubou   riedkou! — Putera na to: — Prosím volať svedkov!
   </tei:p>
   <tei:p>
    Keď vkročia, hladia — jak by mali radu, popredku páni, Anča slušne   vzadu, stydlivo stane, rumeň sfarbí líce, a ani v chráme, sklopí   mihalnice, nevinná plachosť šľahne zpod víček, jak na čelo si stiahne   ručníček, hoc Adama tiež zrakom nechybí. Ten dokázať chce akés’   alibi! — Nech usvedčí Gdol, aký lúpežník som! — Okresný sedí pred tým   krucifixom, a nevie rady, čo — jak? — Páni svedči, jak viete, —   rečie, — prehovorte k veci! Vylíčte nám tu pred tým Kristom Pánom, čo   je vám známo toť o žalovanom?! Ako sa choval toho večera? A či spal s   vami Adam Putera? — Nuž, — počne kňaz, dar jazyka mu daný, — v osudný   večer, ako viete, páni, my líhali sme dobrej vôle s mierkou. Adam?   Ten na koni šiel za frajerkou, i psa si pojal, tuším Dunaj to, čo   odprevádzal tých dvoch odtiaľto. Viac neviem, kedy prišiel, kedy nie   — ráno nás vzbudil na tej čečine, kde chrápali sme ani na zamate: —   Hej, darebáci, čože nevstávate! — Tak bolo, páni? — Áno! — Aha! —   Veru! — prikývnu svedči, hladiac na Puteru, čo stojí, dumá, jak by   mysľou hýbal, na Anču mrkne, ako taký šibal, kým sudca vážne   podopiera bradu.
   </tei:p>
   <tei:p>
    On tetku čakal, a tu vidí mladú dievčicu, vonnú ani malina. ’Ký   div, ak v duši aj sám spomína na mladé časy, keď mu žily muchy, a   nebol život, ako teraz, hluchý, keď zrak už márne hľadá, márne manká.   — Jak bolo ďalej, ty nám povieš, Hanka!
   </tei:p>
   <tei:p>
    Pokročí dievka, aj sa zrumení, a stane švárna ani v plameni,   osikou schvie sa pekné, štíhle telo. — Neboj sa, dievča, povedz, čo   vieš — smelo! — Ved ja i poviem! — obratom hne dámy: — Pán rechtor,   sú tak dobrý — odpustia mi! — Vpravo i vľavo mykne strojná hlava, o   Adamovi všetko povypráva, jak prišiel večer na koníčku skolenom a   vyvliekol ju zo sna — rovno oknom, i poihral sa, ako voľný s voľnou,   a vyznával jej lásku tam pod kôlňou... — Ej! — mľasknú páni. V srdci   čosi spiští a jeden-druhý zbledne od závisti. I bača Gdol zas ostrým   nosom píše, lenže ho teraz drží trochu vyššie. A sudca? Jak by hnal   až pod rovník. — To je už potom, pane, poľovník! Lež kto tu svedkom?   — zvážnie hneď tón hlasu. — Nuž Blesk a Dunaj na to svedkovia sú! —   Viac nikto? — Nik! — Veriť tvojim snahám? Odprisaháš to, Anča? —   Odprisahám! — Ha, čuješ? — zrazu Adam zavolá a zgáni zrakom vedľa na   Gdola i na strážmajstra. — Teda keď som taký, našli ste v ovčích psie   a konské šľaky? — Nenašli! — Tak čo? Cia to myseľ? Ciaže? Jak to mám   priznať, čo nik nedokáže? — Priznaj sa! — skríkne sok, — bo padúch   si! Musíš sa priznať! — Kto ma primusí?
   </tei:p>
   <tei:p>
    — Ja! — skočí starec, zrak mu prejme kal. — To moje ovce zlý duch   zasekal? — Zlý-nezlý, to tu dneska nemá význam, — vzpriami sa Adam, —   len ak chcem — sa priznám! A slávny súde, poviem pravdu — to je: vzal   som si ovce, ale iba svoje! Poď bližšie, Jano! Ukáž oči — poď sem!   Neukradols’ mi oviec, a to osem? Kedy to bolo ? Dva sú tomu roky ...   barana som si zobral za úroky. Tak vieš už? — Môžbyť, — šepot vôkol,   — môž’! — Nie! — vzkypí Gdol, — nie! Páni, to je lož! — Co, lož? — a   Adam už i blkom horí. ■—Len žandárov mu poslať do komory, Ich Milosť!   Prosím, nech mu idú na dom, tam nájdu koží! Ja ich poznám radom   ...
   </tei:p>
   <tei:p>
    Súd nariadi a strážmajster hned ženie. A na druhý deň aké   prekvapenie? Pred slávnym súdom koží, ovčích koží! Márne sa Jano   prisahá a boží, Putera nemá pod klobúkom sečku, po vrúbku jednu,   druhú po koliečku poznáva. — Hľaďte, či má taký znak na ľavom ušku!   Je tak? — Veru tak! — Hajdúsi kývnu, svedkovia až žasnú: — No, Adam,   ty máš pamäť — ale jasnú! — farár ni notár negazdujú slovy, so srdca   kameň padne rechtorovi, Kalčo len mrká, Anča zas len sní, strašne sa   diví aj pán okresný. Len Gdolovi, jak ostrým nosom píše, padajú   riadky nižšie a vždy nižšie. Však spravodlivosť svoje vykoná, a   rozsudok znie:V mene zákona — Putera Adam mohol pravdu vedieť, no   jednak pre ňu tri dni musí sedieť, bo slávneho sa súdu nepýtal,
   </tei:p>
   <tei:p>
    a sám si zobral, hoc svoj kapitál, už totiž ovce, — kýchne   okresný, — dosť! —-Ach, bohuprisám, je to spravodlivosť? — Nič, Adam,   •— tíši ho, — dlaň na hube! A kto mne moje drevo porúhe? Nech ťa to   srdce veľmi nerozbolí, zavolať ťa dám, len až sídeš s holí. Že by ste   boli k sebe lepším citom, ty, Jano, budeš pomáhať mu pritom! Rozumeli   ste? — Aha! — Ó, ja nie! Ja prehrať? Ako? — Adam zastane, a   spravodlivosť trpkou výtkou raní. — Prehrať? Nuž áno, bo si žalovaný!   Což’ azda apoštol si trinásty? Zažaluj Gdola, a tak vyhráš ty!
   </tei:p>
   <tei:p>
    Chlap rozkatený, ale lieky prosté. Svedkovia tíšia: — Adam,   narovno ste! I švárna Anča nájde preňho slova: — Kto nesedel, ten   ženu nevychová! — No, dobre! — letí vzdych kams’ ku holiam. — A ja   vás, kamaráti, povolám narodenia to svojho na pamiatku, i že som dal   raz Adamovi zlatku, — chechce sa rechtor, necítiac už vinu, — hej,   povolám vás, páni, na hostinu! Aj syn mi príde, — pozrie presladko, —   a dúfam, bude pekné prasiatko, sám pripravím ho dobre — rešovito,   poriadnym vínkom zalejeme si to, a bude trač, jak hore na sneme.   Prídete, páni? — Iste prídeme!
   </tei:p>
   <tei:p>
    VII Keď schladne a sneh strúsi na skaliská, ostrejšie vetrík po   doline zvýska, spúšťa sa Adam, ako zima dýše, ku Kadlubanom bližšie a   vždy bližšie. Blesk sváža kotly a riad kdejaký — putery, geletky i   črpáky... Smutno je jaksi v duši pastierovej, ktovie, čo čaká do jari   ho novej? Preto, ked mrká, nôti na fujare boľavé piesne, dávno zašlé   — staré: — Hej, vínko, vínko, vínko červené, — až slzy sperlia v   očiach ozvene... Slúchajú ovce, psi i valasi, jak ten ich bača smutne   píska si, čo na srdci má — bolesti, či taju? I doja ešte — ešte   odvárajú, až rozdelia raz ovce medzi gazdy a po svojom si ide domov   každý. I Adam šiel by psov a Bleska chovať, i na zálety, aj zas   polihovať, v chalupe svojej kúriť do sporáka... lež citanka už u   richtára čaká, a ten len po ňom — ta ho prikydni! — Tak máš ísť   sedieť, a to na tri dni! Rozumieš, ha? — On mrdne plecom: — Aha! — Tá   baranina bude ti as’ drahá... — Ked bude — bude! — nedá sa mu mýliť.   Musí? Nuž ide k súdu drevo píliť, poštiepať, zrúbať... Co sa nahúta ?   Však chlap je mocný, ba až ozruta! Je pravda, Anča k uchu čos’ mu   hodí, u rechtorov vraj práve budú hody, a má byť prasa, srna, k tomu   hydu, i mladý pán sa čaká, lovci prídu. Prilipnú iste, ani čo by   klím: krehunký farár, s pohľadom jaks’ mdlým,
   </tei:p>
   <tei:p>
    i fuzáč notár, mládenec bez hán, a slávny jáger, Kalčo, zvaný Ján,   i okresný — no, aspoň vraj sa stroja... Nuž bude tínom-tánom,   heje-hoja! On tiež je zvaný. Hana však má v rožku, pošle mu vína, z   prasaťa zas nôžku, lepšie len ísť ta — k súdu — na svoj byt, a čo byť   musí, raz-dva odrobiť. I soberie sa, slušne zamelduje, a píli,   štiepa, rúbe... Dobre mu je. Príde i Gdol a pília, až tak šústa.   Zpočiatku ani neotvoria ústa, kuchárka ich však dobre nachová, tak   pustia sa i pekne do slova. Zadŕha? Bryzgnú, a hneď pridajú síl, zas   vyprávajú, čo kde ktorý skúsil. Veď by sa nemým hlava rozčesla, a   jedného sú predsa remesla! Jednako musia ťažko chodiť za mzdou, ak   chcú mať niečo — rovnak klamať gazdov, a na mäso ak príde niekdy   chuť, musia čos’ spafnúť abo ukradnúť. Tak čoby v dušiach večne malo   pľuštiť? Co vytýkať si? Prečo neodpustiť? Slaninku k chlebu krájajú   si nožom, i odpustia si slušne v mene božom. Nech okresný tu — by sa   načudoval! — A kdeže sú pán? — Veru odcestoval. — Tí, — bohuprisám,   tí tiež veľa minú, bo volaní sú hore na hostinu. — A ozaj kam? — hneď   kucháročka tlstá. — Nuž do rechtorov! — utrie Adam ústa: — A tam sa   veru zabaviť i oddá. Ach, odišli! No, večná, večná škoda!
   </tei:p>
   <tei:p>
    Kým Adam takto staré hriechy láce, má doma Anča plné ruky práce. O   štvrtej vstane, spieva duša zbožná,
   </tei:p>
   <tei:p>
    keď tam sú kdes’ i pani veľkomožná. K rodine išli a v zlej   metelici, vraj, dneska prídu s pánmi na sanici. Farár, i notár, jak i   jáger Ján, do mesta ešte musia z Kadlubian. Ten prvý teľa mäsiarovi   snesie, druhý má, jak vždy, prácu na okrese, tretí? Ten zas si   habadky chce kúpiť. A všetci — trochu zahrať, trochu upiť. I mladý   prídu. Na obed sú zpät, však sane majú veľké ako svet, vystlaté   dobre. Na ich dne i slama. Veru by mohli zájsť i po Adama! Chudáčik,   ozaj — jak mu ten čas letí? Však píli, rúbe tam deň, a to tretí!   Spomnie si na ňu? Azda sa mu zčká! Keby tak videl, ako samučká si   všetko chystá, aj tie fľaše na mok! Azda by oči vyliezly mu z   jiajnôk! Divina v paci, hydina tiež bez pier, i prasiatko si očistila   večer, päťtýždňové, hej, krásne, zpod cecka, vybrala si ho myseľ   znalecká. Pán rechtor! A ten viery nemá v nikom, keď od toho je prvým   odborníkom. — Hen, to lap, — ukázal jej, — pri stene! Ono je dlhé   dosť, i pustené. A pyštek, pyštek, aký len má zvodný! Nie nožom,   Hana, vretenom ho bodni! A nebojíš sa? — Bolo jej i ľúto, však čože   robiť? Dokázala mu to. Hen leží jak sneh čisté v šaflíku a nerobí už   žiadnu muziku, je ani tam to srdce z medovníka. Von ešte tíš, ba   kohút kikiríka. Pán spia — no, len čo obriadi si v dvore, pre poštu   prídu — oni budú hore,
   </tei:p>
   <tei:p>
    podojí, potom raz-dva — zakúri, a pekne pôjde, čo má, do rúry. Keď   toho viac, nuž dohoda tu ústna, na fare niečo spravia, niečo krstná.   A okrem mäsa má byť — jak je mienka — i božia milosť, taká   krehulenká. To čaká na ňu! Však vie kopať — žať. Nevedela by fánky   vyprážať? Prasa pán rechtor má mať na starosti. On majster na to —   prekvapiť chce hostí, jak zružovkavie, až jas v zraku zžaslom! Hej,   prichystá mu slanej vody s maslom, i brká sviaže — kvôli nech mu je,   a nech to prasa pekne maľuje, by narástla chuť všetkým jeho vnadám. A   keby nejak ešte prišiel Adam, nech vidí! A jak ona z ranných spieva,   pre poštu vskutku príde stará Eva, v pitvore kašle, fučí ako mech a   búcha o zem kapci, striasa sneh, i rechtor vstane na to hromobitie.   Morózne hľadí, tvrdo, srdovite. Však len čo pozrie na tie kusy mäsa,   na mračnej tvári pekne rozvidní sa. Zabručí, hlas má ešte pritupý,   jak hne sa, šnúrky vždy si pristúpi, však pripáli si a z úst pustí   kúdol: — Daj sem to vrece, či som nezabudol! — prehrnie všetko a zas   zavrie zámku. — Taký je človek, keď ho pohnú v spánku! — Čože? — v to   Eva — o šiestej vstať — zle je? — No, choď už ta! A nech ťa nezaveje!   Dnes chumelice, iste dosť i vetrov, a stúpať máš až desať   kilometrov... — zdvihne jej batoh, slušne prežehná ju. — A povedz   naším, nech sa ponáhľajú!
   </tei:p>
   <tei:p>
    Len čo sa naje, rechtor pohne prácu. — Hej, Hana, najprv von s tým   mäsom z pácu! Vezmi ho krstnej, nech sa vrtí, nedlie a spraví k nemu,   ale riadne — knedle! Kohúta, sliepky zanes do fary, nech pani pečie,   pekne ožiari, po ceste — ale raz-dva bys’ tu bola — skoč k deťom,   povedz, nebude dnes škola, nech prídu zajtra! Rozumieš tú reč? Nie? —   Ó, áno! usmeje sa dievča svedčné. A už to ide, hučí v sporáku, i   zháňa gazda triesku kdejakú, tu za hrncom, tu siahne po pokrievku a   postaví si mäso na polievku, ked berie plech, ver’ strhne ho i s   háčky. Však prasiatko naň staví pokľakačky, do pyšteka mu citrón   vloží, hej... A už sa teší vôni márnivej, pod jazykom i vystupujú   sliny, ked roznesie sa skoro po kuchyni. — Eh! — na rúre si odchyľuje   dvierka a pomášťa tú kožku koncom pierka, až chytí farbu ani úsvit   zôr. — A netrieľ toľko, Hana, drevom spor! Však zato prilož, ale   redšie, redšie, bo prasa — hm, ked pomaly sa pečie! Toho sa drž, bo   to je jeho právo, tak prižiari sa dobre nachrumkavo! ...Učí sa Anča,   musí prejsť cez to, i zarobí si sama na cesto, i vyvaľká, i ostrôžkou   si krája. Co ona všetko z toho navystrája! Koliké furmy v masti   vypraží si, a jak to kladie do velikej misy, až radosť na rúčku zrieť   preobratnú. Pán rúru má a ona zasa platňu, kdejakú mrkvu, perašín a   vňať, dá do polievky, čo len treba dať,
   </tei:p>
   <tei:p>
    soberie svrchu, ak už veľa peny. On frkne šafranu a pokorení, by   chlapská bola ako na vojne. A zas sa prihne k rúre pokojne, pomášúa   pierkom — a div, toto prasa, smeje sa naňho — on naň usmieva sa! A   ked si neskôr črpne trochu vínka, zjasá mu zrak, až schvie sa   podhrdlinka, spomnie si hody, vzdychne zhlboka a glgá, ako jazyk   podmoká, i zdvihne oči zrazu ako jazvec: — Vieš, Hana, koľko som ja   zjedol prasiec? — Ba ozaj koľko ? — siahne prsty na soľ. — Ver’ by   ich jeden pastier neupásol, hehehe!... — Potom spomnie na syna, však   preňho má byť toľká hostina! —Čo myslíš, dievča, príde? — Ale iste,   jak neprišiel by, keď raz pozvali ste i jeho? — Ak nie? — Azda pre   ledačo? Pravdaže príde! — Veď i má prísť za čo! Ja v obleku som   chodil rozodranom, a jeho, Hana, urobil som pánom. Najprvší krajčír   šil mu v meste šaty! Nuž nech mi to už aspoň takto splatí! Ci žiadam   veľa? Veru aká žiadosť! — A v tom je celá, celá naša mladosť — vieš,   Hana? — tvár mu zmäkne, zajasá, a hneď zas fľochne tadnu — na prasa.   V kuchynke vravy, ťažkej vône, pary, a pečie sa to, smaží, praží,   varí. I vlčiak vskočí dnu — jaks’ podludne. Vtom zazvonia. — Ach, je   už poludnie? — Cencúle tamvon počne slnko vrúbiť. — Hotový obed —   mohli by i tu byť!
   </tei:p>
   <tei:p>
    I prestrú v izbe, kde chcú častovať, roztiahnu stôl, naň dajú   činovať, porcelán, striebro rad-riadkom sa zjaví.
   </tei:p>
   <tei:p>
    Veď dostala dosť pani do výbavy, hoc skromnučká, však z dobrého je   domu, a nebola by ženou hocikomu! Zavzdychne rechtor — srdce jak by   mladlo, kým prídu, tam si sadne pod zrkadlo, spomienok pred ním celá   priehlbeň. I dumá, dumá, ako v taký deň: myšlienka skrsne a sa v   obraz mení. Rod jeho tu už v treťom pokolení na rechtorii. Vidí otca,   matku, ich milý pohľad, vľúdny do ostatku... I voly uzrie — sivé,   rohaté, sám vedie ich — sám, kamsi v úvrate. V stajňu ich dostať? Na   to fígeľ mnohý, nakríž dvier musia, také majú rohy! — Eh, bolo! Tam   je! Všetko roky zmenia, pol šiesta kríža už od narodenia. I spomínal   by, hladný je však k desu. Poštárka príde. — A tí, Eva, kde sú? — Nuž   čože ja viem? — pleskne ako bič. — Mladý pán prišli? — Ale neviem   nič! — A dve sú hneď, hm! — končí sa reč suchá, Stará však iba do   prstov si dúcha, a rechtor bručí, poštu z vreca delí. Keď rozdelí,   nuž vstane neveselý, podíde k rúre, zadíva sa krátko, a už sliny tečú   na prasiatko. I chcel by počkať, máme — nevyčká, vábi ho najmä zadná   nožička, i vezme nožík, odšmykne, jak v taju. — Len aké je — no! Dosť   ho ešte majú! I zaje si a zas ho zájde dumka, len nejdú! Nuž i druhú   nôžku schrumká. A vyjde na dvor, hľadí s priedomia, či na dedine už   krk nelomia? Lež nič! I vojde a tak zadumá sa, až zmizne s plechu, a   to celé prasa, len hĺba kostí na stole už pred ním,
   </tei:p>
   <tei:p>
    jak rozumuje nad tým žitím biednym, I upije si, srdce odťažká.   Nech to nie — tak ho šľahne porážka, veď od obeda nasbiera sa jedu.   Hľa, mrká, a tí nejdú, nejdú, nejdú; — Ej, bysťu, však si ja vás   vypožičiam!
   </tei:p>
   <tei:p>
    Vtom pod oknami — čim-čam, čim-čám, či — Sú tu ? — Z   búnd ťažkých zdvihnú hlavy tamtí a vchodí žena, hrnú gratulanti: — Ad   multos annos! — bozk a objíma sa. — A čo ty robíš? — Skladám toto   prasa! — Preboha, — panej krv hneď stúpa do žíl, — však tys’ ho   složil! Ale tys’ ho složil! — No-no-no, mal som za vami ísť, a kam? —   vypleští oči, — čakám, čakám, čakám ...! — I my sme! Jana! — smutno   svieti s čiel. — A neprišiel? — Nie! — Čože? Neprišiel? — Tvár zmyká,   krvou podbehnú mu oči, podoprie hlavu, sfuní, zrazu skočí: — Bodaj   ho! — maká srdce, jak kde rana! — Tak chovaj pána! Vychovaj si pána!   A keby ti mal priniesť za hrsť kvieťa, ostane tam a ani neobzrie ťa!   Ja? Bol by mu dal niekedy aj tej krvi! Oblek mu v meste šil a krajčír   prvý! A teraz, máš ho, uh!! — i počne biť o stenu päsťou, až sa   trasie byt: — Uh! — práska. — Starý, ešte ten dom rozrum! — chlácholí   žena. — Majže rozum! Rozum! — No on len zúri, jak kto v stave inom: —   Nie! Nechcem ho! Viac nie je mojím synom! — navrú mu žily, vyrúti sa   kdesi... — Nič! — vzdychne žena. — Páni, sadnite si!
   </tei:p>
   <tei:p>
    Tí si i sadnú, hladní z toľkých ciest, a Anča nosí, veď tu jest čo   jesť! I vínka, jak krv, ešte od predvlani.
   </tei:p>
   <tei:p>
    Však rechtor, príduc, je jak zarezaný. Nuž ťažko užiť hosťom. Je   to žiaľ, čo? I vstanú skoro, farár, notár, Kalčo, nemá dnes sily ani   vínka mok! No o dva týždne pôjdu na jarmok, kto junca pojme a kto   dáke prasa, tam budú spolu zas a potešia sa. — Tak s Bohom! — ticho   do noci sa berú. — Anča? Tá pekne počká na Puteru. Ona vie, iste   nocou k nej sa brodí. Aj príde, a má body, ten má hody! Zaje si pri   nej, aj mu zabalí... A sú už dve, keď vyjde pomaly.
   </tei:p>
   <tei:p>
    VIII. Na jarmok hrnie saní, bričiek, vozov, kto ide s juncom,   kravou, kto i s kozou. Adam, ten vezie dolu bravca-žráča, čo na holi   si vychoval jak bača. I tak už, kto vie, či viac chovať bude, keď   richtár robí pohoršenie v ľude, má hnev a teraz nadišla ho fanta,   nechce vraj za svet bačom areštanta! — Keď nechce, nech mu kvôli,   potvore! Pôjdem, jak iní idú — za more... — na vlačuhách si húta   Putera, kým po hradskej Blesk jak-tak zaberá a v slame kochká bravko   vytučený. — Len keby nešly ošípané z ceny! — Rád utŕžiť by niečo.   Kdeže jar tu?! A ak by bolo treba na šífkartu! Ostatné? Prídu do   rechtorov mladý. Podpíšu papier! Keď nie, dajú rady! Však vyberali   spolu vtáčatá, ľúbila sa im z dievok tá a tá, len on už neskôr   pribral panské gusto.
   </tei:p>
   <tei:p>
    Nuž, slovom — bude, aj čo chýba ku sto! Anči? Tej pošle lístok zo   sveta. Chudobné dievča, čo tu? Príde ta, keď už raz život takým   bezmilostným. Len psi! Oo s nimi? A Blesk! Bože, čo s ním?
   </tei:p>
   <tei:p>
    Jak poháňa on takto zahlbaný, prefuní korba. Kývajú mu páni:   krehunký farár, s pohľadom jaks’ mdlým, okrúhly rechtor, s pekným   podhrdlím, a fuzáč notár, mládenec bez hán, i slávny jáger Kalčo,   zvaný Ján. — Hej, Adam, — viac ich už ta nenasedať, — priveď nám   kupca, máme svinku predať, prasicu, brucho po zem jej až siaha!   Privedieš nám ho? — Čože? — Kupca! — Aha! — Kalčovi kýva, — dobre,   jágerko náš! — Veď potom prideš k nám i na oldomáš! — V poriadku! —   trhne koňa za liace. Co treba z domu, to sa vyprace! Z neho, keď   nechce, nik nič nevycicia. Však on vie dobre, co to za prasica, jak   farárka sa zlostí, horkne v žlči, že behá sa im, ale nenahučí, a ako   neraz zlobne obviní i svojho muža z tejto príčiny. •—Naoos’ ju kúpil?   — čuť i na ulicu. — Budem ja chovať takú daromnicu? Musíš ju predať   na jarmoku — vieš? A kúpiš inú, lepšiu — rozumieš? — Pán farár, gazda   dobrý, tiež je na tom, do mesta ženie s celým magistrátom. Len   richtár chýba. — Kde ten, jeho deda?! No, príde! Svinka? Tá sa iste   predá!
   </tei:p>
   <tei:p>
    Na mýte — stoj, máš v cestu prekážku, a milý Adam zaplať za   ciašku! I podá šesták, pekne pozdravká
   </tei:p>
   <tei:p>
    a ohliadne sa slušne na bravka, či nestratil ho? Stiahnutý je v   hrči a zo slamy mu iba rypák trčí. Zakrochká — jak by prisviedčal, že   tu je, a potom ďalej sladké sníčky snuje. Jak na sanici — srdiečko mu   skvitá, hoc je to cesta rovno do koryta... Však len keď pohodlie a   dostatok! V meste už koní, kráv i prasiatok, a ľudí, trotoár až   pritesný! — Hej, Adam! — volá ktos’. Toť okresný kýva mu, až i trochu   pristane. — A pôjdeme raz na tie hlucháne? — Ak budem bačom! — tvárou   prelietne bôľ. — Ak! Co to za reč? Prečo by si nebol? — Richtár ma   nechce pre áreštskú stravu! — No, čo len richtár! Napravím mu hlavu!   A čože vezieš? — počne v slame macať. — Nuž bravca! — A čo pýtaš? —   Štyriadvadsať! — Hm, pekný kus! — a tvár mu zažiari. Vtom už i stoja   vedľa mäsiari, červení, tuční ani sadla v sude. — Čo, štyriadvadsať?   Šestnásť dosť ti bude! — To, bysťu, nie! — i pohne, až sneh spráši.   Ten chovaný je dobre, na salaši! — Však počkaj! — kričia, mrkajúc si   zboku. — Predám tak, ako bude na jarmoku!
   </tei:p>
   <tei:p>
    Poriadky v meste jaksi neprísne, ledva sa Adam cestou pretisne. Na   rínku vir-var, šiatrov dlhé rady, i núka mu čos’ Židák žltobradý,   však on má Anču v mysli. Spomnie na ňu: — Čo jej len kúpiť? Srdce z   marcipánu so zrkadielkom — vhodný bude dar? Či radšej sedem detí za   kraj čiar? — A Blesk len ťahá, jak sa cesta vinie, až s ostatnými   prídu medzi svine.
   </tei:p>
   <tei:p>
    Tu kvik a huk... sneh sčernie na blate. — Sem ruku, kmotre! —   Dáte? — Nedáte? — I Puterovi hrsť je zaraz v hrsti, lež on sa nedá,   bysťu, nepopustí. Takého bravca veru niet viac! Inu — má krátky   pyštek, krásnu podhrdlinu, široký chrbát, ťažko na ňom strácať! — Tak   dám ti rovných, chceš? — Nie! Štyriadvadsať! — I s koňom? — hneď mu   idú do štice. — Hja, páni, čo ten požral žinčice! — Ba psiarky! —   mäsiar vtom ho osloví. — Jedenadvadsať! — Ani bohovi! — Tak   dvaadvadsať a pol! — končí boj. Pritleskne Adam: — Povrázok však môj!   — I dohodnú sa! Ohlušení kvikom stoja si zatiaľ farár s kostolníkom   pri palesáku, zrakom kupcov chycú. Tí neobzrú sa jaksi o prasicu. A   pomáha i panstvo z Kadlubian, i rechtor, notár, najmä jáger Ján, aj   ponúkne a hoc len pozrieť volá. No, netúrne nik, až ho prejde vôľa! A   na fare — hej, nieto o tom taju, — budeže kriku, akže nepredajú...!   Tu vyjde z krčmy Adam, preletí pohľadom jarmok, zájde k svojeti. —   Čo, ešte nič? No, počkajteže málo! A raz-dva zná, čo robiť by sa   malo. Po jarmokoch sa všeličomu zvyká, tu nezbýva, len hľadať   priekupníka! I pustí sa jak jastrab po chvašti, a čosi-kamsi sa mu   pošťastí, privedie skoro, a to baču Gdola. Ten rád i kupčí, pod   snehom kým hoľa, premeria svinku, odkašle si sucho a zdá sa mu, veď   pustené má brucho. Či prekupčí ju? Toho si je istý!
   </tei:p>
   <tei:p>
    Srsť riedku má a chrbát sa jej blyští. Ak prasce nosí — bude   prváčka. — Tak koľko za ňu? — počne jednačka. — Nuž, — myslí farár   veľký nárok neklásť, — jak pre známeho nech je rovných šestnásť! —   Oj, to je veľa! — poškrabe sa starý. — Idesať dosť! — Ba! — Ale? —   Ozaj? — Vari? — hmká si farár, s pohľadom jaks’ mdlým, okrúhly   rechtor, s pekným podhrdlím, i fuzáč notár, mládenec bez hán, i   slávny jáger Kalčo, zvaný Ján, i bača Adam. Jak pri takej veci, Gdol   svinku haní — oni chvália všetci. — Čo ? — rechtorovi tá reč jak med   plynie. — Veď je to fajta! Nikdy lepšej svine! — A nahučí sa! —   oceruje ďasná i jáger Ján. — To nevidíš? Je prašná! Ten prihodí a ten   zas popustí, napokon praštia riadne do hrsti. Už celý jarmok hľadí na   vyhriatych, až ustália sa v cene: — dvanásť zlatých i s povrázkom. —   Gdol, — vravím, — lacno to máš! — zašomre rechtor cestou na oldomáš,   keď svinka tam. Však úcta rýchlo minie, náhlia sa páni znova medzi   svine. Čas nájsť sa musí zhriať sa, aj si upiť. Lež za prasicu lepšiu   majú kúpiť, nech dvoje sŕdc sa pre nich neharká, lež poteší sa pani   farárka! A keď krik detský neozve sa skoro, nech kvičí aspoň prasiec   s dvanástoro na farskom dvore, zakrochká si tujška, keď poškrabkajú   prsty koreň uška! I rozídu sa páni dookola, hľadajúc kúpu, kde by   taká bola? Merajú dĺžku, výšku, aj pysk prísne: či má srsť riedku? Či   sa chrbát lisne?
   </tei:p>
   <tei:p>
    Co môže narásť na lecakbm kŕči? I nájdu čos’ — lež ak sa   nenahučí?! To bude vody na krst — hodný džbán!... stískajú plecmi   páni z Kadlubian, zháňajú sem-ta, strácajú sa v stisku, po celom   takto prejdú jarmočnisku, až jáger Ján len zrazu pozdvihne hlas: —   Počkajte, páni, hen je svinka pre nás! Pozrite, tá, čo stojí pri   kaluži, ten rapavý, hľa, sedliačik ju drží, kožucha práve žmolí   okraje! — No, jak tá naša! — Trochu väčšia je! — I pustenejšia! —   Biela, ako aj tá! — A myslím, — kývne rechtor, — dobrá fajta! Šteť   nestojí jej, pyštek kratučký — ach! — A nie je, jak tá, na vysokých   nohách! — mrkne i notár, fúzy vykrúca. — Nuž ta sa za ňou — jednať   zhorúca! A raz-dva už i všetci obstanú ju, potľapnú chrbát, váhu   odhadujú. — Tak koľko za ňu, priateľ? — Ten hne hustým obočím: —   Chcete kúpiť? Vám ju pustím za dvaadvadsať! — Baže? Kieho šľaka?!   —-No, to je svinka! K tomu fajta aká! — Nuž aká? Aká? Ako všetky tu!   Načože vravieť takto bez citu? — mrzí sa rechtor, škriepiť sa mu   zachce: — A nahučí sa? Bude mať i prasce? — A aké! — sedliačik v to.   — Bohuchvála, ich mať ich niekdy šestnástoro mala! — Len   neprechváliť, ujec! — farár jedná. — Veď je tá svinka takto aj dosť   biedna! Desať dám! — Čože? — Teda jedenásť! — Ej, to nie! Azda môžem   svine krásť? I nadhodí sa, jak už býva zvykom, a poradí sa farár s   kostolníkom, i richtár mieni — škoda pustiť kusa, na zlatých trinásť   slušne dohodnú sa.
   </tei:p>
   <tei:p>
    V hostinček vojdú — proces celkom krátky, peniaze sviaže do   červenej šatky sedliačik, hojne zdravia zaželá, a pohostia sa dobrí   priatelia. V poriadku všetko — nadnes dosť už z činu: predali svinku   — kúpili zas inú! — Nuž Boh nás živ! Však tam, kde viacej ľudí, čert   ak i zdriemne — nielcdy sa i vzbudí, prisype uhlia žeravého k zvadám.   I tu, hľa, richtár — no, a bača Adam jak dva psi hladia — na soka jak   sok, potrhne ten, i ten svoj opasok, telnatý tamten, hlava hrdá,   lysá, tento zas ani diabla nebojí sa, zdravá krv v lícach, oči   sokolie, krajšieho chlapa nemá okolie. Nuž drapnú sa, jak mačky, v   tom a v tamtom. Tu skočí richtár: — Ja piť s áreštantom? — a schytí   širák s čiernou stuhou nadol. — Ja s ním si štrngať? Som ja s tebou   kradol? Zújestil som sa, jak ty, cudzí na hnát? — vrhne mu hrdo do   očú jak magnát. — Vieš, mizerák, čo pastierska je ctnosť? — Vtom Adam   praští päsťou: — Ujec, dosť! — Aké dosť? — richtár hne sa v kroku   račom: — Myslíš, ty budeš v Kadlubanoch bačom? A keď ti stanú krotko   do cesty, kyjakom budeš mlátiť nevesty? Myslíš, sa vtáčik na lep   nenalapá? Myslíš, ja neviem, kde je hlava z capa? Ty zlodej! Ty... —   Tu skok... chvat! A už mece richtára Adam ani prázdne vrece. Márne ho   tíšia, že to obce hlava, vlečie ho ako ovcu tá zver dravá, vyhodí   dvermi, znak má od krpca, jak v kyprom snehu tam sa skopŕca,
   </tei:p>
   <tei:p>
    a nadáva, kým neschytí ho kašeľ. Však ľudia vravia, to, čo hľadal   — našiel!
   </tei:p>
   <tei:p>
    Panstvo ? To ďalej sedí vôkol stola, a nechybuje ani dobrá vôľa.   Pán rechtor práve otázkou čas kráti: — Co najlepšie je takto na   prasati, keď side dolu, lenže s pekáča?! Ten stisne plecmi, ten zrak   otáča: •—Nuž hlava! — Hlava? — usmeje sa hosťom. — Hej, hlava, ale —   keď sa končí chvostom. — He-he-he! — aj sa to hneď zapije. Len bača   Adam jaksi smutný je. I smejú sa a vyčitujú mu to: •—Azda ti, chlape,   za richtárom ľúto? — Čert po ňom! — sšomrúc na rechtora hľadí. —   Neviete, kedy príde ten váš mladý? — Kto? — zvážnie starý. — Nekazže   mi chuť! Nevieš, že nechcem o ňom ani čuť? Ja som mu dal, čo bolo z   týchto rúk — nie? Teraz je pán a domov nenakukne! Hej, neoddá sa! —   podoprie si bradu. — A čo máš1 s ním ? — Nuž chcel by na poradu... —   prihne si pohár — pravda vo víne, — však Amerika už ma neminie! — No,   o tom potom! — všetci tešia dačím a pobudnú si, až i brať sa načim.   Večierkom vetrík poťahu j e tuhý, naložia svinku pekne na vlačuhy, a   čim-čam ... ženie najprv Putera a zápäť za ním korba zaberá. Vraj   múdre takto hľadieť sánok na tyl, by Adam náklad nejak nevytratil! A   keď to neraz napredku až zmyká, posadia k nemu ešte kostolníka, a   hio! Šibú ani z kuše strely
   </tei:p>
   <tei:p>
    pod hory ... vôkol kraj sa krúti biely. A sype mesiac svetlo   studené, až mrznú fúzy, mrznú remene, vo vzduchu mrzne i tá konská   para. Však najmä v korbe — dobre sa tým fára, v kožuchoch, bundách,   vínko hreje zdnuka, cigary v ústach — puká sa a puká, i narozpráva   veru moc a moc, čo všetko dá sa strieľať do Vianoc, i jak si ešte   sem-tam posedia ... Jáger Ján vykopať chce medveďa, on prezrel si to   — dávno pozná diery, a chytiť maca v sladkom spánku — verí. — Len   chlapov treba! — Ak len to, ľať, sme tu! I za uši ho vytiahneme k   svetu, he-he-he! — mrká notár... Zima reže, na obzore už kadlubianske   veže, cesty nič, a len hore-dolu, strach, po závejoch jak morských na   vlnách, a pokým Adam myslí na zatáčky, tu vlačuhy — hup, a sú   horeznačky... Prasica skrochká — lakom a či bôľom? No, otrasie sa, a   poď šírym poľom. — Tí, bohuprisám, ešte ujde mi! — Putera nechá, čo   je na zemi, a hybaj! Len keď nemá chôdzu stračiu! Jak vidia, čo je —   páni s korby skáču a všetci za ňou... na! na! — všetci za ňou. Tá   pelia ani cestou vyšliapanou do Kadlubian a popri hornej veži do   farských dvora beží, rovno beží... A panstvo za ňou, kto-ten zakľaje.   No farár vraví — Jednak múdra je! Len Kalčo tuší bosorácke uzly, až   vojdú na dvor. Zastanú jak zmrzli, bo nerátali také na útoky. Farárka   si tam podopiera boky
   </tei:p>
   <tei:p>
    a hľadí na nich, hoc je zima veľká, jak na žiačikov pani učiteľka:   — Tak, drahí páni, predali ste sviňu? — Áno, a dobre! Však už máte   inú! — A, — pridá notár, — už i grúli z chlieva! — Lež cudzia sviňa   takto nechodieva! — zmeria ich zrakom ostro domáca, a stisnúc pery,   pohľad odvracia... — Neveríš azda? Duša drahá, ver mi! — ozve sa   farár. Tá praskne dvermi, kým oni stoja, mračiac sa i desiac.   Sústrastne hľadí na nich bledý mesiac. Domáci vzdychne, hmlou sa   zakníše: — A dal som ešte zlatku navyše! Len nepovedzte!... Nezrieť,   kto sa pýri. — Nezradíte ma? — Ani za svet šíry!
   </tei:p>
   <tei:p>
    IX. Lež jak i zrádzať, čo raz toľkým v oku? Pol obce bolo v meste   na jarmoku, a babám nikto reči nezabráni. Ráno sa smejú celé   Kadlubany, okrúhle čiary sadnú na líca, veď vrátila sa farská   präsica! — Hja, sedliačiť? To práca neľahká ver’. Nie jak mlieť   hubou, abo kaziť papier! Tu treba umu, he-he, veru treba! — Z pánov,   kto jak vie, tak i chráni seba, v chalupách, jasné — iba smiech a lom   je, nuž nejdú veru ani na priedomie. Adamovi tiež von sa sotva   zachce, doma si sedí, podšíva si kapce, sneh chumelí, i vietor   zavýska, nuž prichladné sú už tie krpčiská! Aj šije, dratví. Jemu   šťastím kleplo, a v dreveničke útulne je, teplo.
   </tei:p>
   <tei:p>
    Obloky malé, stôl však veľký, to hej, poličky, na nich hmkov po   nebohej, tri psiská — Zahraj, Lapaj s Dunajom — sa rozťahujú dlážky   okrajom, ten spí, ten zíva, onen zas sa vzpína, na tvrdej hline živá   kožušina ... A gazda šije, v obličaji mier je, však pichá šidlom, jak   keď v duši žerie. Ten richtár len mu nejde z pamäti, ešte i také   niečo povie ti: Myslíš, ja neviem, kde je hlava z capa? — Eh, bysťu,   mal som lepšie zmlátiť chlapa! Je pravda, hlava tam je veru hore,   vypchatá slušne svieti na komore. Lež vrátiť im ju, čo by ja bol za   hýľ? V tej búrke oni? Ja som Capa trafil! Nuž patrí mne — tu nieto   podvodu, vezmem si rožky s sebou za vodu! A brýzgať mi, hej, spravil   som čos’ zlého? čo zastrelí kto — to je predsa jeho! ...Vtom dratva —   prásk! Niť stiahne s kotúča a súka kľajúc. Psiská zavrčia. On šije   ďalej, myseľ víchry schytia, až cíti tvrdú ťarchu toho žitia, v   neznáme svety unáša ho túlia: — I natrápim sa tu, a čo som? Sluha! Ba   horšie — otrok! — v duši trpko zduní, jak päsť keď udrie na tajomné   struny. — A oni myslia — budem tvárou nemou! Zem táto šíra je i pre   mňa zemou, v žeravom slnku je i moja časť, i pre mňa môže niekde   šťastie vzrásť! Ja sa tu budem s každým bláznom hádať? Som mladý,   zdravý, pôjdem svoje hľadať! A hneď by i šiel v ten svet ďaleký, lež   do Vianoc má ušiť kapčeky, a preštepkané, ako svojej Anči, na   fašiangy nech strojná v nich už tančí!
   </tei:p>
   <tei:p>
    Večer jej oddal v rozrušení veľkom medové srdce s pekným   zrkadielkom, a bola rada. On ju nenechá tu, kde by i nechal takú dušu   zlatú? Len notár k nej sa vždy viac dotiera. Co, nevie, kto je Adam   Putera? Hej, dá si lepší pozor na fuzáča, a ak nie inak, tak s ním   pozatáča! — Otca mu! On mu bude kradnúť sečku? Či ako vlk sa vrhať na   ovečku? — do kapca pichá zrakom predravým. — Ja tebe kosti ľahko   opravím! Eh, hrmen! — zhromží, chalupa sa schveje, až psiská skočia,   čo je zlého? Kde je? — Nič... Len keď zmrkne, jak už býva stále, za   Bleskom všetci vyjdú do maštale.
   </tei:p>
   <tei:p>
    U Puteru tak pod sporákom práska, raz hnev ho zžiera a zas hreje   láska, cez deň sa najviac doma premoce, a kde sa vezmú, už tu   Vianoce. Postriebri okyt na doline chvoja. Chalupy snehom prikydnuté   stoja, v tých detských hlavách na stá sníčkov skáče, kým mamky zrobia   múky na koláče, na nebi hviezda hlása lásku, mier, a zazvonia, a   príde svätvečer, kde-tu i stromček, na ňom sviečka-žižka, kde-tu i   darček, ako na Ježiška. Len Adam — nemá ženy ani detí, — koho má v   dome, s tým hod boží svätí, keď radosť všade srdcia rozpína, tri   psiská a Blesk jeho rodina. I on čos’ chystá za tej chvíle svätej, na   lepšiu vôľu sebe trochu hriatej, a keď tí psi, jak jeho rovesníci,   klobásy varí, a to v kapustnici, i baranina... už i zaváňa.
   </tei:p>
   <tei:p>
    Krstná zas poslala mu mrváňa. Pre všetkých bude hojnosť ani z   báje. Však keď je sviatok — nech sa každý najel Jak pod oknami   zaznie: „Cas radosti“ — gazda už delí, dobre svojich hostí: — No,   nate mäsa! — Psi sa hodia naň. — Narodil sa nám všetkým Kristus Pán!   I sám si zaje, vzdychne zhlboka, však dá Boh — inak bude do roka!   Najtiaž len prežiť túto tvrdú zimu, potom už lokše žienka navarí mu.   Pri sladkej mysli na to gajdy svesí, vyjde i na dvor a tam zahudie   si, do stajne vojdú — ani v Betleheme: — Blesk, na! Co tvoje — my ti   nepojeme! – Pohladí koňa, mrváňa mu dá a potom všetkým rezko   zadudá:
   </tei:p>
   <tei:p>
    Pásli ovce valasi, pri betlemskom salaši, anjel sa im ukázal, do   Betlema ísť kázal: Vstaňte hore a poďte, Pána Krista nájdete... Mária   ho kolembá a Jozef mu tak spieva: na píšťalke pi-pi-pi, a na gajdách   du-du-dú.
   </tei:p>
   <tei:p>
    Takto si oni toho nahudú do dobrej vôle v stajni — všetci piati.   Napokon povie gazda: — Kamaráti, kým vyjde sláva poli na nebeskom,   Lapaj a Dunaj ostanete s Bleskom, a ak sa vám sem niekto natíska,   zavinšujú mu vaše zubiská! Rozumeli ste? — zmeria zrakom terén: — Ty,   Zahraj, pôjdeš so mnou na utiereň,
   </tei:p>
   <tei:p>
    a potom ďalej — jak nám bude priano. A — sídeme sa najneskoršie —   ráno!
   </tei:p>
   <tei:p>
    Zamlknu spevy, zredne vrzgot chôdz. Lež zahlaholia zvony na polnoc   a mihnú tiene na ulice biele. O chvíľu z chalúp ľud sa sype-mele do   chrámu, čo jak z čistej, sviežej peny na kopci skvie sa žiarne   osvetlený. Večer sa ten ľud v hornom chráme sišiel, a teraz v dolnom   obrátiť má myseľ ku Bohu ... Inu, hrnie s všetkých strán tu katolík a   hen zas luterán. I Adam ide vzdať česť neba tajom, chlapsky si kráča,   hrdo — so Zahrajom, v kamizli len, hoc primŕza van k lícu. Pri vchode   slušne strhne baranicu, na schody zahne, nezavadzia bachor, nuž   pretisne sa ľahko rovno na chór, zkadiaľ zrieť, čo len zmôže očú pár,   i do lavíc, i hentam pred oltár, spočítať radom domácich, jak hosťov.   Kňaz odbavuje svoje pred sviatosťou v jasote sviec, čo blkocúc sa   trasú, jak by tiež boly čiastkou jeho hlasu. Nad vencom dievok tymián   sa zdymí, jedlice, Anče niet však medzi nimi,. Ak by i prišla, u   dvier stála by!... Obracia bača svoj zrak jastrabí, a keď už nikde   nemôže nájsť Hanku, jak Zahraj na ňom — utkvie na organku čo zjačí   zvukom, až to uši morí, keď pritlačí naň mocne regens chorí a   odpovedá hlasom jaksi mdlým. Nie ako rechtor s pekným podhrdlím,   ktorý keď spustí — vakovka až prší. — Ten organček bol azda   nanajprvší... — húta si Adam, hľadiac na píšťale:
   </tei:p>
   <tei:p>
    — Ešte sa blyštia, aké sú len malé! — Lež čo, keď takou celá   muzika, jej zvuk cez uši srdcia preniká, preletí azda hviezdne   priestory dnes, prehluší sám chór prevysokých nebies. Však v hornom   chráme znelo toho nemieň. — Ten mendíček jaks’ slabo ťahá remeň! Či   dva sú? — hľadí Adam na mechy: — Slabučké ruky — slabé úspechy! — No,   keby on tak potiahol, hoc málo, hej, to by hralo, ale by to hralo, a   znelo by až po tie raja brány! Pán Boh by pozrel: — čo to? Kadlubany?   A iste by sa nenahneval preto. Doprial by svojmu ľudu lepšie leto, od   mrazov chránil — slnka od páľby, a po richtára čerta poslal by. Nech   by ho zobral, čo tam po potvore?! Nemusel by on aspoň za to more. Až   opadne sneh, tráva začne pučiť — nemusel by sa so psy — s Bleskom   lúčiť. Vyhnal by ovce na tie hole staré, na gajdách by si zahral — na   fujare. — Eh, bolo by to! — Gazda myslí na raj, a na gazdu zas jeho   biely Zahraj. I ohliadne sa tu-tam po kostole na kučeravé hlavy, však   i holé, a zdá sa — diktuje mu jeho ctnosť, že pre takú on nie je   spoločnosť, aj ohriaknu ho, ku múru zas tlačia, čo si však počne, ked   tu jeho bača? Vycerí zuby. Vyhnať? Márne túhy! Kde je raz jeden —   musí byť i druhý. Veď on by radšej strážil na holi alebo pral sa   niekde v okolí. No takto zákon dávno ujednaným: ak pôjde gazda, aj on   pohne za ním.
   </tei:p>
   <tei:p>
    A ten sa nehne, mrví rukáv čistý. Azda ho baví, jak ten organ   piští? Ci on by lepšie stúpal na pedál? Podíde Zahraj, sadne opodiaľ,   a krotkosť samá v pohľade tom prostom, zodvihne hlavu, pokrúti i   chvostom, hľadí jak sviečky na laviciach hrajú, i ako ľudia ústa   otvárajú, kto slabučko a malé, kto zas mocne. Lež najviac striehne,   čo len gazda počne? Mendíček ťahá — tvár mu rumenie, a bača všíma si   tie remene. Von-dnu a von-dnu... v mechoch zavrzúka. — Eh, — fľochne   Adam, — čože detská ruka?! Tu rechtor práve kývne, spustiť že má. —   Počkajže, chlapče, trochu potiahnem ja! Remene chvatné v silné   ručiská, potrhne — raz-dva. Organ zapíska... — A ešte veru nevieš, čo   je chlap ... Hodí sa nazad a tu zrazu — drap! S remeňom v jednej   ruke, v jaku detí, oblúkom, jak tá klada, na zem letí, a Zahraj prv,   než naňho bol by padol, uhne sa, zbreše, a žup s chóru nadol, na   dlažbu buchne chladnú, kamennú. — Ježišmária! — Aj, ho poženú. —   Bodaj si skapal! Sbieraj sa a trep sa! Potvora, ideš?! To je kostol   pre psa? — vzbúria sa zbožné duše pre tú vinu, ani keď balvan praskne   na hladinu. — Ach, no-no! Dobre, že tam nepostál nik! Nech skočí   naňho — vychytí ho zrádnik! — Také čos’! — úžas zvlní nemierou. — A   číže je len? — Iste Puterov! — Ach, koľká hana! Ale koľká hana! A to   pri jasliach nášho Krista Pána! No, počkaj, pliaga, — ani konca   tračom, — nebudeš ty viac na doline bačom!
   </tei:p>
   <tei:p>
    Nie ver’! — Vtom horko-ťažko vyjde on za Zahrajom a vyvedie ho   von, kým píšťaly si hore divno pištia. — Čo zabudol hrať ten náš   organista ?
   </tei:p>
   <tei:p>
    Puterovci len čím diaľ od húfu vykročia cestou, kade sa im zazdá,   a neobzrie sa pes, však ani gazda. Lež kto i môže — zbytkom veru žlči   — ked mechy dva sú, a z nich jeden fučí? I pohne rezko, hoc bez   obavy, až pred rechtorov. Tu sa pristaví. Tma v oknách, biela tichosť   drieme všade, na šírom dvore, jak i na záhrade. I zamyslí sa, dotkne   rukou čela: — Ak Hanulienka dvere nezavrela! Veď sliedil po nej ako   frajer verný, či nezhliadne ju niekde na utierni. Nič! Váha — ísť?   Hneď maká rukama, kde kľučka. — Idem, azda čaká ma! — Ozaj hnúť   dvermi, a dnu vrava kási. Krv zovrie v ňom a dubkom vstanú vlasy: —   Ja tebe! — vojde. V kuchynke tma hustá Tieň! Vrhnúc sa naň, pridrží   mu ústa, a kým dnu rechtor, jak mu zvykom, píli.
   </tei:p>
   <tei:p>
    Pásli ovce — fu-fu-fu — pri betlemskom — fu-fu-fu — anjel sa im —   fu-fu-fu — do Betlema — fu-fu-fu — Vstaňte hore — fu-fu-fu — Pána   Krista — fu-fu-fu — Mária ho — fu-fu-fu — a Jozef mu — fu-fu-fu — na   píšťalke — fu-fu-fu — a na gajdách — fu-fu-fu —
   </tei:p>
   <tei:p>
    už vlečie čerta k dverám, hnevom spilý, niekoľko ráz i o stenu ho   búši, niekoľko riadnych dá mu poza uši, a — kop! — Ten zdvihne hlavu   ako jež: — Ty zbojník, nebudeš viac bačom, vieš? I odtacká sa. — Kto   to? Notár? — Veru! — zašepce Anka. — Prišiel na večeru a pokúšať ma   ostal, dobrá chvíľa. No ja som sa mu chrbtom obrátila. Dobre, žes’   tu! — Ved! Lenže som si dal, už nechybí mi ísť kams’ v šíru diaľ. Co   v ľuďoch láska? Ba hej, vrchol besu! Však v tejto obci všetci proti   mne sú. No, nič! I mojou loďou pohnú veslá... A pôjdeš za mnou,   Hanka? — Čoby nešla?!
   </tei:p>
   <tei:p>
    X. Fašiangy svitnú, slanina sa načne, kde v komíne čos’, tam sa i   je šmačne. Krčma je plná, richtár v nej je pán, s ním stály výbor   slávnych Kadlubian. Tu presype sa, čo sa obce týka, ale i cirkvi, až   po kostolníka. Ak protestuje kto, hneď stojí v kúte. I o bačovi je už   rozhodnuté. Môže si zobrať gráty a ísť hopsom, inde si robiť svoje   kúsky so psom! Po nedeliach zas mládež hrnie sem, zahudie Cigán   citne, zdunie zem, raz vrstva a zas druhá tancom vzplanie. Ujde sa z   toho rechtorovie Hane, sukienka sšumí, zavije sa v skoku, ani tá pena   bystrom na potoku. I Adam milú schytí do chuti, a jak sa patrí, pekne   vykrúti,
   </tei:p>
   <tei:p>
    i zakreše s ňou, zvýskne, zaujuká. Tu budí rešpekt jeho silná   ruka, veď vie už o tom azda tretí chotár, čo utŕžil si na záletoch   notár. — Hja, taký zurval ľahko pána zruje! — Putera toho tiež nič   neľutuje. Len keby prišiel Jano, kamarát, pomohol by mu! Niekdy mal   ho rád. Nuž do rechtorov chodí na výzvedy: — A prídu pán syn? —   Kdeby! Nemá kedy! — odvrkne poštár, prasknúc na list pečať. Nech ústa   má, ver’ musel by i zbečať! — Čo nevieš, Adam? Otcom som bol vari, a   teraz? On pán, a ja — rechtor starý! Eh, nie je hodno! Bác, a bác, a   bác! — No, ak by mal prísť.. — Nehovor mi viac! Nechcem ho   vidieť! — Takej po shovôrke ak Adam chce ísť, leda ku rechtorke. Po   muzike zas život triezvo zahrá. I zájde: — čo? A nájde u nich jágra.   Vraj — príde Jano! Písal, voľno mu je. A že si trochu s nami   zapoľuje. Pán rechtor, tí sa ešte pajedia. — Však vykopeme s mladým   medveďa ...! — zamrká Kalčo, negazdujúc slovom. — Ja to už mám! Viem   dieru na Kubovom... Len čakany, a veru žiadne klamstvo, raz-dva je   von, a poteší sa panstvo! Však, pani naša? — To už váš je diel! —   Parády väčšej ver’ svet nevidel! Co zabiť maca! My to zviera zlostné   lapíme ani jahňa, pekne vo sne... To bude chýr, hej! A ja som si   istý, i v ministerstve puknú od závisti! No, pôjdeš s nami, Adam? —   Čoby nie? Veď doma som i na tej doline. Ak pán syn prídu! — zglgne   slinu horkú
   </tei:p>
   <tei:p>
    a dlhý pohľad uprie na rechtorku, jej tvár má dosiaľ rumeň, jemné   črty. — Len starému nič! Hnev ho ešte škrtí... Veď vymkol by ho! —   šepce dobrá dáma. — Až všetko schystám, poviem mu to sama. Zajtra je   Jano tu! — Ach, moja mať! — Noc Adamovi ani neprečkať. Veď sopár   zlatých má tam z bravca, ktoré však nepostačia ani po to more. A   oceán je veľký, loď je drahá. Aký div, keď tak za pôžičkou siaha? Jak   svitne — niekto myslí — pre sukne že do rechtorov viac ráz nakukne.   Nie! On len pozrieť, ak už doma mladý? — Večer príď! — tak mu dobrá   pani radí. I Anča mrkne, hoc sa okúňa, jak predo dvermi čistí kapúna,   hodného ani jahňa vypasené. Keď škrtila ho •—• pritlačil ju k stene.   — Len večer príď! — a on počúvne ju. Na mrku — čim-čam — spiežovce už   znejú a Adam stojí slušne nablízku. To veru pán syn v krásnom   bundisku, mladučký človek, elegantnosť samá. Len vylúpne sa: —   Otecko! Ach, mama! — vyobjíma ich oboch, jak sa svedčí. Teplý má   pohľad, a jak sladké reči! — Ach, však som rád! Zas doma! A tam kto?   Ľaľať, i ty ma čakáš, Adamko? Príď trochu neskôr! Hej, tak dobre mi   je... — uhne sa, keď chce do tej rechtorie, kde vyrástol, kým stal sa   veľkým pánom. Materský pohľad spočinie si na ňom v chatrnej izbe. —   Tak si, syn môj, sadni! Snesiem ti niečo — iste si i hladný.   Zavečeriaš si... — Ešte hovoria,
   </tei:p>
   <tei:p>
    keď odrazu sa dvere otvoria a vojdú farár, notár, jáger Ján —   privítať pýchu obce Kadlubian, bo Kadlubancov všetkých čosi spája. —   Nuž, Janíčko... — niet rečiam konca-kraja. A zíde sa to, lebo otec v   — žlči, najprv je v pošte, a ked príde — mlčí. Jak moriak sedí v   plnej svetlici, sto hromov v očiach, bledosť na líci, nuž dobre, keď   ktos’ cudzí aspoň skýcha, bo ináč prasknú blesky z toho ticha. No tu   niet strachu! Mama nosí na stôl a mrzí sa, vraj — chlieb jej trochu   zaschol. Vytrhne z vravy: — Nože, šunku — na! A vezmi si i z toho   kapúna! Dobrý je! A ty tiež si naber, starý! — Nebudem! — ale v   očiach sa ti zmarí! — I nadelí mu sama, sadnúc k stolu. Až na Adama   tu sú všetci spolu. A nevystanú ani dobré zvyky, sčľapoce vínko,   štrngnú poháriky, len rechtor ani balvan ľadový, nepovie slovka ani   bohovi a sedí, sedí... Syn však, dobrý fiškál, vie, čo mu, aj to —   ako by ho získal. Nemusí pýtať od nikoho radu, jak na slniečko dostať   balvan ľadu. Nechodil darmo roky toľko škôl. I štverákom, no dobrým   žiakom bol. Kým otec hľadí jak hrom do uhla, syn jak by nič. Tá hlava   okrúhla kloní sa sem-ta, nulkou vystríhaná, a oči vravia: — Nepoznáte   Jana? Nuž jak si berie z kapúna, či z šunky, čo jedno slovko — hľadá   srdca strunky. — Vieš, mama, — vraví sladko, jak by len tu sami boli   v kútoch starých stien,
   </tei:p>
   <tei:p>
    — vy, keď ste doma, aspoň pokoj máte. Človek tam hore ani na   špagáte! Dva razy bol som už k vám vychystaný... dva razy prišli na   krk veľkí páni, jak na koči keď nalomí sa oska — musel som ostať.   Prví boli z Poľska, z Varšavy, rovno od vysokej vlády. Nuž venuj sa   im — nieto inej rady! — ísť? — pomyslím si doma na malér. No kdeže   pôjdeš, keď si gavalier? A mama, vieš, — je, ani nevyberá, otecko   chcel vždy mať len gavaliera! Nemyslel — však ver’ — ani ako splatí,   no prvý krajčír v meste šil mi šaty! •—zablysne zrakom, či ľad niečo   púšťa? A starý — nič! Len trhne mu čos’ ústa. Azda mu ľúto chutnej   šunôčky! — Druhý raz, — rozpráva syn, — náročky mal som už veci na   stanici. V shonu len volajú ma zrazu k telefónu, a už mi Pán Boh toho   nameral! Práve k nám došiel Francúz, generál, vieš, mama, človek   velikého mena. Otecko vždy len chcel mať džentlmena, nuž hoc by bol   ver’ ten vlak nedbal staviť, čo som mal robiť? Ostal som sa baviť! A   stálo za to — s ním moc zažil som. I pohľadnicu s jeho podpisom mám   pre otecka, k tomu pozdrav vrelý. Pozrite! To ste ešte nevideli... —   vyberie z vrecka kartu, — hľa, je snímka, tu on a tu ja! Práve sme si   vínka naliali... vôkol naša chasa stála. Tu, — pichne prstom, —   podpis generála! — Ach, no-no! — stanú oči, rudnú líca, do ruky z   ruky ide pohľadnica, až starému ju jáger predkladá, a ľad sa topí,   jasnie nálada.
   </tei:p>
   <tei:p>
    Zdvihne zrak, túžba hne v ňom prehlboká, veď Jano jak by vypadol   mu z oka, spomnie si naňho, keď bol malunký ... Vidličku vezme, bodne   do šunky, a tanier skoro praskne jeho rezmi, keď sšomre: — Jano, veď   jedz! Veď si vezmi!
   </tei:p>
   <tei:p>
    Ráno už v pošte inak vstáva svit, jak Turek fajčí starý zanovit,   kým Anča ešte sem-ta behá, riadi. — Nieže — nie s hurtom! Nevieš,   spia nám mladý?! — Jaj! — stíši hneď, keď povie čos’ — len v hlese.   Ak musí s miesta — na prstoch sa nesie, jak duch sa moce, skoro nehne   piat. Teraz si nesmie pánov nahnevať. Včera, kým tamdnu slávne mier   sa slávil, Adam bol u nej, v kuchyni sa bavil. Čakal, no márne — veľa   bolo hostí! Zato keď ona vynášala kosti, mladému riekla, poprosila ho   — pomôcť, veď ide aj jej o blaho: kde možno — poliať treba vysmädlú   byľ! On? Poštipkal ju, ale všetko sľúbil. Nuž nechže spí! Však   istotne, keď vstane, už na priedomí budú farských sane. I čakan tu, i   niečo od lopát. Vraj medveďa dnes majú vykopať. Tak nech sa vyspia —   mnie si z dobrej vôle — aspoň kým rechtor odbavia si v škole! — krúti   sa Anča. Pred obedom Adam nadíde: — Tak čo, dievča? Veď ťa hľadám!   Vravela si s ním? A groš bude? — Taj, či?! — Ach, moja lajka!... — V   pošte, starý fajčí, od kúta chodí do druhého kúta, a podržiac si   fajku, čaká — húta, keď vojde bača: — Akože sa spalo? — Hm, čože   spať? Len bolo toho málo!
   </tei:p>
   <tei:p>
    A tebe? — Ušlo, ani vody z koša, však len by som ja dostal toho   groša...! ■— škrabe sa, mračí. — Neboj, chlape môj, kde je raz vlk,   tam nájde sa i loj! Jano ti spraví! Vidíš, akokoľvek, i nazlostí, no   dobrý je to človek! Už chcel k nám, a tu zlomila sa oska, na   ministerstvo prišlo panstvo z Poľska. I čo mal robiť? Musel ostať   ver’, keď je on, Adam, prvý gavalier! Vieš? — bafne z fajky: — Ani   niet ho viac! Druhý raz? Už je v ceste, a tu — bác, generál príde   francúzskeho mena, a to zas k nemu treba džentlmena, Jano vie točiť   slovom, jak i vínom... — No, — Putera v to, — však je vaším synom! —   To je to, Adam! — rechtor zažiari, — moje má oči, črty na tvári! Nuž   nemohol k nám, uznám, služba stála! Musel tam baviť toho generála. A   môžeš myslieť, bolo zábav mnoho, ni v Paríži by neužili toho! Jano to   vie, a spomnel otecka... — tajnostne starý siaha do vrecka, vytiahne   kartu: — Pozri, to, on, áno! A vedľa neho dvíha pohár Jano! A tu zas   podpis, vidíš? — prst až ohne, — jak píše Francúz, generál, há? To   mne! Predstav si, Adam, — pohľadom ho troví, — generál píše tvojmu   rechtorovi! To je už niečo! — To je! — prikývne Putera, — a česť   celej dedine! Len keby pán syn! — Veď už by len vstával! Pod stenou   čaká naňho ľudí nával. Ten chce to, ten zas... každý niečo pýta, a   pánom inak mrká, inak svitá, vieš? Zato Hana brnkla trochu o vec.   Však ideš s nami na lov — tak mu povedz!
   </tei:p>
   <tei:p>
    Ci nejdeš? — Šiel by, nebyť fuzáča! — A čože? — Psi sa nám jaks’   neráčia. — No musíš ísť, veď ani to nie na diaľ... Čože tam notár?   Jano by ťa hľadal... — Však len mu zasiať dobré semeno. Povedzte mu   vy! — Ale dobre, no!
   </tei:p>
   <tei:p>
    A rechtor veru nesporí dnes slovy, ktokoľvek príde, čuje o Janovi,   jak nemohol, keď raz už takým pánom, a toľko na ňom, Bože, toľko na   ňom, tu poľskí páni, tu zas generál... Koľko to ráz a koľkým   spreberal! Len niečo zje a sháňa pinty na mok, panstvo sa schodí,   sadá do dvoch sánok, i čakany sú tam, i lopaty. Raz—dva, a letia jak   šíp vypätý, ku bielym horám, kde si maco chrápe. — Hej, na Kubovom   lapíme ťa, chlape! — žmurkajú: — farár, s pohľadom jaks’ mdlým,   okrúhly rechtor s pekným podhrdlím, i fuzáč notár, mládenec bez hán,   a slávny jáger Kalčo, zvaný Ján, kým Jano len sa chechce vpredu s   bačom. — Co sa tí smejú — azda jest sa na čom?! — A cesta míňa... na   jedliach sneh žije, s príkrych brál visia mrazu drapérie, až na   Kubovom stanú, tu i diera. Najprv sa Kalčo do nej zaprizerá, čakany   rozdá, ťažké lopaty a pohne prácu ani najatý: — Tu kopať! Hej, tu! —   potúžia sa vínom. — Len vydržať, len, páni! Hneď sme pri ňom!... I   kopú, kopú, nestačí až dychu. Ak ustane kto, oddýchne si v tichu, dve   hodiny drieť veru dobrou skúškou! Jano! Ten stojí pred otvorom s   puškou, a vtipom je, sťa hrniec na prekype,
   </tei:p>
   <tei:p>
    ak vyjde maco, jak mu ohňa vsype! Však ten len nejde! — Milý jáger   môj, váš medveď išiel iste kamsi v zboj! — Nie, Janíčko, hľa, jak i   psiská vyjú! Neviedol by vás sem na komédiu, môj Kastor vyňuchal to!   Nazriem dnu, však som už prežil hrôzu nejednu... — i vezmúc hlaveň, v   hĺbku posvieti sám. :—No, hľaďte, chvost! Či nie, ha? Bohuprisám ..   Len kopať, kopať! — Ked tu Adam povie: — Chvost iste je, lež zo psa   horárovie. Sem utiahol sa zdochnúť! — Čo potom? Dolina zaznie mocným   hahotom. Len jáger spustí fúzy ani mrena, už Kastorovi nevie ani   mena! •—Ideš mi, fagan! — hneď však dobre je, všetko sa žhavým vínkom   zaleje, len nikomu nič o tom nepovedať! Slnko sa níži, bude treba   sedať ... Tu Adam ešte využije chvíľu: — Janíčko, ten groš... — Dáš   mi svoju milú ? ■—-Ty inakších máš na hocktorý prst! — Tak pozveš ma,   až bude u vás krst? — No, dobre! — tu ten preskakuje kríky: — Však si   ja všetko pošlem z Ameriky! — zžiaria mu oči po trápení mnohom.   Zaškrípu sane... — Dolinôčka, s Bohom!
   </tei:p>
   <tei:p>
    XI. Ked spadne s duše ťarcha prehrozná, Putera ani sám sa nepozná,   jednak ho lúpe, na dne srdca lúpe. Jak cudzí prejde tichej po   chalupe, k sporáku sadne, na psov zahľadí sa, neteší fajka, ani plná   misa.
   </tei:p>
   <tei:p>
    Má myšlienkami hlavu prebratú: ved odísť! Ale všetko nechať tu, i   koňa Bleska, čo bol niekdy vraný a teraz je jak vápnom postriekaný, i   krásnych troch psov, vernosti to sväzok, nech maliar tu — len schytiť   na obrázok?! Srsť ani srieň, hoc nik ju nečeše, zraky blk iskier,   svislé lemeše, zubiská ostré, nezájdené pôsty, blyštia sa ani zo   slonovej kosti: Zahraj i Dunaj, Lapaj kudlatý. Komu ich dať? A kto   ich zaplatí? Kto opatrí ich, ako on psov chová? K sto starostiam hneď   pribudne mu nová. A čož’ to? Ale ked mu na um schodí, jak preobliecť   sa musí podľa módy, vzbúri sa jeho duša valaská: — Kamizla sa vzdať,   krpcov, opaska? Ostrihať azda i tú bujnú šticu a v cajgovkách sa   spraviť na opicu? Eh! — stisne päste, jak hrom zadíva sa. — Keby ten   richtár nebol také prasa, šlo by to azda nejak v dedine! Však toho   kára iste neminie!... — zakľaje Adam, do vlasov si vojde a zamýšľa sa   na otcovskej pôde, jak opustiť to všetko, čo len jeho, a do sveta ísť   — sveta neznámeho? I chalupu mu víchry rozdrlančia! No, čo tam po   tom! Ale Anča, Anča! Gazdovstva nemá, polosirota, len u rechtorov čo   sa premotá, či ostane mu verná, kým on v diali, a nezabudne, jak sa   radi mali? On za morom, a pokúšanie blízko, či nezvedie ju to... to   notárisko? A ona dobrá je, lež primäkká... —
   </tei:p>
   <tei:p>
    morí sa Adam.
   </tei:p>
   <tei:p>
    A čas uteká... I sneh sa púšťa, zanikajúc v blate, koľ Kadlubian i   pole zjarabatie, dni dlžia sa a Matej láme ľady, silnejšie čo deň   huči potok mladý, slnko si z lúčov plášť svoj tká a tká, rozspievajú   sa prvé vtáčatká... Keď pohladí tvár vánku ľavný švist, Putera chápe,   ak ísť, teda ísť! Už naliahlo sa jahniat za tej zimy, i ovce vyjdú —   iný pôjde s nimi. Azda má čakať — prizerať sa na to ? Nie! To radšej   čím skôr preč — preč zťato...! I oblek už tu, veru prv, než tušil,   dedinský majster mu ho pekne ušil z látky len takej — Bože, pozhovej!   — však mocnej ani z kože čertovej. Kým natiahne to, podráždi sa, —   stýra, na látku hreší, tu zas na krajčíra: rukávy režú — nohavice   tesné! Len napne svaly — už to na ňom tresne. Hja, ťažko zvyká bača   na kabát! I beží učeň: — Všetko prerábať! A prerába sa, vypustí i   vkladá. — No, nebude už asi žiadna vada! — zašomre majster. Len nech   vie sa chovať, to nie jak kutle v zuboch naťahovať! Povedz mu,   chlapče!... Aj mu tlmočí, uškeriac sa mu fagan do očí: — To nie tak,   ujec! To zas takto, ujec! Nenaťahovať takú fajnovú vec, jak kutle v   zuboch... To je práca čistá! — Tu Putera: — Ja tvojho ancikrista! —   zatiahne chlapca koncom haleny, druhé — to utŕži si od steny, nakrívi   ústa a poď, cestou smrká,
   </tei:p>
   <tei:p>
    keď hrozná je tá Adamova ruka! A majster doma fľochne tak cez   šiju: — Azda ti nedal, chlapče, diškréciu? Co fňukáš!... Ten nič, len   keď v duši utlie: — Však ma mal zabiť pre tie vaše kutle! — Ba? —   Veru — pre zlosť ledva vysloví. — Hja, to máš vedieť, jak riecť   bačovi, ty somár!
   </tei:p>
   <tei:p>
    Adam niečo odjedná, vyplatí dvanásť zlatých dovedna a šesták pridá   pre chlapčiska toho, čo uňho bol a huboval tak mnoho. Oblek už doma.   Oči? Márne kde čie! Veru si on ten ešte neoblečie, len večer v chvíli   poslednej, až musí... Ved šly by doňho na priedomí husi. No lúčenia   deň blízko — blízko je, zabolí srdce, zašpie svedomie, lež v zdravom   sne sa žalosť dúhou lomí. Uzrie kraj divný, vysokánske domy, rad   komínov, čo vrhajú v dial’ tiene a stoja ani jedle obkliesnené. Tu   zpomedzi nich Hanka ide preň a vraví: — Hľadže, naša továreň! Stroj   na stroj, stavy z červenej sú tehly, a čo tu vidieť, oči by sa nehly!   Ľudia sa mrvia, všade práca samá. Hana? Ach, nie, nie, to je pekná   dáma, len oči má tie isté, obŕv húšť, ten istý úsmev vôkol plných   úst, na hlave klobúk, pansky priodená... Diví sa Adam: — Ty si moja   žena? Ach! — vtom sa vzbudí. Škoda, aká škoda! Už o takom sniť niečom   — to sa oddá. Lež v chalupe sa nájsť, kde šero... bolo? — Môj Bože,   čo to bolo? Co to bolo? — privrie si oči, myslí nesmele. A ráno   svieži vstáva s postele,
   </tei:p>
   <tei:p>
    keď on i veľa ani nedá na sny, no stojí za to, ak je ten sen   krásny! Zjaví to Anči. Večer dáždik ločká a Adam milú u matere počká   v chalúpke skromnej, ako ktorá iná. A dobrá mamka vidí už v ňom syna.   Vie pekne vravieť, ešte krajšie hrať, chudobné dievča čo má preberať?   Ponúkne zaťka chleba tvrdou kôrou, keď tíško vkročí dcérka od   rechtorov, ona si ľahne a sen kolembá ju. Však vie, čo tí dva medzi   sebou majú, nech povedia si, veď už tam tie dni... a toto je ten   večer posledný, keď duša s dušou sladko poihrá sa. A potom kedy zasa?   Kedy zasa? A kým mať takto svojim zo sna praje, oni si tíško šepcú   sladké taje pri olejke, čo do tváre im svieti, a sú hneď vážni, hneď   zas ako deti. Napokon, keď sa hojne poláska, vytiahne Adam knihu z   opaska, viazanú v koži, a jak by len rástol, pred tie jej oči položí   ju na stôl. — Vezmi si! — nežno pohladí jej rúčku, — to tebe, Hana   moja, na rozlúčku! Či cesta moja šťastná a či klamná, keď pomodlíš sa   — pomysli si na mňa! — Pomyslím veru! — zabroní jej líce, otvorí   knihu, spustí mihalnice, však hneď i skočí raz-dva do komory, a keď   sa vráti, celá ohňom horí. V srdci má radosť iste preveľkú, na stôl   mu vystrie novú košieľku, rukávy úzke, ako nosia páni, niet na nej   škvrny, nieto na nej hany, sama ju šila, sama preštepkala,
   </tei:p>
   <tei:p>
    sama sa nad ňou horko vyplakala. — Ciaže to? — hladí Adam. —   Kohosi! — a pekný zrak sa vlhkom zarosí. ■—Tvoja je! Keď v nej pôjdeš   do kostola, by som ti, milý, na pamäti bola... A k nej ti pridám   kúsok rozmarínu, aby si v svete nezalubil inú! — Kto by im sniesol   chvíľku bohatšiu? I usmejú sa, aj si poplačú, otázok na sto — na sto   odpovedí, a za šťastím sa šírym svetom sliedi, jak vypráva jej   záletník ten švárny o krásnej panej zo sna, o továrni, čo má byť ich,   i pekný dom, i viac... On vydobyť to ide ta z rúk prác, nech vidia —   farár s pohľadom jaks’ mdlým, okrúhly rechtor s pekným podhrdlím, i   fuzáč notár, mládenec bez hán, a slávny jáger Kalčo, zvaný Ján, aj   richtárovi nech raz ten svet povie, čo za tým morom z baču Puterovie!   — A zabudneš ma potom! — Hanka na to. — Ja teba? Nikdy, nikdy, moje   zlato! — Ty budeš pánom .. . — Pre teba mi prísť skok! ■—Ak nebudeš   môcť? — Pošlem lodný lístok: soberiem si ťa v prstov pätorku, abo ťa   počkám pekne v New Yorku ... V chalúpke tak sa srdce k srdcu druží,   na strieborné sny padá oblak ruží do druhej ráno ... Ked deň svitne   nový, najťažšia práca zbudne Puterovi — rozdať psov, slušne opatriť i   Bleska. A to sa všetko musí spraviť dneska. Chudáci, kto si ich len   prichová? Kto dožičí im toho domova? No zariadi sa všetko ako z daru:   Zahraj, ten bude verne strážiť faru;
   </tei:p>
   <tei:p>
    Dunaj, ten ňuchá potkany, i kde tchor, nuž vezme si ho na pamiatku   rechtor! A Lapaja zas rád by bača Gdol za barana, čo Adam ukradol. A   koňa Bleska majster mlynár jedná, i dal by zaň čos’, no je mrcha   biedna! — Nuž, — povie gazda, — po priateľstve starom nepredám vám ho   — ja vám ho dám darom, ak nedáte ho z ruky... — Teda nie! — Tak!   Nechže u vás paru vydýchne... ako sa patrí na dobrého koňa! Nezabite   ho, sám nech ticho skoná!... — Vtom pritúli tú múdru hlavu k lícu: —   Ešte ma večer svezie na stanicu, i tie tri psiská dotiaľ moje sú, až   železné ma kolá odnesú... Len keď už zaznie rachot ťažkých strojov,   pôjdeme všetci smutní cestou svojou... za novým žitím... Príde   poludnie a zo starostí mnohá odbudne, a jak sa slnko pomaly hôr týka,   kladie si pútnik veci do kufríka, od vojenčiny stál kdes’ pohodeno.   Na jednej strane tam i jeho meno, vyryté pevne, nik ho neodstráni:   Putera Adam, obec Kadlubany ... Sem naukladá niečo bielizne, niečo   zjesť, fľašku, z nej si ulizne, fajčiva niečo, aspoň pre zábavu.   Napokon chytí do rúk z capa hlavu, s doštičky svesí, pohne jazyk   nemý: — Vziať? Nevziať? Možno, šťastia prinesie mi! — I vprace ju ta   ruka jeho drsná ku fánkam, čo mu napražila krstná, a zamkne kufor.   Bude mať čo vliecť. Už mrká — má sa ešte preobliecť, i primkne dvere,   odberá sa zťažka
   </tei:p>
   <tei:p>
    od kamizla, i krpcov, od opaska, pohladí si ho, ešte raz sa   vzpriami v širáčku svojom, zdobnom kosierkami, a zvlhnú čímsi oči   sokolie. Ešte sa vyjde pozrieť na hole, velebne stoja mlkve,   vysočizné... Cíti, jak držia ruky dedovizne, však vytrhne sa,   vyzlečie i z kroja. Blesk zarechce. Voz ... ľudia vôkol stoja,   vysadne Adam, vraví čos’ — hlas tupý: — Tu máte, krstná, kľúčik od   chalupy... ia s Bohom! — padá rosa na vĺčka. A pred rechtorov: — S   Bohom, Anička! Za klobúčkom, hľa, kúsok rozmarínu, aby v tom svete   nezaľúbil inú...! Kolesá hrčia, jagot hviezd až srší. Spomalia,   cmiter tmie sa na návrší, až vpadnú v háj briez — ježatého prútia.   Tri krásne psiská za nimi sa rútia, Blesk? Ten dnes ide... Veru   zbytkom bič. A majster mlynár dobrý pohonič — do tmavej noci. A jak   dobehne k stanici záprah — tu je lúčenie! Objíme Adam drahú konskú   šiju, psi skáču naňho, tisnú hrivu, vyjú... jak tušili by, aké chvíle   sú to. I ľúto mu ich — nie div! Veru ľúto... Však — s Bohom! — Ale   kade ide on, i psi sa valia za ním na perón. Vysadne ... vlak hne.   Vráti sa k nim? Kto zná? Jak verná stráž tam sedia vedľa vozňa. Márne   ich plašia — vyzerajú baču, zočia ho v okne — hybaj, za ním skáču.   Zasupí rušeň, nieto pomoci, lietajú iskry, svietiac do noci, za čas   zrieť ešte hole vysočizné...
   </tei:p>
   <tei:p>
    No všetko mizne... v šerých diaľkach mizne, kým žravá bolesť   premkne dušu do dna: — Och, zem ty moja, požehnaná, rodná!
   </tei:p>
   <tei:p>
    A rušeň čiara ani blesk a hrom, Adam vie ležať i spať na tvrdom, a   cesta takto nie mu nijak nová. Jachal on vlakom k vojsku do Prešova.   I známych nájde, hoc sa nevideli, od Žiliny ich ide transport celý,   Slováci, pre nich doma chleba niet... Idú ho teda hľadať v šíry svet,   chlapi, — ženy — ta — ta na Nemecko, jedna z nich túli k prsiam   drobné decko. I dievok pár tu. Hentá Kysučianka, — Putera hľadí: —   Ako moja Anka, no, nie tak pekná — máme zrakom strieľal Len je tej   biedy na tom svete veľa, a srdcu by sa veriť nechcelo, jak veselo je,   jednak veselo: do spevu dievky a hneď vrzgot zmyká... Ozve sa z kúta   čiasi harmonika, a keď dosť toho, vtedy ako v čaru — zahrá im Adam   pekne na fujaru, čo vzal si s sebou, keď raz tento svet meria. Nuž   nemajú nič, ale v Boha veria, keď Jeho sú, však On ich k sebe stúlil   Tak oni idú po tej zemeguli cez hory-doly — krásne mestiská, nevšimnú   si, kde rušeň zapíska. Bavia sa, škádlia, najmä veselý pár — tá   švárna Kata — Maco harmonikár. Adam? Ten už dá menej na prestrelky,   zdá sa mu — svet je veľký, veľmi veľký, hoc na salaši bol tej mienky   stálej,
   </tei:p>
   <tei:p>
    že za hoľami kus a niet už ďalej. A dobrý rechtor neraz z všetkých   síl i trstenicou mapu nakreslil, lež čož’, kým nezrieť za ten končiar   strmý...!? Rušeň sa rúti a vlak do dial hrmí, hlavy sa klonia nižšie   a vždy nižšie, kto pochrapká si, kto zas ticho dýše. Až o dva dni sa   zrak číms’ rozhorí: — Ľudia, hej, ľudia, už sme pri mori! Batohy   berte! Hara-vara to je, keď jak tie mravce — všetci vlečú svoje, v   sieni jak kostol zpráva, a to taká — na Deutschland, ich loď, dva dni   vraj sa čaká. Nuž čože robiť? Tu aj iní sú, jak rozhodil by maku za   misu, po laviciach tam Poliaci  i Česi, i Židia, ktorým ide o   pajesy ... Jeden jak druhý má byť Amerikán, jeden jak druhý — inak   nezájsť nikam! Adam to vie — a Židka naberá, že mu sám nájde niekde   barbiera. No, ked ten nič — nuž nestojí mu v ceste, vyjde sa prejsť   ta — po velikom meste. Zablúdiť? Čoby! — to ho nezastraší. Veď v   Prešove bol, bol i v Mikuláši, smer našiel v horách, hoc jak v rohu   hmla, azda sa dnes tu niekam zatúla? Zvedavý smelo pohne v kroku   jarom, druhý deň chodí sem-ta trotoárom, všíma si stavieb, ľudí,   veľkosť ruchu, a všetko zváži v svojom prostom duchu, čoho tu menej —   čoho navyše, jak v Kadlubanoch — v pamäť zapíše. Ked zvečerí sa,   svetlá jasať počnti, ulica spieva pieseň svoju nočnú, a ľudstva behá   v pestrej mrvenici... Pred krčmou, kde si pijú námorníci,
   </tei:p>
   <tei:p>
    nesie sa pávou vyfintená dáma a zvodný úsmev vrhne na Adama, až   pichne ho kdes’... Myslí: — Ozaj, čo len odo mňa chce toto bodá j čo?   Páchne to čertom, tvár má namazanú... Za tisíc takých nedám svoju   Hanu! a ide ďalej... Krok, a naňho strúha si divný pohľad druhá, taká   druhá, po druhej — tretia, a tak krok na krok. — No, — myslí Adam, —   divný poriadok! Nech v Kadlubanoch žena taká divá, po holom ju ver’   richtár vyobšíva... A to je správne: pre poriadne dcéry o tomto čase   miesto pri materi, nie na ulici! — On to myslí tak a chce sa vrátiť,   lenže, neborák — nevie už kade, ulíc celý veniec, ľudí jak hmýru, ale   samý Nemec. Otvára oči: — Pane Bože, kde som? Azda tu horšie, jak ísť   tmavým lesom? Veď šiel tak. že si dobre zachová — tu taká, hentam   taká budova! A on sa vyzná v ovciach, hoc ich na stá, lež stavba   preňho zas tá, krok — a zas tá! Čože len počať? Kým tu takto chodí,   tí sa už možno plavia na tej lodi! — No, to by bolo! Jak len do   prístavu? — Vtom osvieti mu svetlo ťažkú hlavu a vynájde sa v chvíli   háklivej. Zastane v dave: — Ľudia boží, hej, — zašpie jak dobrá oceľ   na kremenci: — počkajte trochu! Ste tu všetci Nemci? A keď vás toľko   v tejto trme-vrme, či slovensky z vás nikto nerozumie? — Tu pristaví   sa kýs’ pán, v očiach smiech: — Co je vám? — zrazu privraví sa Cech,   ukáže cestu Slovan Slovanovi. Putera veru neskývraží slovy,
   </tei:p>
   <tei:p>
    poďakuje sa... Deutschland dýchne v trúbu, ľudia sa práve hrnú na   palubu. I strach už oňho, čas tu, kde je, čo je?I Neskoro v noci   zahurtujú stroje a loď sa pohne... Adam? Co ten dbá, ked na vlnách sa   sladko kolembá? Napísal kartu svojej milovanej, hrdá loď Deutschland,   tri komíny na nej, poslal i lovcom, bedliac na pozdravy, nech v   Kadlubanocb vidia, jak sa plaví! Teraz? Jak kurča pod krídlami   kvočky, ba ako decko v lone kolísočky — spí s ostatnými. Noc ho   neláka, mesiaca svit, ni záblesk majáka, čo sejú do vln zlato —   rozsievačom. Je doma a zas na doline bačom, žiar slnka vrhá šípy do   dial’, do šír a Anča ide rechtorovoom po syr. Naváži jej ho hojne na   funty, i nakrája, — nech sa ho narúti, a povie mu, ak chyba v ňom, i   aká?! Žinčice nameria jej do črpáka, ucho mu zdobné peknou hrivou   konskou. — Jaj, to je dievka! Rád by jej pár bozkov ukradnúť, objať,   ked tu plno ľudí, a vždy ktos’ príde, až sa Adam vzbudí, otvorí   oči... Deň sa zabelie. Veliká sieň a samé postele, jak v nemocnici,   nad jednou vždy iná. I dolu pod ním kohosi už vzpína tá hlúpa nemoc,   ktorú plodia vlny ... Náš pútnik vstáva odhodlaním plný: — Nech si tá   pliaga s kým chce, jak chce rúka. však podraziť mňa, chlapa — ako   buka? To, bysťu, nie! — a s priečky soskočí, vybehne nahor ani v   úbočí, dnu služobníctvo aj tak dlážku myje.
   </tei:p>
   <tei:p>
    S paluby vidieť kamsi do Anglie, či kam... a voda striebristá je,   tichá. Sem vyjdú všetci, lepšie sa tu dýcha. — To je, hl’a, — myslí   Adam, — čo nám chybí. Ej, bohuprisám, musia tu byť ryby! Však zato,   hoc by prešiel sveta kruh, niet lepšej ryby, ako je náš pstruh... I   syr — no, čo sa o ňom navyhláša, a lepšieho niet ako bryndza naša! —   ...Opretý o kraj, hladí nehnute, a vidiac lode, spomnie na plte. Ci   odťahoval niekdy kany? — Vraj či! Lež taká loď, keď pohne sa — i   fajčí, ona je pluh a úhor šíre more, jak ho len orie, dohlboka orie!   A kade táto ťažká zruta fára, ostáva brázda — rozkypená čiara... ...   Všetkého Adam mlkvo všíma si, i popolavých čajok ohlasy, i hukot   strojov, jak to v hĺbke chrúme, i zbledlých ľudí. Ale v svojej dume   zájde i domov... pozerá v tie strany, kde pod hoľami ležia Kadlubany,   čo robí Anča, duša premilá? Ozaj sa ráno zaňho modlila? Ci nezabudne   naňho ona vôbec, keď biť sa s žitím — nechal rodnú obec? — Nie! —   začuje, jak z hlbokého mora, — ona je dobrá, nie jak hociktorá! On si   je istý, nenamieša blenu, veď ide robiť pre ňu, pre ňu, pre ňu, by   mala všetko, domec, chleba, šiat...! A cíti síl i hory prenášať, ak   treba v svete... Mrk sa stretá s ránom a Deutschland hrdo brázdi   oceánom, rozráža vlny, z komínov sa čmudí. Adam je chlap, nuž teší   chorých ľudí,
   </tei:p>
   <tei:p>
    a času má jak nikdy — nikdy ver’. Kamarátov by bolo na výber, len   keby liezlo menej toho hmyzu. Chráň sa, či nechráň: — Hryzú? Veru   hryzú! Nijaký rozkaz nič v tom nepremení, jak v mužskom — hryzú v   ženskom oddelení, a jak ten dobrý obed k právu zubov — patrí tá   pliaga k ceste pod palubou. Čo robiť? Najviac nádejou sa koj —   zvíťaziť v boji, život predsa — boj! I Puterovi v hlave čosi také,   zamestnáva sa na tej šírej mláke, len neomyká toľko ako iní. Pochytil   už i pár slov z angličtiny: — Give me job!1 — Allright!2 I jak otec,   mať, a prirodzene — americky kliať. Učí ho rodák, čo sem znova ide:   človek vraj nevie, kde čo sa mu zíde! A pravdu má, bo ťažko z bied sa   lieči, kto v cudzom kraji nezná jeho reči... Nuž uč sa deckom — tu   pár slov a tu pár, j,ak naškľabuje ústa tučný kuchár, jak námorníci!   A kým chytíš čos’, loď Deutschland dvíha jaksi vozvýš nos ... k   oblohe šedej, šustnú vetrom sprchy. Z vín predtým tichých — teraz   celé vrchy, jak hľadel by si na vysokú hoľu, a raz si na nej a zas   pod ňou dolu, tu kypí penou, reve ani ďas. Zbledne i Adam. — Bysťu,   aký špás? — Uhne si z fľašky — však je neúrekom, lež v takom tanci aj   to slabým liekom, skydne sa, ani hlavy zdvihnúť nechce. Tak ležia   radom ako brvná — klepce... deň, í dva... Kto sa prvý posbiera,
   </tei:p>
   <tei:p>
    to je náš pútnik, Adam Putera. Vyjde si hore, trochu v tvári   bledý, všíma si ľudí prvej — druhej triedy, i jak deň jasá tam nad   oceánom: — Jia by i zahral, — myslí, — týmto pánom. — A keď sa večer   vynorí z vôd oval mesiaca: — Ja by im aj zatancoval! — Naslaný vánok   na palube duje, fujaru vezme Adam, fujaruje... zvuk roznáša sa po tom   šírom mori, mäkunko nesie: — Zahučaly hory ... Zdá sa, zas tlmí tú   dial’ záhadnú, zdá sa, — vôd prsia inakšie sa dmú, jak letí pieseň   odraziť sa od skál a bozkať pery, čo by tak rád bozkal! Zo salónu i z   kajút udivene šinú sa zatiaľ sem-ta mikve tiene a naslúchajú, zkade   ten zvuk rinie? Ci vodná panna hrá si na delfíne? Až uzrú majstra...   oči zaboria pri sladkom speve z hlbín pohoria, čo odieva deň v mraky,   však i do zôr... — Hej, Adam, pozor! Adam, daj si pozor! T en zrak ťa   hlce, onen čosi manká... Pozri, hen stojí mladá Kysučianka, očú jak   more, hlbokých a besných ... Hej, Adam, nehlaď, ľahko utonieš v nich!   Ci — jak to ? Máš vraj kúsok rozmarínu, abys’ v tom svete nezaľúbil   inú? Ozaj ho máš? A len ho musí mať: fujaru složí — mlkvo, ide spať,   však na druhý deň o tom čase samom v salóne sladko zahrá dámam —   pánom. A veru výkvet lodnej krásy tu je, keď fujaruje, mäkko   fujaruje, a hoc i gájd niet, pomôže si vždycky, pri harmonike tančí   po zbojnícky:
   </tei:p>
   <tei:p>
    Bol by Jánošík bojoval, keby si bol merkoval, keby si bol svoj   opaštek na stole nenechal!
   </tei:p>
   <tei:p>
    Zahučí potlesk — bude i groš, Boh dá! Aj je čos’ — veď i skáče ani   lopta. Všade ľud chudý, sú i bohatí. Adam už vidí — on sa nestratí, i   pošle z hlavy všakú starosť v čerty. Tak pozdraví i Statue of   liberty.3 Keď Deutschland stane — zatrúbi jak na roh Tu ľudí? — Viac   než v celých Kadlubanoch! Jak sa hrnú — mrvia tam i tu! Však Adam   musí prestáť vizitu. Akýs’ pán múdry si ho  ... Lež kto   by nechcel chlapa ako buka? Usmejú sa mu a von vyvedú ho. Rachotí   život, ženie tuho, tuho, tramvají, aut a domov celjý les. Mal adresu,   však zmárnil ju kdes’, čo človek najviac chráni — stratí neraz. I   složí kufrík... hľadí: Co už teraz ?
   </tei:p>
   <tei:p>
    XIII. Jak pevný balvan v riave — na ulici postáva chvíľu Adam   ružolíci, otvára oči na ten vír-var besný, či ozaj je tu? Ci sa mu to   nesní? Domy, jak veže, — schodmi do neba sú? Však huku — veru nepočuť   si hlasu! I pobaví ho ruchu divý shon. — Tak to je New York, nový   Babylon? A zem tá, ktorej nohami sa týka,
   </tei:p>
   <tei:p>
    je vytúžená, slávna Amerika, kde vyrobí sa — na doláre ráce? — Nuž   tu som, tu — lež ktože mi dá práce? Vie, nepôjde to len tak náhodne,   i ohliadne sa, raz-dva rozhodne, schytí si svoje veci s trotoáru a   zamieša sa ľudstva do vír-varu, pozdraví pekne pána: — Give me job! —   Však neobzrie ho ani, hrdý chlap, len čo mu fúkne dymu z cigarety. I   druhý, tretí ukáže mu päty, ba odvrátia sa zrovná oči ktorés’. — No,   v Kadlubanoch inakší je móres, — myslí si Adam. — Ak už aj nič nedať,   no, aspoň na reč slušne odpovedať! Tu však, čo človek — pros ho,   pekne pros, — behá jak stroj a dvíha hore nos. Hoc strhneš s úctou   pred ním klobúk s hlavy, on netúrne a ani nepozdraví, len čert ho   nesie kamsi do chytľana! Tak chodí, sháňa nejakého pána, oo by dal   prácu na ten chlieb a byt — už nejaký ten dolár zarobiť. No, nikde   nič! A nohy ledva nesú, bo bez konca tie mestské ulice sú, zapadajú v   hmiel tajuplnom vrení, jak dolina tam doma o jeseni, nevidieť ani   dobre k nebesám. A k tomu človek, keď je ešte sám, tak mu je clivo!   Ľudí ani maku, a jeden nedá radu — akú-takú, čo tvár, to cudzia — nik   ho nepozná — oh! Hej, inak je to ako v Kadlubanoch! A keby aspoň   našiel druhov z lodi! Ktovie, kde sú tí? Ako sa im vodí? Co   harmonikár? Dievča z Kysúc — kde? Do cesty jeden z nich mu nepríde...   Stratil ich, stratil... sto striel v materi...
   </tei:p>
   <tei:p>
    A večerí sa, veru večerí... v tej jeho duši ťarchy celé centy.   Zažiaria svetlá, blysnú transparenty, utkvejú oči kde-tu na výklade,   však idú ďalej... ďalej, jedno kade, jak dobytča, čo márne hľadá   hrant. I číta firmy, salón, reštaurant. — To bude krčma! — vybuchne   až z neho, — a to je miesto iste pre každého... Nuž vojde. Dnu? Hej,   divné, ani stoly, pár šerých postáv ľuľky v kúte smolí, okrúhly   stolec kde-tu — ako dlaň, kto ustal stáť — si môže sadnúť naň... Sem   vojde Adam, ľahko pozná sklenku, složí si na zem kufrík,   fujarenku a stane k pultu, netrápiac sa mnoho, ukáže prosto prstom:   toľko z toho! A boss4 sa smeje, ale nenalieva, opatrí vtáčka, nech   však najprv spieva! Hosť pochopí a na dne duše zmodrá, do vrecka   siahne, otrčí mu kvodra5, nech nemá strach, že on ho poškodí! Má ešte   groša, dostal na lodi za sladkú pieseň, jak mach hôrny — mäkkú. Glgne   si. — Nik, nik nerobí mu prieku, len obstanú ho, vrhnú drsno pár   viet, významne mrknúc na fujaru: — What s’thät?6 Čo povedať im,   ohnutým jak bahra? I vezme nástroj, a jak patrí — zahrá... Hej,   zahrá, až to schveje v salóne, keď clivým bôľom duša zastone a on ju   vloží do tej piesne celú. Len počne hrať, a už sa hostia melú,   podivné tváre, všelijaké črty, postavy chudej námorníckej štvrti   —
   </tei:p>
   <tei:p>
    zamlkle stoja... Rastie kúdol dymu, tu i tu v ruke sklenku whisky   trímu, kým Adam hrá. Keď stíchne — musí zas, z tých zamračených očí   šľahne jas, posunky mrknú pri rezkej šom takte. Hen v tmavom kúte dva   sa hrknú lakte, zablysne zrak a po chvíľočke malej k bossovi stane   ktosi: — Do dvoch nalej! Jak Adam zmlkne — už mu robí cestu. Ten?   Slovám nie, lež porozumie gestu, prevráti sklenku — liek to na muky.   Fujara? Ide z ruky do ruky ... Obzerajú to, kto-ten probuje to. Keď   Adam sháňa, už jej nikde nieto. Ta posla, a čím tvrdšie si ju hľadá,   huk rozrastá sa, prekypuje zvada. On? Mračiac čelo, mlkve postoji.   Mihajú tváre v dymu závoji, až pozná jednu, surovo sa smeje. — Tebe   som ju dal, — skríkne, — kde je? Kde je? — a ho i chvatné za tkaň   pulóvera. Zablysnú oči, päsť sa s päsťou zmeria, na úder Adam ssupí   jak býk duté, raz zaženie sa — sok dych lapá v kúte, vytreštiac oči   ani jablká ... Vtom však sa vrhnú ani na vlka ostatní naňho, v   zrakoch horia plamy a holé ruky bijú kladivami. Tu mieri sa už, kam   sa komu ľúbi, krv frfre z nosov, vyletia i zuby, i rebro praskne, jak   náš bača perie, aj tisne kams’ von postavy tie šeré, pochytí chlapa,   stočí dokola. Ak krčma jakživ prázdnou nebola, za chvíľu je, hoc z   mnohých úst sa pení. Však v druhú chvíľu vojdú polismeni s pendrekmi   v rukách, chlapi ťažkej váhy, krik spustia naňho, ba i so dva   šľahy:
   </tei:p>
   <tei:p>
    — Co, mňa vziať? Prečo? — Adam hlas svoj zvýši, vzoprúc sa. Lenže   ich hneď ako myšíl Máme on vraví, koľká krivda mu je... máme sa duší,   márne vysvetľuje, nechápu, čo mu dušu umára! Co oni vedia, čo to   fujara? Nerozumejú jeho krásnej reči, vidia len jedno, že sa ten   chlap prieči. — Go on!7 — Co robiť? Neodolá dlho... Nech sa dá do   nich, iste utlčú ho! Však vzpiera sa im pevne do posledku. Vyvlečú ho   von, všupnú v akús’ klietku a pohnú motor. Hľadí merave, lež kam sa   ženú, čože Adam vie? Až zastanú, tu ktosi čosi , šupnú ho z   voza do velikej cely, prichlopiac po ňom ťažkým buchom dvere.   Niekoľko očí v pohľad sa mu vžerie pri slabom svetle, vybadá — sťa v   hmle strapaté hlavy, tváre zarastlé, na ústach úškrn pozdravom už   hostí nového člena vzácnej spoločnosti: Where do You com from?8 —   Vyprávať však bieda. Dnu ničoho nič, holé priče leda, jak uzrie to,   vtom Adama čos’ strasie: — Ej, bohuprisám, veď som ja tu v base!   Fujara tam! No, krásna hostina... Pekne sa mi to veru začína, ani tej   práce... k tomu také cviky! Preto som prišiel sem, do Ameriky?   Cudzinca, jak ja, taká čaká postať? To som ver’ mohol radšej doma   ostať! Hryzie sa — morí, hlavu popúšťa, — What s’wrong, John?9 —   ktos’ mu hľadí na ústa,
   </tei:p>
   <tei:p>
    zpod šedej čiapky dvoje očú srší, jak komu aj tu veselo je v duši,   a zdá sa, on už takto navyklý je — privítať člena tejto famílie: —   What s’wrong? Co zlého vedie ťa sem dnes? Z úst Puterových umkne prvé   — Yes!10 Viac z jeho bied tie pery nevylíčia. Sadne si míkvo vedľa —   na kraj priča, všíma si druhov, ako hrajú v karty, a lecikedy prizrie   sa im na rty, jak to len vravia? Cedia cez zuby? Nič nechytí, hoc   dosť sa nahrbí, jak hádajú sa, o čom spolu dujú, len samé: „That   s’the matter!11 Do You! Do You?“12 On? Pozorne si v duchu pripomína:   je čos’ v tej reči ako slovenčina, len čo to značí! Mater duť? To   nejde, i hoc je človek v akej veľkej biede! Hučí mu v hlave, myseľ   ovíja, i keď už rozsype sa partia a oni pekne pooprú si plecia tak   vedľa seba, ako plné vrecia —■ na tvrdé dosky. Jemu sen čos’ plaší,   hoc na tvrdom on spával na salaši, svalnatou rukou podoprel si šticu,   na oči stiahol dlhú kabanicu a vydrichmal sa ani v páperí. Však tu mu   sen len jaksi neverí, motýľom sadá, ale nedosadne, len obletuje —   obletuje zradne! No, sadnúť jak, keď toľká starosť na ňom? Práve sa   trudí: — Prečo ma zvú Johnom, keď som ja Adam? Aj im, ohavám,
   </tei:p>
   <tei:p>
    vravím a vravím, stále vyvrávam — ved som ja Adam! Oni svoje hudú,   a spravia chlapa takto na obludu, hladia a hladia, chichot neutaja.   Ci John tu každý, kto len príde z kraja? A ešte dobre, ked už také   rany, že za tým morom kdesi Kadlubany! Ved nech tam zvedia takom o   deju, hej, vysmejú ma, Kristu, vysmejú! Richtár by v krčme iste   všetkým platil: — Šiel zarábať, hľa, a aj meno stratil, hehehe! —   Srdce, myšlienky mu tančia. A čo by Anča? Co by Anča, Anča, nech ho   tak vidí, ako sa mu darí, nie Adama, lež Johna, bez fujary na priči   ležať vedľa ostatných?! Iste by skríkla, zastavila dych, azda by   praskla aj tá láska stála! Obzrela by ho a šla, utekala, márne by   volal, ruky za ňou vzpínal, márne by údel žitia napreklínal, napokon   jednak ovisly by gamby, bo chudoba — oož’? Ale jak ujsť hanby?! To   nezniesla by ni jej duša snadne — vidieť ho takto zničeného na dne!   Nuž dobre, že je tam, kde práve je. Veď on sa ešte nevzdal nádeje.   Začiatok ťažký, často sa to stáva, zato však iste dôjde svojho práva.   Hoc obstáva ho zlosť, jak tá hmla šedá, prebije sa a životu sa nedá,   vydobyje si, nech sa shŕkne svet, fujarenku i svoje meno zpät! I Anča   nech tu, ako svojej milej vytúžil by sa — všetkb riekol by jej: „Maj   strpenie a neohŕňaj nosom, však nevedia tu ešte ani, kto som! Ak   zvedia, žitia môjho okrasa,
   </tei:p>
   <tei:p>
    čoho sa lapím, to i poddá sa, musí sa poddať!“ Ráno vrznú dvere,   stráž povie mená, ten i ten sa berie. I Adam vstane s priča ako   vinník. Lenže naňho jaksi nie je zvedavý nik. Čeľaď sa mení, noví   ľudia tu dnu. — Tí, bysťu, ak tí na mňa pozabudnú! — ustrnie, no,   hneď sily naberá. Len v tretí deň čuť: — Mister Putera! — Vstane a   kráča trochu udiveno: — Jak ozaj prišli na to moje meno? mudruje,   háda, obracia v tej mysli! ■—No, akokoľvek — aspoň že naň prišli! Co   ja tu budem hlivieť azda s psotou? Ci ja mám času? Musím za robotou!   — pokojne kráča, kam ho zavedú... Tu akýsi pán, rudý od jedu, kričí a   kričí naňho v jasnej sieni. Adam len stojí, trochu farbu mení: buď,   ako buď, si policajt, či sudca, darmo si pre mňa nadrapuješ pľúca! Ja   nerozumiem... Odvet? — plecom myk! A kým sa sháňa vhodný tlmočník,   obzrie sa, zrazu skočí žiačkom v škole: fujara leží na širokom stole   — a jeho kufrík, vlastný kufrík vedľa! I vyjasní sa tá tvár jeho   zbledlá, keď číta písmo, čo nik neodstráni: „Putera Adam, obec   Kadlubany .. Už všetko chápe. Cas hne ako rak. Napokon príde akýs’   hutorák a prísny výsluch počne zprava-zľava. A Adam pánom verne   povypráva, kto je, i čo je, jak ním život metá, kde — kedy uzrel   svetlo tohto sveta, jak vyštvali ho z domu ako hada.
   </tei:p>
   <tei:p>
    Prečo sem ide? — Nuž — no, prácu hľadá — vyrobiť niečo, prísť i na   postať! Má švárnu Anču — rád by si ju vziať, preto i lezie po   všakovom pánte. A ako to bolo v tamtom reštaurante? Nuž ako bolo?   Povie — čo by schoval? — jak vypil si i ako fujaroval, až okradli ho   — a keď žiadal svoje, povstaly v krčme bitky, nepokoje. A iste išly   hneď i ohlasy, bo dostal sa jak Cigán do basy, a nech Boh chráni pána   sudcu zlého, však fujara a kufrík hen — sú jeho! — A ty čo, Andrew? —   fľochne sudca kosom na chlapa vedľa s rozrazeným nosom. — Ja? —   sfufne trhan, — jak tie veci stoja, kufrík je jeho, fujara však moja!   — Ej, — zvážnie sudca, — prípad trochu zlý, jak rozriešiť, keď tak sa   zauzlí? Trpezlivosti pretiahne sa struna. No, pripomenie si v mysli   Šalamúna: — Fujara? — súdi múdre v chvíli danej, — toho je, kto nám   krajšie zahrá na nej! Rozumeli ste? Andrew kyslo mrká, fujaru vezme,   ale márne fúka, ak ozve sa, len chrápne ledajak. Keď nejde to, nuž   nejde — nechá tak. Sluch kaziť iným — nedovolí mu cit. On nevie hrať,   lež práve chce sa učiť, he-he-he!... Adam? Chytí nástroj zbožne: —   Ach, to je... to je! Ozaj, je to možné? — Pred sudcu stane, dve-tri   nôty spustí, tak ako niekdy na doline v húšti. Srdce mu tlčie, v duši   citov var, hrá — a, hľa, mäkne... mäkne prísna tvár, jasajú oči...   jaj, tie zvuky poja: „Hej, Adam, Adam, fujara je tvoja...
   </tei:p>
   <tei:p>
    Hraj ešte, Adam, hraj!“ I zahrá si. Vie, nie on — Andrew pôjde do   basy. Aj tak sa stane — cestu nezahacú, ba hutorák mu poradí i prácu:   rúbať kdes’ v horách — však on dobrá rasa. Sháňajú transport, už dnes   nasedá sa. — Či pôjde? — Pôjde! Iste! Jak by nie? Kto nie pre prácu,   ten tu zahynie! V tú chvíľu vidí žitia tvár jaks’ krotkú. Len napíše   čos’ Anči na karotku, tou ťažkou rukou, že už von je z vody a že sa   mu tu celkom dobre vodí. Raz načmára jej všetko, jak to tu je... Ešte   ju pekne, vrelo pozdravuje, želá, oo môže, svojej neveste... A teraz   vpred...! Hej, hory, kdeže ste?!
   </tei:p>
   <tei:p>
    XIV. Slniečko jasá, stápa v duši srieň, keď uzrie Adam štación i   train13, ohromný rušeň na koľajach stone. I kamaráti sú už na peróne,   ktorí blond, ktorí silno počerní sú, i mladí, badať však i hlavu   lysú, jak mlátia hubou — reč ich k sluchu znie i Puterovi jaksi   príbuzné, zdá sa mu, rodné slová čuje šumieť, tu rozumieť im, hneď   však nerozumieť. Nuž zamieša sa, slušne prihovorí. Prikývnu radom:   idú rúbať hory... odvážať brvná k akej s’ veľkej píle, čo reže, jak   čert, kdesi vo Woodsville, Poliaci, však i Srbi, Chorváti.
   </tei:p>
   <tei:p>
    Uvidia, či sa práca vyplatí. Ak nie, čo po nej? Bože, aká pliaga?   Verbujú chlapov k mäsu — do Chicaga, a najmä mladých, takých — krv a   mlieko. Len je to zťato iste priďaleko... No, aká diaľka? A train na   čo je? A ak bys’ nemal ako za svoje, to kompániu ešte nepodrazí, keď   prejdeš kúsok cesty bez peňazí. Rozumný človek vie sa dobre schovať   ... naslúcha Adam, jak sa pohybovať v tom novom svete... Nástup ...   hrmot hrozný, a oni ženú do dial v peknom vozni. Kraj rozšíri sa, už   i poľa jesto, i hľadí sa naň, keď má každý miesto. Tu v poriadku je   celkom iný tok: netisnú ľudí ako dobytok a občan — ako občan, rovnak   v právu. I Adam sedí jak pán — nahne hlavu, striehne si veci, hoci   nehne vĺčky, a číta knižku: „Slovák po anglicky“, poradil mu to onen   hutorák: učiť sa reči všade ako mak! I láme jazyk, láme. Keď to   znaví, naslúcha, čo tí ľudia povedaví? Jeden len chváli, druhý iba   kľaje, jak Amerika taká — netaká je, vraj tu je rovnosť, sloboda a   právo? — Využijú ťa bezohľadne, dravo, ak cudzinec si! Ideš   kdekoľvek, musíš sa ťahať, drať — jak nečlovek! K starému svetu je tu   inak v mnohom, však zbadáš všade, jak ten dolár bohom. Chceš prácu?   Teda, bratku drahý, vedz, i dostaneš ju, lež jak cudzinec — tú   najhoršiu, ju nechce tutejší, ťažkú a lacnú! Ak ťa neteší,
   </tei:p>
   <tei:p>
    nechaj a choď, veď odpoveď je prostá! A môžeš skočiť s   broklínskeho mosta, abo keď nemáš nijakého zisku, — odpadkami sa   živiť na smetisku. ... Vykladá Poliak, chlap i za dvoch vera, mohol   by ta ísť kams’ i za boxera... Mládenec kýs’ mu slová podvracia. —   Eh, tvoja myseľ ešte teľacia! — zašomre naňho. — Veď už šťastie kto   má! — Hej, inak je tu — a je inak doma! — prisvedčia hlavy, skúškam   žitia zvyklé, kníšu sa, kníšu ako perpendikle, a zmlknuc — mlčia... A   čo tá tíš tají? Všetci sa tratia — každý v svojom kraji, kto na   severe, kto zas na juhu. Myšlienky krátia cestu pridlhú, vynárajú sa   rodné rovne — hory. I tu je zem, je — lenže nehovorí, vie rozkazovať,   vie i dolár vsypať, lež nenadchne hruď, ducha nevie vypäť, kým tam   ten hovor potokom si ločká, či je to mesto a či dedinôčka, jak   prehŕňal bys mysľou v knihe dát, všetko ti má čos’ k srdcu   povedať, i chalúpka a pred ňou strom, či skala, jak by ťa mala rada,   spomínala... A ten jas duše — krásny nebies dar, ak necbals’ doma   drahých očú pár, z ich lesku žiješ jak dub z úslnia a ony prázdny   svet ti zaplnia... Kto ich len nemá? Každý k nim sa vráti — v tú   rodnú zem, hoc do úbohej chaty, v kraj révy, či len zemiakov a   cvikle. Kníšu sa hlavy ako perpendikle, rušeň sa vžiera, telo   znavené, však duch ten šíre more preklenie, rubači driemu, prejdúc v   chvíli míľu
   </tei:p>
   <tei:p>
    ta do Woodsvillu, hej — ta, do Woodsvillu za svojím šťastím. Adam   tiež tak blúdi v mysli tým krajom vôkol rodnej hrudy. Zdá sa mu —   vidí kadlubianske pole, kypiace vody, vysokánske hole, i pleso, nad   ním — krv sa hne do žíl — pri spomienke, jak capa položil, a hlavu —   hoc sbor lovcov aj dnes frfre — pre šťastie tu si pekne nesie v   kufre... I fľochne naň, jak neraz-nedva v ceste, či s fujarou sú tam   na svojom mieste? No, sú! Oo robiť? Znova pohne v púť, smrečina   vonia, hrkot oviec čuť, i štekot psov... a mesiac zláti skáľa. On? Na   Blesku si do Kadlubian cvála — a Dunaj s ním. Hej, čo sa naplahočí,   však je to hodno za tie krásne oči, jak hrejú! V náruč schytí svoju   milú... Tu z vravy kolies udrie: — Do Woodsvillu... Adamko, pozri —   tamvon noc je už. Si drevorubač — vydrž ako muž! Neblúzni! Aj tak   túžba tvoja márna! Tu zem je dobrá, ak i jednotvárna. Lepšie byť   triezvym, tvrdým — ako z kbvu, a citlivosť ni nepripustiť k slovu...   Hej, drž sa, Adam! Precedia sa chvíle. Tretieho dňa schodia vo   Woodsville, neveľké mesto, píla zavýska a režú, režú hrozné gátriská.   Tu naložia ich, práve skvú sa zore, — na železničke v predobed sú v   hore, kde má ša rúbať, kliesniť z celej sily. Co treba — už tam,   sekery i píly, nástroje všaké, srdce môže žiariť, náčinie, kotly, v   nich sa bude variť. Nuž allright, len to nejak skryté svetu,
   </tei:p>
   <tei:p>
    a všetko vôkol dáke divoké tu, mrazivý objem dávnej prahory. I   Adam iba oči otvorí, ako tu voda skúpo zpod skál rinie a nezašumí ako   na doline. Rubači pohľad vymenia si vzájom: tie pniská srážať — veru   tvrdý nájom — prežily iste stú a prastú zimu, kdektoré ni tria chlapi   neobjímu! Taký strom soťať, keď sa podarí, mali by vidieť naši   šlôgári, ak i tá haluz doma sem-ta liece, však jedle, smreky — so   stola brať sviece! Lež taký peň? Hja, to sú, pane, taje! A ešte jak   ho dostať na koľaje... mudruje Adam. Zato neprevracia: práca tu, hoci   ťažká, jednak — práca. Druhovia? Tí, hľa, k nej i pristúpili: údery   sekier znejú — skučia píly. I on sa rúče má už k pohybu. Privolá   pomoc, stavia kolibu. I dosák jest, i lát, i všakých skladov a   skúsenosti dobrou sú mu radou. Večer už majú chlapi domov skromný,   obstanú kotol, v ňom vrie tam na ohni. Jednaká bieda spája všetkých v   jedno, hrdlačia vedno, nuž i jedia vedno, a Adamovi vzdajú pochvalu,   keď vykonal im službu nemalú. On má zas radosť čistú z toho diela; o   svojom kraji vypráva im veľa, i slúchajú ho v kole sediaci, Chorváti,   Srbi, jak i Poliaci... Zo zeme prýštia sily nové, jaré, i zahudie im   pekne na fujare, až ozýva sa do diaľ horou hluchou bôľ, jak i radosť   rodných jeho vrchov.
   </tei:p>
   <tei:p>
    Len pozde zmlkne. Pár dní súmrak sotne, jak oni v práci za chlieb   krvopotne, a hora prijme, hora sa i fantí. Poznajú to už biedni   emigranti: dva pniská padlý smerom trochu niže, a na čistine dva sa   týčia kríže. Dvoje sŕdc skončilo už ťažkú hru, dve duše svojeť jakživ   neuzrú. No, práca ide, práca — tá ísť musí, po koľajniciach brván   zrutné kusy vezú sa denne, do Woodsvillu vezú, a neskrvavie cesta od   ich rezu. Ak oplače kto životy, z nich troska, to srbská majka, no a   mater poľská! — Lež aj nie div! Čo, azda sekera do každej ruky? —   šomre Putera a napne svaly, mocne ohne chrbát, sám učí chlapov, ako   horu rúbať. Jednak i jemu konáre jak letia, vykríkne ktosi, a to obeť   tretia... V tú stranu bežia, a tu mladík istý skosený leží ani na boj   isti. Zrak vytresklý a pery sinavé, krvavá rana slzí na hlave. I Adam   nad ňou, všetko s ním sa krúti. — Ach, Pane Bože, veď to hora smrti!   Na kom je vina? Čo ho len ta tiahlo? Či so sveta ísť musí, a tak   náhlo? Nemôže život byť už bez obetí, a na čistine musí stáť kríž   tretí? I složí klobúk... pomoc? Kde jej máš? Odrieka v zmlklej hore:   „Otče náš...“ Druhovia za ním, títo, jak i tamtí — modlia sa, modlia   biedni emigranti, z nich ani jeden nezná svojho lósu, kedy smrť   prihne k nemu ostrú kosu a jasná nádej kedy vyjde v zmar,
   </tei:p>
   <tei:p>
    keď musí ta dať život za dolár?! Jak skončia, čítať s tvárí: kto   na rade? V Puterovi zas dozrie: „Preč, preč ztade! Čo ešte čakať?“   Jasajú sa hviezdy. Rubači vo snách, len on čo sa zhniezdi v kolibe z   dosák, jak tieň mlkvo vstane, vezme si veci, vopred nachystané:   fujaru... kufrík pre dalšiu púť — ťažký, priviaže si ho k pleciam na   povrázky, vyrazí do tmy kams’, kde jeho cieľ, mzdu nechá druhom, už   ju oželel, len preč... preč! Nevie, ale zdá sa, volá jednostaj naňho   čosi shora-zdola. I vykročí, ved smer tu sotva stratí, len nepustiť   sa hentej úzkej trati, tá do Woodsvillu vedie iste, hej! Nuž stúpa po   tej ceste kamennej, jak niekdy doma, aj tu ide valom. Len duša jaksi   v rozrušení stálom, ak čuť čo, to sú jeho ťažké kroky, lež na dne   srdca žiaľ špie prehlboký: tie oči stípkom sajú jeho silu a spytujú   sa: — Uzrieš si ty milú? Zem, kde si raz, hoc jedla do tých úst ti   nedá, jednak jak jej myslíš ujsť? Si väzňom, márne bežíš do diaľavy,   drží ťa pevne, čo chce, z teba spraví! Si väzňom, Adam! — A on cíti   to, vždy kráča slabšie, vleklo, ubito, nech broklínskeho mosta tu je   uhol, vyšiel by naň a s neho by sa vrhol v bezodnú hĺbku ... Stane...   váha chvíľu, no, vzdychnúc, kráča ďalej do Woodsvillu, vidí ju..,   ju... ju, svoju dedinárku ... Je už deň, keď sa složí v mestskom   parku a tvrdo usne. Leží na pažiti,
   </tei:p>
   <tei:p>
    dlho sa nehne, dlho neprecíti... Slnko už nebom vysoko sa plúži,   keď otvorí zrak ... smevom sviežich ruží vpadne mu krásna dievčia   tvárička, a ani jeho reči nevyčká, privráva sa mu decko zlatovlasé   ... On odkaz nebies čuje v jeho hlase, i zdvihne hlavu, poďakuje milo   za koláč, čo tam vedľa položilo, veď týždne, čo sa nepotešil v nikom.   I hľadí, ako mizne s balónikom na ciestke za kry... steblo ľalie!   Adam vtom chápe — medzi ľuďmi je, a povedomie v duši rastie,   rastie... Verí, to naňho usmialo sa šťastie. Vzchápe sa — na svet má   už inú mienku, zoberie kufor, zdvihne fujarenku. I vo Woodsville vidí   — ľudia žijú, nuž vojde sem-ta, spustí melódiu, a nájde groš, i   vďačné posudky ... Večer zas? šťastne skočí do búdky na dlžizný vlak   s nákladnými vozni. Keď inak nejde — aj tak život možný! A až sa vo   tmách tisíce hviezd zjagá, on do Chicaga jachá... do Chicaga ...
   </tei:p>
   <tei:p>
    XV. Zem tajuplná — zvlnených pŕs žena — sladko si snije jarou   oplodnená. Adam? Hej, dúškom saje ten jej dych na ťažkých kolách,   svetom rozbehlých, hamovač čierny v rozloženom temnu tvár detskú   vidí, usmievavú, jemnú, jak žiari, jak zve — len ísť a ísť chrabré.   No život už s ním len tak nevybabre: čo v divých horách obrátiť sa v   trus?
   </tei:p>
   <tei:p>
    V Chicagu miest, on nájde chleba kus! Ta pôjde rovno k mäsu do   továrne, však barany on vždycky rezal zdarné, i kožu svliekol ani   rukavičku, i feloval rád — v noci pri ohníčku. Pred nosom by mu azda   brána tresla? Však je on chlap, a to chlap od remesla! Je mladý,   svaly ani z ocele, jeho tá práca ľahko nezmele, čo aká ťažká — iste   vydrží ju. Veľa sa vmestí na tú jeho šiju a vyrobí... hľa, zve ho   krásne dietko ... A nepreje a neprepije všetko, veď život nielen z   pohára a misy. I dopraje si, no i odloží si. Na úrok dá ... hej,   nájde dobrú banku. Však chce si čím skôr priviesť sem i Hanku, a to   je groši! Ale čože z nich, ak má tu žiť sám — samotný jak mních?!   Pošle jej lístok — ona jemu zprávu, on oproti jej pôjde do prístavu.   A potom? Dotkne sa ich šťastia prútik: sosobášia sa, nájdu tichý   kútik, a bude! On si pôjde do práce, jej na starosti veci domáce. Tak   budú gazdovať, až nezaveľa, vypustia s písma Janka, ručiteľa, a ak   ich šťastie ešte chytí za prst, pozvú ho — jak mu sľúbil — až sem na   krst... To bude radosť! Zjasnia nebesá, deň a noc Adam takto vezie   sa, i pospí si, a keď nie — v mysli snuje: jesť nabral si dosť — teda   dobre mu je! Stanice prejdú ... stanú... pohnú zasa. Oňho v tej búdke   nikto nestará sa. Nač’ by sa staral? Pre to miesto biedno? Však tomu   rušňu ťahať veru jedno!
   </tei:p>
   <tei:p>
    Kolesá hrmia, mašina — tá brechce, len Chicago jaks’ ukázať sa   nechce. Kraj jednotvárny srdce nezíska. Napokon vstanú akés’ vežiská,   železné krámy, kolá na ich vrchu... „’Ký beťah je to?“ myslí Adam v   duchu, keď zastane vlak na stanici, v uhle, kde samé uhlie, ale samé   uhlie! I hľadí — mal by totiž ďalej vôľu, však akýs’ pán mu ukazuje:   dolu! Keď dolu — dolu! Aké teda shony? Pán hrozí? On mu ukáže: — No   money!14 Chicago? — slušne dovráva sa s ním. Ten hodí rukou smerom   opačným: — Hear Blacktown!15 — Blacktown? — ako by ho spílil: — Tí,   bohuotcu... to som cestu zmýlil! — I vysvetľuje, jak mu reči vláda:   on nie je tulák... on len prácu hľadá. — Prácu? — ten mysliac, robí z   núdze ctnosť, ukáže na dom, — tam je práce dosť! — Thank You!16 — tak   Adam. Ide rovno k stavu, zaklope a tvár stretne usmievavú, jak   postavu meria, svaly stuhlé a pýta sa ho, či vie kopať uhlie? — Yes!   — kývne, vediac, kto tu chce jesť chleba, do všetkých prác mu   rozumieť sa treba: — Yes! — A zas v chvíli začína sa blaho: ta, k   uhliu pod zem všetkým vystroja ho na nočnú smenú. Tváre opadlé   privítajú ho tam pri spúšťadle... On? Chlapisko, až tá zem pod ním   zvoní, hoc vystrojený celkom, ako oni, odev jak uhoľ, zástera zas z   kože.
   </tei:p>
   <tei:p>
    I jazyk láme tu-tam, ako môže. Jak baník — hľadí stavísk na   trakty, vyčká rad, smelo vstúpi do šachty, spúšťa sa — spúšťa v   tajný, podzemný svet. A v štôlňach? Na čom zrak pásť? Na čo myslieť?   Tu žiaria svetlá a niet kúska neba, a jemu zdá sa — je to kraj pre   seba — však život hrmí ani na ulici... Tu sú as’ škriatky — všetci   piadimužíci! Všade sa kutí, hrabe neustále v diamantoch čiernych — na   tej lesklej skale, a nakladá sa konskú na dráhu a vozí, vozí, vozí k   výťahu dňom ako nocou, hoc hneď praská šija, jak všemohúca velí   kompánia... Prach vniká do pľúc — čierny, pichľavý. I Adama ktos’ k   práci postaví, chlap je jak hora, nech v tom uhlí rýpe, rukami dvíha,   lopatou zas sype do veľkých bagrov, ktoré, ak niet zádrh, odpnú a   šachtou vznesú až hen navrch. — I napne sily, nie jak dáky pánik! Keď   má byť baník, teda bude baník, nech i boss17 vidí, jak sa po ňom   práši, hoc nevyrástol tu, lež na salaši! Nuž robí s chuťou, robí   primnoho, jak človek, čo má robiť pre koho. Hej, neraz sotrie upotené   temä a robí ďalej, jak ten titan zeme. I cenia si ho, dajú dobrý   plat, aj izbietku ... No, ľahko navykať po toľkej biede na chlieb   trochu belší. I teší sa mu Adam, veľmi teší, spomnúc si neraz, ako i   to prasa
   </tei:p>
   <tei:p>
    z horšieho v lepšom skorej prichová sa. Ochotne schádza v zeme   útroby, len nech sa má jaks’ a nech zarobí! Do budúcnosti hľadí   mysľou smelou. Capovu hlavu má tam nad posteľou... Ba čo farár s   pohľadom jaks’ mdlým, okrúhly rechtor s pekným podhrdlím, i fuzáč   notár, mládenec bez hán, a slávny jáger Kalčo, zvaný — Ján, nech   nakuknú tak do tej jeho skrýše?! Aj píše Anči, dlhý lístok píše, jak   dobre mu je, aké prežil próby, kde je v tom šírom svete a čo robí...   I reč mu ide jak-tak... Na fujare niekdy si zahrá, spomnúc časy   staré. Aké má túžby, ak by chcela znať — ? Nuž rád by bagre s uhlím   odvážať na dráhe v bani, v nej i voda trieska. Azda by trafil na   takého Bleska! A ešte rád by zhojiť srdca ranu — mať ju tu čím skôr —   svoju milovanú! Ako tam doma — tak by uňho bola, mala by blízko ísť i   do kostola. Tu iná reč, aj iné učenie... však Pán Boh iste všade   jeden je, kto podvracal by pravdu, bol by luhár! A prikladá jej v   tomto liste dolár, nech kúpi si zaň niečo! Ku pokonu — nech napíše mu   pár slov do Blacktownu na adresu... a s Bohom, anjel môj...! Hej, s   Bohom! Tuho ženie práce stroj a všetky sily chlapa využije. Adam však   vládze, celkom spokojný je, najmä ked dajú na druhú ho jamu a voz i   koňa k tomu pridelia mu. Čo chcieť viac? Brown je Blesku rodina, už   dobrý čas, čo svaly napína,
   </tei:p>
   <tei:p>
    a jeho sudbou tu si trochu požiť, prevážať uhlie, aj tu kosti   složiť. Rozumie v hĺbkach, kde tmy večné driemu, on Adamovi — Adam   zasa jemu. Vše pohladí ho, kŕmiac — s ním sa láska, hned sporšie ide   aj tá práca ťažká, kamarátstvo je pevné navždycky, a nemusí sa   vravieť anglicky. Brown ľahko chápe, ľahko — ku podivu, i na   slovenské slovo zdvihne hrivu, celkom jak Blesk, ten sivý jeho drusa.   A jednak skoro rozlúčiť sa musia, jak netušili, jak si nemysleli, by   sa viac nikdy, nikdy nevideli — bez slova rozísť! Takto od pár dní je   Adamovi život záhadný i na povrchu, však i v bani na dne. Tu i tu   poňho divné slovo padne, hoc robotníci najviac, ako husi — dovedna   hlavy — tíško šeptajú si. — Čo to len majú ? — stlmí aj ten dych.   Napokon príde k nemu jeden z nich a spýta sa ho, zvúc ho pekne   bratom, jak sa má a či spokojný je s platom? — Som! — povie z duše,   nič zvlášť netušiacej. Tu ten zas k nemu: — Či by nechcel viacej? —   Chcieť, kto by nechcel? To vždy po chuti! Lež kompániu ktože donúti?   — My! — zdôrazní druh. — No-no, azda?... Hrome! — My! — blysnú žhavé   oči povedome... — Vy?! — krúti Adam hlavou: — Čudné veci! — My a vy s   nami! Rozumiete? Všetci! Keď vyhlásime štrajk, tu všetko stane... A   nepopustia? Zatopíme bane! Však uvidíte — v ohni toho boja nehne sa   rúk a nepohne sa stroja... Lapíme podnik zrovná za uzdu,
   </tei:p>
   <tei:p>
    uľavia v práci — dajú lepšiu mzdu. Nuž čo vy na to, mister Putera?   — Jemu sa čosi v duši vzopiera: on spokojný je a má biť sa pre nich?   I hľadí do tých očú vyjavených, čo nedhaly by po holom prejsť meči.   Mal by riecť pravdu, že sa mu to prieči? Niet príčiny brať takú   prípomôcku a všetko stavať na jedinkú kocku ...! To mal by riecť! Lež   čo by na to tí, čo viac mzdy chcú si vytĺcť z roboty! S ním jeden by   sa nepozdravil v bani, jak prašivec, tak bol by obchádzaný! Nuž   radšej sľúbi, ked sú všetci na tom — on nespraví zle svojim   kamarátom, ved jednakí sú na vrecku i hrdle, a dobrá ovca ostáva vždy   v kŕdle, kým pobehajna ohľadu nie hodna. On neodbočí...! A tak istého   dňa podivný vánok ulicami vanie, revolta kráča sem-ta po Blacktowne.   Už nesstúpila do šácht nová smená, stroje — tie mlčia, práca   zastavená, na rínku masy robotníckych čiat. Ktosi tam reční, čo jak   započať, jak držať sa, a čo sa prieči — zbúrať... Poslanstvo má ísť   hned na banský úrad — predložiť radom všetky požiadavky. Len vyhovieť   im, hned je koniec stávky! No odpoved je krátka, prebiedna: — S   odbojníkmi sa vôbec nejedná! — I vzkypia vášne, masou divo zmy ká: —   Tak kompánia cení robotníka? — A Adam, ktorý zdal sa nebyť ničí,   nevie jak, len ked s ostatnými kričí. Už nedbá, čo to všetko v chvíli   tu je!
   </tei:p>
   <tei:p>
    Jak v tmavej štôlni kôň Brown prestupuje a čaká ho, bo neistou už   pôda, i zarehce, veď vystupuje voda ... Márne! Ten oheň rudý,   plápolavý lapil sa už i jeho srdca — hlavy: tu nerozmýšľa, iba hlavný   staň... Putera Adam z obce Kadlubian je jednou slamkou v zapálenom   kozli: iní sa katia, nuž i on sa rozzlí... Polismeni tu? Bijú? Aj on   bije! Už rozvrátil by hlavu kompánie, čo vyžiera ľud! Oheň vzblknuc —   kľaká, a na Adama prekvapenie čaká. Niekoľko dní, a na šachtách je   pusto, niekoľko dní, a zapadne mu sústo, tvár poleje mu zrazu pot a   vriaci: práca sa hne, hej, a on nie je v práci! Ba odkaz znie — vraj   keď vie hubou mleť — by uvoľnil i posteľ, a to hneď! — Ej, otca mu   tam! — schladí myseľ dravú, keď zadíva sa na capovu hlavu: — Zas   musím ďalej, ako tá zver z lesa, a sám som zas — nik o mňa neobzrie   sa! Ja za všetkých som bojoval — sa pral, a teraz prišli ľudia z   inokiaľ, i mnohí z druhov stali do roboty, kým ja som handra, ňou si   dreli boty... ?! Eh! — zakľaje vtom od veľkého bôľu. Capovu hlavu   složí míkvo dolu, i zabalí, hoc osohu z nej málo. To dievča tiež sa   márne usmievalo: nie, nemá šťastia! Ani Ančin list nemôže počkať,   musí ísť, hej, ísť... Len kam zas? Kolá nepotratia ráfy, má niečo   groša — do Chicaga trafí! Tam v prvé ráno pred továreň stane:
   </tei:p>
   <tei:p>
    — Chlap ešte som, hej, prosím vziať ma, pane! — I ohliadne sa z   vlaku na Blacktown: Baníctvo, s Bohom, s Bohom, koník Brown!
   </tei:p>
   <tei:p>
    XVI. Adama prejdú myšlienky mdlé — šeré, až stane v meste veľkom   na jazere!18 Keď vie sa spýtať, nestratí sa vari... Hneď zavčas rána   sadne do streetscari19, pri jatkách síde, zrovná pred bránu. I   Slováci sa tu namanú, jak všade, kde je práca ťažké drenie. Sem-ta sa   tlačí trochu unavene, tá cesta dlhá, tu zas dobytčí kar... Vtom ním   ktos’ strasie. — Ľaľať, harmonikár! — Krajania hneď sú vrelým citom   jatí. •—Kde sa tu berieš? — hľadí tamten. — Ba ty? — Ja vo fabrike,   bratku, črevá skladám ... ■—A ja zas idem z bane, — vraví Adam, — za   akous’ prácou, hoci od mäsa... Nenájsť tu niečo? — Ale nájde sa!   Bossovi poviem, ľahko nevydranká takého chlapa. A čo tvoja Anka? Píše   ti? — Kdeby! Azda sem mi bude...! Dosiaľ som horšie jak ten Cigán v   búde. — Nepovedz! — Veru prešiel som ja školu. — A my zas sme tu, a   sme ešte spolu. I ty k nám prídeš, — myslím, určite. Sedem nás spáva   blízko na byte, ty budeš ôsmy, dobre? Aká shánka? Jesť navarí nám   naša Kysučianka, my platíme jej, dosť nás bude osôb. A Kata kuchtí   správne — na náš spôsob, —
   </tei:p>
   <tei:p>
    i halušky, i údlovinu v hrachu... Len veľmi si ju neobzeraj,   hrachu, bo okále má — ujsť bys’ nestačil! — Což’ ja už! — No, si sa   jej zapáčil, i spomína ťa. — Ale chôdze, choď! — No, poďme, možno,   práve bude vhod — k bossovi! Idú sem-ta nemáme. Napokon Adam chlapom   továrne, len ohliadnu ho zvedavosti s mierou, či narábať vie dobre so   sekerou? Jak nevedel by? Azda jedál šalát? Nie polená, vie ťažké   pniská kálať! Potľapkajú ho, vedú po stavisku, v ohromnej sieni,   ruchu, ryku, stisku... Hovädo srazí niger ako drak. Spustia ho z   krvi, už je v moci pák, zdvihnú ho, vola, ani kurča väčšie, posunú —   pár rúk kožu s neho svlečie... A ešte sa v ňom myká sila živá, pár   rúk ho zasa dobre vyumýva a posunie ho ďalej v stranu inú. Tu roztĺna   už jeden chrbtovinu, no samotný sám musel by i zhynúť, keď nový vôl   tu každých desať minút! Nuž niekoho mu ešte priberú... Tak Adamovi   dajú sekeru, a rob a ukáž teraz, chlape milý, aké máš nervy, koľko v   svaloch sily?! Neobzeraj sa sem-ta, čo je z vola, jak rozoberú ho,   sunúc dookola... Piluj si svoje, uver, za čas krátky dostanú svoje   konzervárne, jatky, a na obed, hoc zrak to neverí — už bude biftek   tam na tanieri v hoteli hrdom — v reštaurante, pane, kde okvietené   stoly, pricipkané... páni a dámy, jemné ani z vaty,
   </tei:p>
   <tei:p>
    spracú tie volie chrbty, volie hnáty ... Tak Adam! Jaj, či dusí   krvi výpar? Což’ to? Bys’ videl, kde tvoj harmonikár, v čom sa ten   papre, čo sa naprelieva: len črevá čistí, jednostaj len črevá! Tomu   sa, možno, chuť viac nehlási na údeniny, krásne klobásy ... O čo len   jednak lepšie tvoje dielo! Vôl natiahnutý, vzchop sa, zatni smelo,   nech vidí tvoj druh, jak ti ostrie pára a že si súci chlapík za   mäsiara! Tni, nezostaň chvíľku v letmých snoch, nie ti dosť jeden vôl   — hneď máš i dvoch! Stroje, tie hrmia v búrke treskov-praskov, hej,   zatni, Adam, bo tys’ tu ich čiastkou! Nedaj sa, nedaj, hoc i pukne v   drieku, pás práce beží, nepristav tú rieku, bo vyhodia ťa! Sekáš tu   len kosti, no presekáš sa k svojej budúcnosti. Rúb, Adam, rúb, hej,   rúbať potreba! Veď nerúbeš tu iba za seba, keď tvrdá práca zalieva ťa   potom! Rúb — ty sa dnes tu rúbeš so životom za svoju Anču! A on rúbe   rúče, svaly sa pružia, srdce prudko tlčie. Po práci Maco verne naňho   čaká, pojme ho s sebou na byt — do baraka, sbitého zo skál, v   chudobnej, zlej štvrti. Len bachnúť doňho, na hŕbu sa zrúti. Tu nájde   známych. Je to radosti! Katuša zhíkne, aj ho pohostí a k mäsa kusu   dodá nežným hlasom: — Nuž prišiel si? No, vidíš — tušila som... — Ba?   — Veru!—-blysne na stôl. — Hľaďže, tvoj diel! Neraz som si tak, —   ozaj, kdes’ sa podel? Ostaneš s nami? Inde je to drahé... V izbe sa   vyspíš s chlapmi — na podlahe.
   </tei:p>
   <tei:p>
    Naješ sa ... varím riadne pre náš snem... No, pôjdeš ďalej? — Ale   ostanem! —• prikývne Adam, složiac veci svoje, veď chudobno, lež   všade čistunko je. Je, jak by pálil, k tomu — pohľad raní. Za Katou   fľochne: aká z nej len pani ?! Fertuška biela, na vrchhlave mašľa,   nech frajera chce, iste by ho našla! Prizrie sa hladne štíhle na   bočky, nevidel dávno svojskej dievočky. Však zbadá sa a — pokrm viac   mu vzácny. Potom sa už tu ľahko udomácni, načiara Anči, adresu jej   udá, nech odpíše mu, ako sa má, chúďa, či netrápi ju preňho ten svet   podlý? Či myslí naňho — či sa zaňho modlí? Tak napíše, aj pekne   pozdraví.
   </tei:p>
   <tei:p>
    Strhnú ho žitia všedné krútňavy, robí a robí, chrbtovinu kála, i   mzda je dobrá, k tomu práca stála. A na ložisku? Ako to už býva, keď   ,sídu sa, nuž prinesú si piva a harmonikár spustí pieseň jarú, on   zasa zahrá sladko na fujaru. Hej, bolo by, nech niet tých ostrých   pradien, v nich duša viazne jaksi so dňa na deň! Odpoveď čaká...   Listy prídu, hľa... a naňho Anča azda zabudla? Minie i mesiac,   nastúpi i druhý, pod Adamovým zrakom modré kruhy, nemôže spať, až   poblednú mu líca: — Ach, nevernica ... veru nevernica! — zosŕka v   duši, zúfa na jej vine. Napokon myslí: — Sú i dievky iné! — Co sa má   moriť, Pane Bože svätý? Keď Anča nedbá — tak si všíma Katy!
   </tei:p>
   <tei:p>
    Tá sladne ani zrelé ovocie, ak pozrie za ňou, vidí, chce ho,   chce... a švárna je a okrúhle má prsia... Podivná túžba na dne srdca   skísa, hoc zaháňa ju, rozbije i v kusy, zas vráti sa, on niekoho mať   musí, a Anča, Anča! S dušou bolestnou píše i krstnej, čo je, jak je s   ňou? No, nič... On jednak čaká, utýraný, či prepadly sa celé   Kadluhany? Ak? — Nuž nech! — zvrie to v ňom a zhorkne cele, popasie   oči po Katinom tele, je mladé, zvodné. Obstáť, kde vziať sily? Vypije   niečo, večer dvere zmýli, nájde jej pery, náruč horúcu a privinie ju   zrovná ku, srdcu, jak Anču niekdy ... Teda koniec oštár! Tu pristaví   ho istého dňa poštár, na schodoch lístok do ruky mu vtlačí. — Od   koho? — myslí Adam: — Hí, od Anči! — poznáva písmo, čosi v ňom sa   zlomí. Akýsi hlas sa ozve vo svedomí, až zachveje ním, keď list   slabikuje. Hej, ťažko mu je, veľmi ťažko mu je, veď píše citne:   „Drahý Adam môj!“ Len teraz počne v duši pravý boj: — Môj Adam?   Pekne!Lež jak — pre päť svätín, či som ozaj Ančin, a či Katin?! I   číta radom, ako znať mu dáva, že je i ona, chvála Bohu, zdravá...   Takého zdravia ver’ i jemu praje! Neraz si myslí, však i zvedavá je,   či nestratil ten kúsok rozmarínu a v šírom svete nezaľúbil inú? — Tí!   — pristaví sa: —- Což’ som padúchom? — a poškrabe sa chvatné za   uchom: Jak to len píše? Azda tuší čosi?
   </tei:p>
   <tei:p>
    Rozmarín má, lež iný klobúk nosí... No, kto to vie? A kto to   vyčaragá? Vraj tretí list už píše do Chicaga, a márne čaká akejs’   odpovedi... Či tú ich lásku azda niekto riedi? ■—Čože? — vtom už mu   líca farbu menia a v prekvapenie padne z prekvapenia... — To,   bohuprisám, podvod akýsi, ktos’, Anča, chytá naše dopisy! Nečíta   ďalej, domov ho to ženie, kým v duši skŕsa čierne podozrenie na   Katu... Vojde — on to presne zistí! — Ty, dievča, povedz, nedostal   som listy? Tá zachveje sa ani šiaša v mláke: — Čo vravíš, Adam,   listy? Ale aké?! — a počne plakať, tak jej na duši. Hej, má ten   trapov, kým ju učuší a zhojí ranu... Noc zrie s mrakodrapov, v   neveľkej izbe chrápe sedem chlapov, len ôsmy ešte trotoárom šlampe,   číta list znova pri uličnej lampe. Ťažko to ide, mnoho všakých   zvestí, na štyri strany sa i toho vmestí, a dosiaľ iba prvú prečítal!   Na tých troch — chýrov celý kapitál, hoc na druhej — to nemá preňho   ceny: kto umrel — no, a pravda — kto sa žení... Na tretej však je   vďačný každej značke. Tu Anča píše čos’ o poľovačke, a akej ešte! To   je, pane, dej — o poľovačke, a to medvedej na Kubovom, kde farských   majú lúku! Je to strach čítať, však i do popuku: pán farár v ruke s   motyčkou sem chodí a kope jarky pre tej trochu vody, bo ináč slnko   spáli v lete pažiť. Musí sa teda tá zem vlahy nažiť...
   </tei:p>
   <tei:p>
    ak nažije sa — aj hneď zelenie... A tu má gazda iné trápenie: do   bujnej lúky zasa všetko leti, i kbniari, a najmä — ak sú deti... I   dobytčaťu chutí tu jaks’ sladko, ak odtúla sa s hole jaloviatko, hneď   je tam ... ako na svojom sa pasie. Nuž vyjde farár neraz v nočnom   čase, a chlapci, lotri, vezmú zvučný spiež, zachechcú sa mu: — Strež   si, len si strež! — Vodia ho lúkou cengom toho zvonca raz s jedného a   s druhého zas konca... Po takej noci — idú Kubovím — okrúhly rechtor   s pekným podhrdlím, i fuzáč notár, mládenec bez hán, i slávny jáger   Kaloo, zvaný — Ján... spafnúť si niečo, hoci akú škvarku. Hmla na   lúke a čosi hne sa v jarku. — Pst! — zdrží jáger, — hľaďte, tam v   tých kroch čo to? Je šedé... stojí na štyroch... To bude maco! Na tú   šelmu dravú namieri notár, keď vtom zdvihne hlavu a vstane — farár,   motyčku má v hrsti... — Tí, bohuprisám, nech ten fuzáč spustí! —   zosŕkne Adam, prežívajúc scénu ... Už nevidí, jak streetscary sa   ženú, Chicago tam... Šum hôr? I zájde ta, nadáva lovcom, aj sa   rozchechtá... až zbadá sa a pohne pomaličky. Zahne si cestou známej   do krčmičky, boos je sám, tomu povie, kde čo kul, veď navštevuje   riadne eveningscool!20 Na vzdelanie dá, nie jak akýs’ šaľo, nuž vie   riecť, čo sa v Kadlubanoch stalo. I uľahčí si. Boos zas pomôže! Zná   fabriku, tu v meste, — na kože,
   </tei:p>
   <tei:p>
    ak chcel by ta, vraj zárobky sú značné... Hrkne si Adam brandy21:   — Ale vďačne! Pri práci, jak má, aj tie zvery hynú! Azda má večne   rúbať chrbtovinu? Na byte rád by nazrieť do priečinkov. Už neshodne   sa s peknou Katarínkou. I pôjde! Čoby nešiel? Allright... yes!   Továreň nájde za adresou kdes’. Hej, zajtra... Tak i prejde pár míľ v   dial’. Továreň, a v nej — mister John Jack Small, prijme ho — starec,   ale ešte v sile. Tu vyrábajú kože krokodílie na panskú obuv,   najjemnejšie tašky. — Ci rozumie sa? — Yes, no, bez otázky! Na takú   prácu skúseností — to má, čo baranín on vyrobil si doma! I spravia   sa, tak dohodnúc sa pritom: Puteja bude v továrni i bytom, robotník   vo dne — tu-tam k pomoci, a postriehne zas trochu za noci. Však voľný   muž i zvôľou ľahko skysá, a preto Adam slušne ožení sa v najkratšom   čase!... Prisľúbi, jak načim. — Len jak to teraz Kate vyonačím? —   myslí si cestou. Ale zdarí sa mu: stihne ju práve doma, a to samu,   však medzi nimi nejde nijak reč. Jak ona vidí, že sa sberá preč, i   hlavu z capa strčí do kufríka, pochopí všetko, fľochne na vinníka a   vyčíta mu, všelijak ho čistí. — Hja, — ten zas, — Kata, brala si mi   listy! — Ja? Tebe? Veru mala by i komu! Na! — šmarí mu ich. S tým i   koniec lomu, a koniec láske! Adam odchádza...
   </tei:p>
   <tei:p>
    Na novom byte všaká nesnádza, svetlica veľká, jak pre ľudí párku,   kuchynka vedľa čaká na kuchárku. Čo on s tým? Toľká prázdnota až   desí! Na stenu hlavu z capa pribije si a večer píše Anči: — Tak poď z   kraja! Všetko ti pošlem — vyžijeme dvaja. Mám pekný byt a dosť i   roboty, do New Yorku ti prídem oproti. Jak dostaneš, čo treba — hneď   sa stroj! Bozkávam ťa a... čakám, anjel môj!
   </tei:p>
   <tei:p>
    XVII. Týždeň, dva... a nás Adamko sa zmení, je iný celkom v novom   postavení. Nároky jeho aj tu neveliké, však pleť mu zmatnie, ako v   Amerike, hoc dojem budí tvárou zdravou, chudou. Obíde v noci —   raz-dva komplex budov, i pánov domec, či kde aký kmín ? Probuje   kľučky, pozrie na komín, čo k oblohe čnie vysokánsky, šedý... Po   plote z drôtu pohľad jeho sliedi, po hŕbe sudov, ak tam voľakto je?!   Len ked tu všetko hovie, jak tie stroje, spomnie si strážca, že by   zdriemnuť mal A môže spať i mister John Jack Small, samotár starý, po   ňom vraj i pasú. Nedôjdu v jeho nedobytnú kasu, v nej dolárovky,   vzniklé z jeho píle, recepty na tie kože krokodílie, za ne by iste   dali pekné centy, hej, veru dali všakí konkurenti! No, márne! Akže   dvere pohnú sa, cengá a Adam strieľa od kusa, — nedarmo doma trímal   karabínu! —
   </tei:p>
   <tei:p>
    a jeho guľky zriedka cieľa minú. Vo dne zas, ked sa strojov ozve   huk, vždy treba kdesi jeho pilných rúk, pomáha z chuti všade, ako   môže. Nedarmo močil doma ovčie kože, i vypínal ich v slnný čas a   suchý — na kamizle a čiapky, na kožuchy... Však oož’ to k tomu, jak   tu ide práca a z rúk do rúk sa kožka naobracia po oddeleniach?!   Proces pridlhý, kým dôjde v sklad a odtiaľ na trhy do veľkých   miest...! Tak veniec v dial’ sa vije, kde John Jack Small má staré   konexie. No Adam veru chlapom dobrej hlavy, i dráždi ho to, dráždi,   však i baví: chce všetko vedieť, jak sem-ta ňuchá, a pridá očí, pridá   k veci ucha, pochopí bleskom ťažké náuky a zdarí sa, čo vezme do   ruky, kým iní neraz narobia i škody! Nuž, slovom — dobre, dobre sa mu   vodí, i zašatí sa, tvár má ešte mladšiu, nik nepoznal by niekdajšieho   baču, náradia kúpi, tak sa z trošky vzmáha. Až prikvitne raz Anča,   duša drahá, nech vidí, jak on nie je bez groša a nebude mať muža   niktoša, lež chlapa, jak ten pilier na podmostí, čo svoju ženu   nevysuší pôsty! Len nech dá znať a zájde pre neborkú pútnicu, jak sa   svedčí do New Yorku... I vy ratu j e lístka toho let do Kadlubian, i   šírym morom zpät, aj dumá, či v tom nie zas ruka podlá, ked ešte   nejde, či sa nerozhodla? Lež prečo? Hned si v duši vymaľuje, jak u   známych ju slušne ubytuje, kým nezastanú, jak sa patrí — párom
   </tei:p>
   <tei:p>
    a nesľúbia si vernosť pred oltárom. Hej, bude to! Dni značí na   vrúbky, keď žiť už môžu jak dva holúbky, i zašatí, i prevezie si ženu   — hen na jazere veľkom Michiganu v radostný prístav, kde im šťastie   skvitá. Tak čaká, čaká a dni dlhé číta, až príde lístok, jak ten boži   dar, vlákenká lásky čnú z tých tenkých čiar: — Nuž, mamka vravia, ked   chceš — dobre, Adam len čo sa schystám, v mene božom sadám. Potom ma   čakaj! — Tu on sily zmnoží, náhodou príde na lepší lesk koží, a v   jeho stave tým i nová zmena. Pán povýši ho zrazu na formena, veď   biznis ide, ba sa pohýna z New Yorku až hen na trh Londýna, zkade len   ešte pôjde v šír i diaľ po Európe chýr firmy John Jack Small... Nuž   má byť za čo vďačný nielen slovy a poznať svojho chlapa v Puterovi,   veď nemal nikdy ženy ani dietko, jemu je meno firmy nadovšetko! V tom   je tá láska, ktorej ohňom zhára to staré, zvädlé srdce samotára, a u   Adama z ťažkej práce, z cviku vybadá jaksi lásku ku podniku, váži si   toho, a jak jeho zvyk, i potľapká ho: — Dobrý robotník! — Putera   rastie, sily zdvojnásobí, hoc v očiach druhov badá dosť i zloby, však   pohľady zlé jeho neutrápia. Do pomoci mu aj tá hlava capia, a neraz   vidí v duchu črty milé, zorný smev šťastia ako vo Woodsville, i verí   v žitia svojho obrate, čo odplatí už borbu bohaté.
   </tei:p>
   <tei:p>
    Však s ním ten život dosť už naonačil: on chápal sa — ten do zeme   ho tlačil, hoc nijaký strom po oblohu nečnie, však ani hromy nervú   nekonečne, nuž nespália ho pomstou svojou žhavou. Tak dumá doma pred   capovou hlavou, a tá naň hľadí ani s braliska, zdá sa, i zbečí, zdá   sa — zapíska: „Nedaj sa, Adam!“ Aj sa drží chlapsky, láska ho hreje   —1 a chlap vládze z lásky, vo dne, i v noci, keď sa nebo jagá. Môže   stáť v cestu hocijaká pliaga, on nebojí sa... v búrke, divom daždi...   Dobrodružstvo ho odjakživa dráždi, však dlho jaksi nič sa neudá,   neukáže sa žiadna obluda, hoc o gangsteroch čo deň čítať veľa, jak   voľnou im i nedobytná cela, pracujú zbraňou, oceľou i plynom, kto   pasie po nich — ľahko smrti synom! O takých voľných, samopašných   pánoch nebolo veru slychu v Kadlubanoch! Tu rastú ani huby po   dáždiku, pod zemou majú celú republiku, i prezidenta, menom čierny   Jack, pán ináč známy, nosí frak a lak, všade sa šepce, jak sa z   prstov živí, len nevedia ho chvatnúť detektívi, hoc strach až letí z   toho jeho názvu. Je svalnatý chlap, na tvári má jazvu, a zlaté   zuby... Ten sa nabil za ne! Dolárov tisíc naňho vypísané pre toho,   kto raz vystihne mu fanty a dolapí ho niekde in flagranti. — Eh, —   myslí Adam, — tomu vybrať z klov! To by bolo pre nás, Anča, dobrý   lov: tisícku dostať na peniaze naše —
   </tei:p>
   <tei:p>
    bolo by z toho korún ani kaše! V Kadlubanoch ver’, nech nám Boh   tak milý, richtára by sme z domu vyplatili...! — snuje si, snuje raz   i na lôžku, spomnúc si svoju mater nebožkú, nech dožije to, však by   radosť mala! Tu myseľ jeho farby sníčkov zhalia: zdá sa mu, striehne   v noci pod komínom, ked akýsi tieň tesno stane pri ňom a šepce mu: —   Adam, čuješ ? Adam, nič nevrav, znám ťa, snahy tvoje badám! Chceš k   niečomu prísť z práce svojich rúk? To snilkio si, ver! detský nedouk!   I zoderieš sa pre tú dušu v tele. Však ty máš srdce odvážne a smelé,   môže ti pomôcť služba skromná, malá. Pod, obriadime vedno mistra   Smalla! Kde trávy jest, vieš, tam ovce pasú... Poď, napoly si   rozdelíme kasu! Neváhaj, chlape!... Noc však okatá, i vidí Adam zuby   zo zlata, na tvári jazvu neodtají mrak. •—Ih, bysťubohu, ved to   čierny Jack! Rád by ho chvatnúť, stiahnuť do povrázka, i vykríkol by,   ale ani hláska! Na prsiach ťarcha, s tváre pot sa leje, a Jack sa   smeje, jak sa mu len smeje!? Až trasie sa, ba až mu štica liece...   Tie oči jeho ani nebožiece, plameň z nich šľahá ani z pekla dier, a v   ruke drží ťažký revolver: — No, Adam?! — Vtom ho prudký cengot   splaší. — Ej, bysťu, azda medveď na salaši? — I skočí dupkom na ten   alarm zvonku, sosníme pušku, raz-dva už je vonku. Na dvore tma, a   bachnúť? — Neúčinné! Jak kocúr hľadí, ako duch sa šinie...
   </tei:p>
   <tei:p>
    pomedzi stavy — sudy šikovne. Vie, otvoril ktos’ dvere pracovne v   pánovom dome, i hned došlo k ušku. Naslúcha — ticho! Pridrží si   pušku, z úkrytu spustiť na takého zvera istejšie, ako búchať z   revolvera... I uchýli sa za poriadny val, všíma si okien, kde spí   John Jack Small na poschodí, či nemihne sa čosi? Nič — iba v bureau   svetielko čo zrosí, jak svätojánska muška, však i zhasne... Tak teda   jednak ruky cudzopasné?! myslí si Adam trochu rozrušený! — Do okna   páliť — nemá veru ceny! Len prezradí sa človek. Taký krám, ked už sem   vnikol, iste nie je sám. Lepšie len počkať, nech si on tam krade, veď   ako vošiel, tak i vyjde ztade, a potom chvíľka, čo už patrí stráži!   Ej, však ho spraží — však ho on tam spraží, z úkrytu svojho zasiahne   ho snadne! Veru si iste zlosyn na zem sadne, a chvatné, sväté chvatné   gangstera... Zabiť? Nie! — húta Adam Putera. Oplana — ktovie — aké   hriechy kúšu! Ktože by si ich vzal na svoju dušu?! Však tak od kroku   trochu poniže, i dostane pes, aj sa vylíže... vyčkáva jastrab... Noc   je tmou až sýta, len sopár hviezd čo na oblohe kmitá, však Adam — ten   má oči zaostrené, on dobre vidí, tu-tam hnú sa tiene, nuž meria dial’   a mlkvo meria šírku. Pevnejšie stíska svoju repetírku, srdce si čuje,   stiahne ramená, jak na vábec, keď čaká jeleňa... Vtom hnú sa dvere —   tieň sa šinie šerý. V tú chvíľu Adam zdrží dych a mieri,
   </tei:p>
   <tei:p>
    i praskne výstrel... Mnohá hlava hore, a buch sem — buch tam na   širokom dvore, lež Slovák čoby prišiel do rozpakov?! I pytliakom bol   — strieľal na pytliakov. Čo nového, keď guľky zafičia? Len škoda — tu   niet húšte — jedličia! No za skaly jak uťahoval údy, tu za val zeme,   za veliké sudy, a práska do tých, neustatý borbou. Keď prepadnú ho —   rozprskne ich kolbou. Za čbvíľu priestor v bojište sa zmení, však v   druhú chvíľu hrnú polismeni, gangsteri žatým funia nocou šerou jak   vyplašený kŕdeľ netopierov... Len jeden z nich tam leží úbohý, pred   samým vchodom, dostal do nohy a nevie s miesta... Práve s lôžka vstal   a ide dolu mister John Jack Small, postava krehká, pekná biela hlava,   na tenký nos si zlatý cviker stavia a svojim očiam skoro neverí, že   prepadli mu podnik gangsteri. Hľa, jeden z nich tam na zemi sa svíja   a vôkol neho slávna polícia, i Adam s puškou ... Vyšetrujú prísne,   ... kto —• čo je, keď sa v taký čas sem tisne, v tvár šustnú svetlá:   — Milý chlape, rec! — Tu zhíknu: — Veru vzácny zajatec: na škrani   jazva, v ústach zlato samé?! — Tí! — skrížia oči, — koho my tu máme?!   Veď je to Jack, ten čierny! Praskly krídla, dostal sa dobrý vtáčik do   osídla ... Teraz len von s tým, čo ho viedlo k dielu! — Prezrú mu   vrecká, siahnu za košeľu, však groša nič, len papier číručký. Pre ten   by chodil cudzie na kľučky? Tu mistra Smalla prejme tucha hrozná:
   </tei:p>
   <tei:p>
    — Co je to? Aha! — a v tej chvíli pozná, i znova pozrie, či nie na   omyle: — recepty na tie kože krokodílie, najvzácnejší taj svojho   podniku! Nech ujde mu — má škodu velikú, dostal hy biznis zlého   pohoniča! Ba nech tak — nuž ho konkurenti zničia, a celá jeho práca v   troskách veru! I zahľadí sa mäkko na Puteru, pod rúškom noci povie   to, čo cíti, že odmenu má v commonhall o£ city23, však keď on dosiaľ   sám nič nepodniká, vezme ho k sebe ako spoločníka, s ním požije si v   radosti i v trude. A tak im azda obom dobre bude v poctivej práci!   Adam chápe? Čoby! Ni doma nevie, čo sa to s ním robí? Že vydobyl si   velikého mania a vo fabrike všetko sa mu klania — oož’ to?! Hej, inú   na srdci má svorku! Pár týždňov, a on jachá do New Yorku, i pre   biznis, veď šťastie až ho čanká. Však čo je hlavné — písala mu Anka,   už ide cez tie diaľky modravé ... Nuž jachá... a loď čaká v prístave.   Nejeden pohľad morom sem-ta točí, no najžhavejšie sú tie jeho oči, až   uzrie Deutschland. Z komínov dym rána, s paluby iste hľadí jeho Hana.   Jaj, či ho pozná?! Už tie chvíľky mučia, veď šťastie sveta sovrie do   náručia... Žien dosť, a zrak ich? — srdce, len sa zažni! No Anča —   ako domáci chlieb — ražný! Ten nezunuješ! Poznáš jeho chuť? Tak   nemôžeš naň nikdy zabudnúť!
   </tei:p>
   <tei:p>
    — blysnú mu v hlave myšlienky a sladké. Len kde je, čo je? Azda na   prehliadke? Ľudia už hrnú, všakí cestujúci, a máme pichá jeho pohľad   vrúci: nejde! A zdržať ju — joj, aká nectnosť, veď je dnes preňho   chvíľa — celá večnosť! Ci nevyhla sa planej náhode a stalo sa jej   niečo na vode? — strasie ho. Zrazu... kráča dievča niečie, ťažko mu   kráčať — poriadny kôš vlečie, oči jak uhoľ, pleť až svieti belom, jak   štiepkom vánok — zachvie štíhlym telom, až spustí kôš a v rozpakoch   tam stojí. — Anička! Anča! — Adam! — a sú svoji.
   </tei:p>
   <tei:p>
    XVIII.
   </tei:p>
   <tei:p>
    Pod chladnou klenbou rozleje sa žiar, ked duše dve sa nesú pred   oltár, sladučký pochod zaznie na organe a vanie jasot šťastia — vôkol   vanie. Ona hmlou, čo, hla, rozplynúť sa túži, bielučký závoj, kytka   bielych ruží... On v čiernom, biela mašľa, zora v lícach, i ostrý   štráfik má na nohaviciach. Anča a Adam? Čoby — slečna, pán! To by mal   vidieť národ z Kadiubian — krehunký farár s pohľadom jaks’ mdlým,   okrúhly rechtor s pekným podhrdlím, i fuzáč notár, mládenec bez hán,   a slávny jáger Kalčo, zvaný — Ján...! Mať užasla by, jak jej dcéra   vkusná, a jeho — ak nik — obzrela by krstná, ani včiel z kláta ľudu   by sa shíklo a starygáňa richtára by puklo! Tu málo očí — zato veľa   chvál. A svedkom i sám mister John Jack Small,
   </tei:p>
   <tei:p>
    potrhá pery, jak by stúpil na osť. Azda mu schodí na um zašlá   mladosť! I on šiel lúkou, do dial rozostretou, však nestačil si   natrhať z jej kvetov. Mal lásku, jak toť Anka — na objatie, len oči   mala nebie, vlasy zlaté, lež ktosi iný počal za ňou sliediť, i   zradila ho mrzko krásna Edith. Tak zostal sám, a čo len lásky mal,   všetku ju na svoj podnik prenášal. A biznis šiel, a hlava osivela!   Teraz však hruď mu jaksi rozochvelá, keď vidí kňaza ružové klásť   puto. Za čímsi je mu ľúto, jednak ľúto, zdá sa mu — šliapol na   najkrajšie bylie. Veď továreň... Veď kože krokodílie, veď New York...   Londýn... firmy dobrá zvesť! Však čo to všetko srdca na bolesť? Koho   má? Ak krv z príbuzenstva aká — pre dedičstvo tá smrť len jeho čaká!   Co z toho? Robí, ale komu žije?! Ten Adam dnes už iste bohatší je o   pozemského žitia vzácne kvietko. Biznis je mnoho, ale nie je všetko!   — precíti mister Small, až zvlhne zrak. No usmeje sa zľahka neborák,   nač volať zpät, čo žitím nedopriano? Zpred oltára čuť dvoje tichých —   áno, kňaz požehná a organ duše pojí. O chvíľu idú ako večne svoji —   so šťastím v očiach, šepcúc nežné slová. Putera Adam — Hanka Puterová   kráčajú z chrámu ... Doma rozhostí sa sladký úsmev tichej radosti:   čakali málo — našli veľa, veľa... keď mistra Smalla majú za priateľa,   aký sa iste ľahko nenamanie.
   </tei:p>
   <tei:p>
    Byt majú uňho v dolnom apartmáne, dve pekné izby, hodný sladkých   dúm, útulnú bedroom23, jasnú drawingroom24, kuchynku, ani zo skla,   tabličkavú, i kúpelničku, vody ani z plavú, len skrútnuť čapom, a už   prší-prúdi. Nuž všetko je tu pre dvoch šťastných ľudí, a ako vkusne   uložené — pansky! Nemá to ani farár kadlubiansky, kam myseľ letí   neraz porovnať. — Čo by len na to všetko naša mať? — zažiaria čierne   oči v podivení, ked po izbách sa prejde pani Annie25 a čaká, tíško   čaká na Adama. I nevoľno jej niekdy, ked je sama, v tej kučeravej   hlávke hneď dve na tri. Zdá sa jej: — Všetko  tu inej patrí,   až tá raz príde, — snuje neborká, — bude jej zas, jak pani rechtorka,   a ona navarí, riad poumýva... I do hojnosti zvláštne sa to vžíva,   niekedy z dlhej chvíle aj sa zívne, veď tu to všetko samo ide —   divne. Ani sa jaksi nenarobíš z chuti, čo treba — všetko na prah   prinesú ti, mlieko, či chlieb, či morku pečenú. Čo ostane však robiť   pre ženu? Muž zariadi a všetko ani z báje, s obedom veru raz-dva   hotová je, lež potom čo, až duša v tele zdriema, keď okrem neho   nikoho tu nemá?! I šla by — už i do obchodu? Hoc ta! Však, — myslí, —   ako? Ked som sprostá, sprostá! Tá nová reč jej iba havká, skučí! Ona   sa jej ver’ jakživ nenaučí. Nuž čo tam hoci po najkrajších   plánoch?
   </tei:p>
   <tei:p>
    Lepšie by bolo žiť kdes’ v Kadlubanoch, hej, lepšie doma, hoci v   chalupe...! I rozplače sa, bôlno zaupie, hoc nežaluje ani v jednom   slovku, však zachvejúc sa, klesne na pohovku, dnes ráno bola ešte   čerstvá, rezká, včul popínavým kvetom bez obrezka, pre mladé srdce   chvíľky poučné ... Tu vojde Adam, tíško, nehlučne, hľadí a nežno po   tej hlávke siaha: — Anička, Anča! Čo ti, duša drahá? — Ach, — blysnú   oči, rosa na nich visí, — jak ťa len čakám, Adam! Ty si? Ty si? — Ja!   — a ju schytí jeho náruč lačná, i šustne svetla slnko zpoza mračna,   pery sa sídu, pohľad napätý, bozk sladí bôľ, i lásku pečatí, už   netrápi nič, už nič nezamrzí, pod teplom očú oschnú ženské slzy, jak   žhavá vášeň vznáša v sféry vtáčie, kde čuť spev nebies sladko,   nanajsladšie... Sú sami, iba so steny sa díva capova hlava, celkom   ako živá, tá dožičí im chvíľky, čo len ich ... smev šťastia na tých   tvárach rumenných. V tých dušiach znej e tónov na tisíce, on blčí,   jej sa chvejú mihalnice, keď mužíčkovi šepce pekná družka: — Povedz   mi,.duša, však som tu nie slúžka?! — Slúžka? Ba kieho?! — Čo tu, naše   je to? Ja neviem veriť, keď ťa doma nieto, preto si, vieš, aj neraz   zanariekam... — Ach, hlupáčik môj, vyjdeme si niekam! — poteší Adam,   aj hneď pojme ženu a idú, idú na breh Michiganu. Modravé diaľky,   rozihrané vlny, veselo život pestrie na úslní, však oni ujdú medzi   hovorom —
   </tei:p>
   <tei:p>
    pod diaľne hole šírym za morom. Ta vracajú sa znova, znova, znova   — dotykom toho jemnučkého slova, zabudnú tu i žitia svojho na raj.   Ich baví, čo tam Dunaj, Lapaj, Zahraj? Blesk, chudák, — ako pri oji   sa zvára a jak mu chutí ovos u mlynára? Krehunký farár jak ľud sýti   slovy, kto uväzuje šnúrky rechtorovi? Či fuzáč notár za dievkami   lipne a jáger Ján či ešte strieľa vtipne? Na fare zas, však tomu   dobrá chvíľa, či sa tá svinka už raz oprasila? — spomnú si, vložiac   rúčku do rúčky, a po západe slnka tichučkí vrátia sa domov... Niekdy   pre hrsť smevu i mister Small k nim príde na návštevu, prinesie   kvietok peknej mladej panej. Prižmúri zrak, keď spočinie mu na nej,   to jeho srdce — márne — už je chladné, no pri pohľade na to šťastie   zmladne. Všimne si zprvu tichú nemiu — jak módny oblek pekne šatí ju,   lesk čiernych očú, vlasov kučeravých a z červených pier zákmit zúbkov   zdravých, i spustil by hneď so dve teplé štrófy. Však ona skoro zná   riecť: — Tee, or coffee?26 i ponúknuť, i ukázať sa milá. Veď u   rechtorov darmo neslúžila! Smažiť i pražiť vie, i všakú várku, mohla   by byť i jemu za kuchárku... Aspoň by videl taký veľký pán, čoho je   schopná dievka z Kadlubian! On to i tuší a je vľúdnosť samá, podoprúc   hlavu, slúcha na Adama,
   </tei:p>
   <tei:p>
    jak rozpráva mu kúsky všakých činov, hoc hneď i takto chybnou   angličtinou — o krásnom kraji bystrých vôd a brál... kde na skalisku   aj henten cap stál, na lovcov hľadel veru dlho shora, mal prepodivné   vlohy profesora ... a s počítadlom netrápil sa v škole! Rozpovie,   -ako zahrmely hole a cap sa zrútil... i jak sily novej mu dodávala   vždycky táto trofej... Vo Woodsville, i v Blacktowne, i všade. Jak   berie ju a pred oči si kladie, nenechá nikde, hoc by umrieť mal. ...   Napäto slúcha mister John Jack Small, a muchy jeho najmä poožijú, keď   predstaví mu lovcov famíliu, postavy štyri, ktoré kto by tupil? Z   nich farár svoju vlastnú sviňu kúpil, rechtor, ked chasa jaksi   spozdila sa, upiekol, však i zjedol celé prasa... a notár, chtivý   ženských novinôk, utŕžil miesto bozku — oflinok, kým jágra Jána   stihla iná bieda, keď zdochlého psa mal raz za medveďa... — rozkladá   Adam. A vec obrovitá, starý pán, kašlúc, za boky sa chytá: —   Ha-ha-ha, he-he, také porobiť! No, mister Adam! Mohlo by to byť?   He-he-he, ha-ha! A či žijú? Žijú? Ja rád by s nimi niekdy na partiu,   nemal by na tom iste žiadnej straty, veď sú to — my Good27 — radom   unikáty! Pôjdete so mnou? Akže budú chcieť, vezmeme si ich sem k nám   — cestou zpät. Opatríme ich — nie jak odkundesov, môžu ísť loviť do   kanadských lesov,
   </tei:p>
   <tei:p>
    žať česť a slávu tu, kde žitia vír a trh na kože... Ci nie tak, my   dear ?28 — Yes! — prikývne on, prisvedčí i ona, len podľa neho vie,   že správne koná. A mister Small je rád, až celý zjarie. A keď mu Adam   zahrá na fujare, jak na doline niekdy — pred košiarom, horúca túžba   stúpne v srdci starom vidieť tie hole v tom ich zvelebení, a capa,   capa bralísk na temeni, ovečky jak si hrkotajú v paši a bodrých   chlapov tančiť na salaši pri gajdách v noci heje-huja-haj, rútiť sa   vody, zelenieť sa háj...! I vraví mladým a tí rastú v šťastí, že majú   niečo v svojej, chudej vlastí na obdiv svetu. Ináč práca stŕha, a v   huku strojov vädne mnohá túha, v továrni svitnú ver’ i tvrdé chvíle —   starať sa o tie kože krokodílie, z nich topánočky, taška pre devu,   azda i úspech kdes’ na randevú! Nuž dozrieť treba všetko, sjednať s   klienty, ved o trh boj, a nespia konkurenti! Čierny Jack sedí,   recepty sú isté, však ľudský mozog večné náchodište! Dosiaľ sa máme   snaží všaká klika prevýšiť firmu Small a spoločníka, ak niečo nájdu,   niečo odokryjú — i tu sú ľudia v laboratóriu, i Adam s nimi — a je   dobrým žiakiom. Na kom by starosť ostala — hej, na kom? Mister Small   jaksi nebezpečne starne, pomaly zriedka príde do továrne, radšej si   zájde, jak prv zvečera,
   </tei:p>
   <tei:p>
    za peknou, mladou mistress29 Putera, niekedy i vo dne. V starobe,   jak v kríži, on von už z toho, on jej neublíži. Len čo ten kvietok   prinesie jej vždycky, naučí ju však veľa po anglicky, a pekne znie tá   reč z jej chutných úst. Muž? Ten už čuje viac len stroje húsť, a   koľko možno — berie na tú šiju, dozrie si, robí organizáciu s ľuďmi,   čo niekdy vychoval si starý. A biznis ide, všetko sa mu darí. Čo New   York, Londýn? On si vbije klin na kontinente: Paríž ... Berlín...   Wien, a neraz veru dračka o zásoby. Nuž robí tuho, veľmi tuho robí,   učí sa, vzdelá. Že sem prišiel z hôľ — veru by nikto, nikto neriekol!   Dosiahol veľa, ešte viacej čaká, verí, že všetko môžbyť zo Slováka!   Pripomnie žienke, keď čo krok — to zdarný i ten sen... ten sen ...   doma — o továrni! Tá šepce mu čas’, aj sa začervená, a on ju nežne   vezme na kolená, i vybozkáva, cítiac príboj sily. Len teraz mu je   život ozaj milý: má komu žiť! A vykvitne kvet v kroví, prinesie Hana   syna manželovi, a aby takto doplnila mierku, o dva roky zas porodí mu   dcérku. Chlapec je Adam, dievča Anička, ten na otca, tá celá mamička.   Janovi na krst, jak sa patrí, píšu. On poďakuje, má však prácu inšiu.   Keby sa ešte dalo k nim zájsť kočom! Však zaznačiť ho môžu krstným   otcom.
   </tei:p>
   <tei:p>
    Vraj pomaly už nespomnú sa ani, odkedy aj dlh dávno vyrovnaný. A   či len prídu ukázať sa raz? Hej, v Kadlubanoch bol by za tartas! A   poľovačka, aká nikdy predtým ... I mať im píše, žehná krížom svätým   tým deťom, rada pozrela by na ne. A ďakuje im pekne za poslané, i   krstná. Tá je lepšie, chvalabohu, nešťastná žena zlomila si nohu.   Novšieho nieto ani za máčik, len vo mlyne Blesk skonal, chudáčik, v   zelenom háji — tam si odpočíva. Ba ešte — pošla duša skrivodlivá,   richtár sa opil, zmeral nosom dlážku, a čert ho schytil — skapal na   porážku ... Nuž dosť, čo čítať. A krv nestaja, čo jeden lístok, len   zve do kraja. Jak uzrieť salaš odtúlanej ovci, tak bažia neraz domov   Puterovci, veď kdeže nájsť i duše netúžiacej? Lež práca drží, a tej   vždy je viacej. No, čo má, dozrie! Roky letia v diaľ, i usne tíško   mister John Jack Small a celý podnik pocíti tú ranu, ovisnú ruky,   stroje mlkvo stanú, po pohrebe však slávnom pohnú zasa. S dedičmi   Adam múdre vyrovná sa, keď on už vlastne šnúrou na bičisku.   Spravodlivé im zaistí časť zisku, kým z majetku ich riadne nevyplatí.   A tak raz stane svojej na postati, s ostatným už i firmu zaberá,   miesto Small skvie sa — Adam Putera, výroba jemných krokodílích koží.   Odbyt rok po rok množí sa a množí, Však aj hlas z domu ... Mať vraj,   tá je chorá ...
   </tei:p>
   <tei:p>
    Napokon príde list i od rechtora: — Príď, Adam! Až tu jarný vetrík   zvanie, vyjdeme ešte hore — na hlucháne. Starneme! Nezvieš — oči naše   zdriemu, a sľub máš ešte splniť okresnému, pamätáš, keď si pílil   drevo s Gdolom? Vidíš, ten chudák od oviec šiel k volom, a pes mu   zdochol, môjho otrávili... Len farských Zahraj ešte v tejto chvíli čo   zaskukne si, aj sa jak-tak krepí, však ten tiež veru už je slepý...   Príď, chlape, kým čas! Doma sa im zčká? — Spomínajú nás! — vraví   mamička. — Kto? — deti na to. — Stará mamka? — Iste! — Poďme ta k   nej! — A ozaj, išly by ste? zamieša sa i otec do reči. — Či by sme   išly? — zvýsknu. — A že či! Adam má desať, Anička už osem: — Veď   starej mamke veru preťažko sem! A my ju chceme vidieť! I tie strany,   kde pod hoľami ležia Kadlubany...! To rozhodne. Až všetko   prichystané, o niekoľko dní sú na oceáne. Vody sa valia, tisíc nových   domov, a v tempe strojov hučí: Domov, domov!
   </tei:p>
   <tei:p>
    XIX. Anglické brehy ?... Schodia — v huk a shon. V Londýne pozrú   firmu Clark and Son, v Paríži pekný obchod Colbert fréres, kam berú   tovar viac i na úver. S Berlínom už tiež majú dobrý styk, i vyhľadajú   firmu Gluck und Pick ... V cisárskej Viedni, tu len krásny deň! Ku   Stauchom zájdu rovno na Graben,
   </tei:p>
   <tei:p>
    a Herr Stauch pozná ešte staré ctnosti. Co uvítať? On dobre ich i   hostí, sám zavedie ich, kde je pivko zlaté, vyvezie v Prátri aj na   Riesenrate, ukáže s toho velikého kola — kde kvitne valčík, jasá   dobrá vôľa! Ten obchod, pravda, trochu práce dá mu, musí čos’ hodiť   tu-tam na reklámu, však odmena raz bude za úsilie. Tu pôjdu, pôjdu   kože krokodílie! Veď nikde viacej veselia a lásky, a pekné dámy chcú   mať krásne tašky, a nôžky, nôžky — kde by ktorá snila, — že v   črievičkách sa zaskvie z krokodíla? Ešte len vtedy bude ten svet   skočným! Tak spoja naši — pekné s užitočným, bo biznismen už márne —   ako vhod i pri zábave myslí na obchod, hoc rozkoše by letel ku   záhradám. Nuž robí všetko možné aj náš . Adam, hoc dopraje i žienke,   jak i deťom — pokochať sa, keď idú šírym svetom. A Anna, takto ešte   dáma v kvete, vie obrátiť sa už i na parkete, obliecť sa, hlavu držať   v klobúčku, poklonu struhnúť celkom ľahučkú, i smevom blysnúť, smelo   zdvihnúť vĺčka, jak opravdivá žena americká ... Ved život iste škola   najlepšia. I detičky sa hojne natešia, však napokon sa myseľ jaksi   skľagá, i vracajú sa v duchu do Chicaga, jak je to u nich! Až sa v   nich čos’ zláme a ostane len: — Podme k starej mame. — Dosť majú   všetci, aj sa vlakom šinú v diaľ hore Váhom, ta... ta, na Žilinu, pod   chladné hole ...
   </tei:p>
   <tei:p>
    a hučia kolá, bijúc opreteky. I srdcia bijú, čím tie vrchy hrdšie,   tlčú a tlčú tuhšie a vždy tuhšie. Ved prešli mestá, slávne krajiny, z   úst tým však neznel hlások jediný, ak usmialy sa, ale boly nemé. Hej,   iný je zrak drahej rodnej zeme! Tu šumia vody ... rána inak zoria a   vánkom letí pozdrav od pohoria, i rozumieš mu — hoc vlak divo rafe...   V duši ti hrá jak na striebornej harfe, tešíš sa vieskam, mestám,   kŕdľu vrán... — Ideme ozaj ta — do Kadlubian z Chicaga — pozrieť   svojeť, no, a trochu i pohovieť si na zelenom mochu? nasať sa vône,   ňou len hora dýcha, nájsť osvieženie z velebného ticha, keď jasá deň   a nepohne sa chvoja? Deti, tie vedno pri obloku stoja, ukazujú si   prstom hor na hrady, pod nimi rieka strieborná sa hadí, baví   ich, čo krok — nový obrázok a majú svojich tisíc otázok, všetko im   jaksi vpadne do postrehu, bielučké veže, jak i pruhy snehu na   vrchoch, kam jar — kráska slnných očí — od Dunaja tak ľahko   nevykročí. Mistress? Ju túžba pred rýchlikom chyce, až nervózne sa   chvejú mihalnice čiernučkých očú, čo i dnes sú pekné: objať si mater   a čuť, čo len riekne? Jak prijme, ťažkým žitím ustatá, dve milé   hlávky, svoje vnúčatá? A keď jej povie, jak Boh pomáhal im v tom   šírom svete, cudzím, nevítaným! Čo všetko majú a že prišli pre ňu so   sebou vziať ju na breh Michiganu, iste sa zachvie čosi v chalupe,
   </tei:p>
   <tei:p>
    a dobrá duša v slzách okúpe, jak pozná ju, nuž sväté ruky složí a   poďakuje za veľký dar boží... Veď je to zázrak! Či i vyšla kedy   takáto pani, a to z toľkej biedy? Nie veru! Kým tak ona rozberá, kde   lieta v duchu mister Putera? Jak prvej hole uzrie hlavu lysú, tu   odtrhne sa razom od biznisu a prejde púti svojej ťažké míle. V New   Yorku stane, v horách — vo Woodsville, kde ohromné pne robotníkov   čiastia. No dievčí smev bol jednak záblesk šťastia, hoc prišiel   Blacktown, búrny v čase onom. Ba óo sa stalo s krotkým koňom Brownom?   Jak čierne uhlie čiernym jeho diel... ... A rýchlik funí. Bár by   prudšie šiel, veď v Kadlubanoch čakajú ich asi...! Hej, aj tým iste   zmenily sa časy, z lovcov už starci — opŕchleho peria. Až povie im,   čo prežil, neuveria, lež pravdivosť slov sotva mu kto uprie, ak   otvorí raz svoje ťažké kufre a rozdá dary, každému oos’ k sviatku,   cirkvi i obci niečo na pamiatku, a z vďačnosti i úcty na znamenie —   vystaví pomník svojej prvej žene. To zlomí — jak trsť — všakú neveru,   keď vidia, čo dnes z baču Puteru, ktorý má — ale svojeť nezabúda...   Pred jeho zrakom zem sa mihá chudá, na roliach orú statku biedne   kusy. — Cez školu sveta ešte ten ľud musí, — myslí si Adam, —   nezaliať sa potom, lež zvíťaziť, jak patrí, nad životom! Tu vlohy sú,   a aké! Treba cvik, a dnes si bača — zajtra továrnik, nezatisne ťa   žiadna vyššia rasa! —
   </tei:p>
   <tei:p>
    Tak uvažuje, pohľad jeho jasá, cíti sa silným, no a v tejto   chvíli, zdá sa mu — nesie rodu zdravia, sily... víťaziť, jak on...   Vlak sa rúti vpred krajinou tisíc krás a tisíc bied, keď zmlkne   všetko v Adamovom srdci, len kraj si hladká jeho pohľad vrúci,   hovoria k nemu tvary vrchov — známe... I vidí drahý obraz v krásnom   ráme, a zchvie sa v duši, slzám neubráni: — Pozrite, deti, hen sú   Kadlubany, pod tamtou hoľou!... — Šťastie rozľútostí, objímu sa a   slzia od radosti: — Sme doma! Doma! V jarný podvečer koč pred   chalupou stane a z jej dvier starenka hľadí, ba s nôh skoro letí: —   Ach, deti, vy ste? Drahé moje deti! — padla by na zem, klesá do   objatia, tu dcéra, tam zas mocná náruč zaťa, v nej osikou im zbelie,   schvie sa celá: — Už som vás veru uzrieť nemyslela! — pohládza si ich   skoro s obavou — i hlávky vnúčat — rukou trasľavou, odvážne čielka,   kučeravé vlásky, na tvári vrások, však i nežnej lásky. — Nuž poďte   dnu, hoc chatrná to chatka, no v tejto, deti, rástla vaša matka, otec   zas hen v tej s šramkovanou bránou! Čože to, pravda, pre vás — takých   pánov ?! Vy máte izieb ani na fare, v nich nie jak my tu — staré   almáre, lež tepichy... Však dobre je mať v mysli i nachýlenú chatrč,   z nej ste vyšly, zíde sa vám to aj v tom veľkom svete: hoc palác   vaším — jednak nezhŕdnete, tak veru, deti!... čo má — sháňa im,   okatým, na sto vecí zvedavým,
   </tei:p>
   <tei:p>
    prináša jej to jemný smysel ženský: — Jak rečnikujú sladko po   slovensky! Syn pravý otec, dcéra — pravá mať. Len zvedavé sú, kde   vraj budú spať? U rechtorov? Ach, či by ta šli? Horký! Ona si ľahne   pekne do komôrky, a oni v izbe! Treba miesto väčšie? I periny im ešte   preoblečie ... — Nuž, viete už kde?... Zatiaľ, zrejmá to vec, schodí   sa zôkol-vôkol celá obec, i krstná príde, však je ešte živá, od úrazu   však na tú nohu kríva, priatelia hrnú, známi plnia dom: — Aký to   zázrak s bačom Adamom? — Nakuknú jáger Kalčo, rechtor starý... I na   nich poznať odkvet toľkých jarí, však junáci sú, bodro plesknú v   dlane: A pôjdeš, Adam, s nami na hlucháne? — Ako by nešiel?   Mojou bude trova! — Vyberieme sa ta do Kaniakova... — vykladá jáger,   — tam hôr v pokraju i hniezdia sa a krásne tokajú. A prenocovať môžme   v kolibe... Privrené dvere vtom čos’ pohýbe, závora šťukne, ledva   vlečúc nohy plazí sa psisko starý, preúbohý, však biely jak srieň,   nehľadí — len ňuchá. Ku Adamovi zavedie ho tucha, oblizne nohy, ako   známemu, a napokon i ruku nájde mu, no strasie sa a na podlahu klesá.   — Ach, Zahraj, Zahraj! Ľudia, pozrite sa! — ozve sa z kútov, vyorúc v   cit brázdu: na hlave cíti pes dlaň svojho gazdu a skukom skučí... Co   však? — Na druhý deň len rozkuje sa chýrov žhavá vyheň,
   </tei:p>
   <tei:p>
    keď otvoria sa ťažké kufriská, v nich pokladov, až v očiach   zablýska, i zlata, striebra, látky na šaty. — Tí, musí byť ten Adam   bohatý! — hartušia ženy, svedčné gazdinie: — Co materi dal, aké   náčinie! Iste to bude striebro samé, čisté! A krstnej záclony, ha —   videli ste? Jak u pánov! Tie veru nie sú z ľanu. Rechtorovi dal   fajku, vybíjanú zlatom a striebrom, len tak jagá sa ti! A farárovi   drahý prsteň, zlatý. I na fuzáča notára mal ohľad, vraj priniesol mu   pekný ďalekohľad, a jágrovi zas z toho úlovku obecal navždy   expres-dupľovku... Zavďačí sa vraj všetkým nám, i židom, a vystaviť   dá pekný obecný dom na pamäť... A ked na našej žil holi, vraj deťom   našim vybuduje školy... Nuž divný človek! Obrom? Neohrom? Kde-kto i   myslí: — To nie po dobrom! Oo bol on, vieme, aj čo ona bola... Teraz   vraj chce dať rúcho do kostola. Z kosodreviny nevyrastú stromy, kto   ich vie, čo tí majú na svedomí! — ... ide z úst do úst, šepcú   chalupy, i slová chvály, však i potupy ... A Adam vie to, jednak   usmiaty je, na otcovizni tichunko si žije, chalúpku, ktorú čas už   skoro skydal, i opraviť i pekne vystrojiť dal na tých pár týždňov...   Tu si spomnie časy, so ženou dumá, s detičkami hrá si, navráva mamku   do Chicaga — márne, kúpe sa v lúčoch, saje vánky jarné, i rozmýšľa,   jak na tom veľkom kopci
   </tei:p>
   <tei:p>
    pripraví radosť, a to celej obci — pod Kaniakovom ... Aj to stane   sa, belasým smevom skvitnú nebesá, zelený háj už vtáčat v rozhovore,   keď istého dňa hrnú lovci hore: krehunký farár s pohľadom jaks’   mdlým, okrúhly rechtor s pekným podhrdlím, a fuzáč notár, mládenec   bez hán, i slávny jáger Kalčo, zvaný Ján, aj okresný, tak lovec za   rámik, a medzi nimi aj pán továmik z Chicaga ... pochod starcov   zaviera chlap ešte jak dub, Adam Putera. Idú ta na noc, krok ich   neistý, chápu sa, mocú ako penzisti... no húsenka tá len sa jednak   hýbe. Na mrku vyjdú až hen ku kolibe, tu složia sa, veď majú vyčkať   ráno. Kto prekvapí ich? Rechtorovie Jano! I on sa vybral z mesta,   však už veru dosť nadrhol sa za tú kariéru, prešedol trochu borbou   ukonaný... Nadíde večer tichých spomínaní pri veľkej vatre — ľahká   príprava, rozprávajú si, Adam rozpráva, jak biť sa musel na života   fronte, i pripijú mu všetci sua sponte: — No, chlap si, Adam, vykonal   si divy, drž sa i ďalej, nech ťa Pán Boh živí...! ... hrknúc si,   zvlnia vôle riečište a zrumenia sa hlavy striebristé, zabudnú na tie   roky, dobrácky sa smejú, spomnúc najmä na facky, čo vsypal Adam   niekdy notárovi. — No, čože — však to pohladkaly vdovy, he-he-he! —   plní miestnosť, dymom dusnú, Chechcú sa lovci, po jednom však   usnú...
   </tei:p>
   <tei:p>
    Dohára vatra — keď von v tie tmy šaré zahudie ešte ktosi na   fujare: — Hej, hory, hory, hory čierne, — znie tak zplna vážne,   mäkko, ľúbezne, bozkáva mesiac krásu skamenenú, kým pieseň letí na   breh Michiganu, a kľakne na hrob pozdrav snežných hôľ, kam John Jack   Small chcel — lenže nemohol... Už bolo pozde! Pred štvrtou ísť plán,   i budí všetkých Kalčo, zvaný Ján, on starý chlap, však temperament   prudký, pripravil všetko. Už sú tam i búdky z čečiny riedkej, skryté   pod stromami, kde hlucháň rád sa svojím hlasom mámi... Ináč je to   vták nie jak z kŕdľa húsok. Nuž teda vstanú, idú ešte kúsok riedučkou   horou ... Mesiac zhasína, i zastanú, kde malá čistina... Až prvá zora   na nebi sa vzpýši, už všetci striehnu — každý v svojej skrýši. I Adam   striehne, vie, je v dobrom krúžku. Však nenadarmo jágrovi dal pušku!   Na trpezlivosť tu ver’ nenúdza... Všíma si, jak sa hora prebúdza,   spev vtáčat počne, vôňa stúpa sýta, tmy rednú, jedľa zelenie sa —   svitá, keď tu vták sadne na strom znevysoka. Krásny vták. starý! Azda   nezatoká? Chvost ani vejár, pod zobákom hriadka... ak ohlási sa,   slietne kamarátka na čistinku, on sšúcha, a hup k nej, oddať sa láske   večne márnivej... Lež tento — nič! Ci zbadal niečo v kole? Azda sa   díva na tie snežné hole? Vtom napne krk a — o zlom nemá tuchy: c-klo,   c-klo-šú — a už slepý je a hluchý, keď tu — bác!... výstrel vráti   bralísk zvada,
   </tei:p>
   <tei:p>
    a veliký vták k nohám lovca padá... — Si víťaz, Adam! Komu všetci   svätí, a zvíťazil, ten prirodzene — platí. Obloha jasnou — vetrík   zahnal tiene... Putera má už všetko pripravené na veľký deň — no a   ten nastal dnes. Detí sa hrnie — bude majáles, pod Kaniakovom kolo na   pažiti. Tu môže tančiť, kto sa k tomu cíti... Kdes’ v grúni ovce   pokojne sa pasú, keď Cigán spustí na cymbal i basu, a veselí sa národ   rozihraný. Čochvíľa tu sú celé Kadlubany, nechali prácu, vyšli z   chalúp — chatôk, veď majú sviatok, veľký majú sviatok: ich Adam je   tu! A chýr koluje, vraj v Kaniakove pre nich bačuje: jesť, piť i   tančiť — na jeho dnes účet! Nuž komu by sa chcelo doma čupieť? I   starý Gdol tam nechá voly v paši. Len kosť a koža z neho — no, chlap   k fľaši. — Prišiel som, — vraví, — hoc už v údoch bôľu. Pamätáš,   drevo pílili sme spolu?! Všetci tu, a ja chodiť kade-tam? — Vitajte,   ujec! Ó, hej, pamätám... — smeje sa Adam. Sperlí ohnivý tok — na   dobré zdravie, jak i na úžitok. I spieva hora, radosť srší z očí,   varí sa, pečie sa, vínečko sa točí, vrtí sa mládež, stárež tlieska v   dlane, ujde sa tanca peknej panej, Hane, kým muž to svoje šťastie   prežíva. — Hej, kariéra je to márnivá, mať iba ruky neučené, holé, a   priniesť radosť, až sa ozvú hole! Jak chudák odísť — vrátiť sa jak   pán, a najväčší muž obce Kadlubian...
   </tei:p>
   <tei:p>
    ... zareční rechtor, keď sa všetko minie, ako sa patrí skvelej na   hostine: — Ďakujem ti, drahý Adamko náš! Lež zač nás takto obsýpaš a   chováš? — Putera? Len sa trochu v tvári zmení, otvoriac ústa v   pestrom shromaždení: — Nuž, páni, — rečie, — zjavím pravdu pravú,   svoj dlh si splácam za capovu hlavu... Či pamätáte? Všakver’ — zmizla   vám! Nuž nech je koniec vašim obavám, kade som chodil šírym-diaľnym   svetom, bola mi veľmi dobrým amuletom. A zvedaví ste, ľudia, teraz   kde je? — V pracovni mojej — v Chicagu sa skvej e! Tak, drahí moji,   buďte tých slov svedči, jak zvíťazil som — zvíťazte vy všetci! — i   zdvihne pohár muž bez škvŕn a hán: — Na česť a slávu našich —   Kadlubian!
   </tei:p>
   <tei:p>
    (November 1933 — máj 1934.)
   </tei:p>
  </tei:body>
 </tei:text>
</tei:TEI>