<?xml version='1.0' encoding='utf-8'?>
<tei:TEI xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0" xml:id="slk191091" xml:lang="slk">
 <tei:teiHeader>
  <tei:fileDesc>
   <tei:titleStmt>
    <tei:title>
     Pastierča : ELTeC edícia
    </tei:title>
    <tei:author ref="viaf:34587416">
     Tajovský, Jozef-Gregor (1874 - 1940)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     9739
    </tei:measure>
   </tei:extent>
   <tei:publicationStmt>
    <tei:p />
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Tajovský, Jozef-Gregor
     </tei:author>
     <tei:title>
      Pastierča
     </tei:title>
     <tei:pubPlace>
      Turčiansky Sv. Martin
     </tei:pubPlace>
     <tei:publisher>
      J. Gašparík
     </tei:publisher>
     <tei:date>
      1910
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p />
  </tei:encodingDesc>
  <tei:profileDesc>
   <tei:langUsage>
    <tei:language ident="slk" />
   </tei:langUsage>
   <tei:textDesc>
    <eltec:authorGender key="M" />
    <eltec:size key="short" />
    <eltec:canonicity key="unspecified" />
    <eltec:timeSlot key="T4" />
   </tei:textDesc>
  </tei:profileDesc>
  <tei:revisionDesc>
   <tei:change when="2025-08-26">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     Pastierča
    </tei:head>
    <tei:head />
   </tei:div>
  </tei:front>
  <tei:body>
   <tei:div type="chapter">
    <tei:head>
     I.
    </tei:head>
    <tei:p>
     Kamarátky ju volaly Zuzkou, svetu bola Pastierčaťom. Tým i   skutočne naznačovali jej rod, lebo jej otec bol dedinským pastierom a   spolu i hlásnikom. Slúžil verne vyše dvadsať rokov, a keď umrel,   pochovali ho na obecné trovy. Ako pastier mal nás chlapcov rád, keď   sme mu šli kravy zavracať. Za to nám dovolil po raze-dva svojím   pastierskym korbáčom plesknúť, alebo sa aspoň cez oči švacnúť tomu,   kto neovládal náležíte otočiť dlhým a ťažkým korbáčom. Ako hlásnik   večer po desiatej, najmä v lete, často nás z kŕdľa vyplašil a   posielal spať. Ale sme ho veľmi neposlúchali, a že by nás niektorého   vyšticoval, toho sme sa tiež nebáli, lebo bol už dosť starý a k tomu   krivý. Pre toto posledné bol vlastne prijal i pastierstvo. Boly ho   totiž v hore sane pritisly, od čoho okrivel a nemohol po inej robote.   Zuzka, jediné jeho dieťa, v tie časy, čo sa on odobral na večnosť, už   dávno slúžila. Bolo jej už 16 rokov. Na pohrebe plakala, že jej len   tak ústami mykalo. Ale i málo- 28
    </tei:p>
    <tei:p>
     ﻿kto zdržal sa sĺz, keď pán rechtor čítali prenikavú odobierku len   od nej — siroty, no a už, ako sa patrí, ešte od slávnej obce, cteného   výboru a menovite vážnej hlavy obce — pána richtára. Pokrvnej rodiny   pastier viac nemal, a ďalšia nestála oň — keď nikomu nič neporučil.   Mať Zuzkinu dosiaľ nespomínam a ani už nebudem. Neznal som jej. Len   čo som od ľudí počul tak kde-tu, že keď si ju pastier, vtedy ešte   uhliar, bral ako slúžku od ktoréhosi gazdu, že bola ešte veľmi pekná,   ale bola mala už jedno dieťa s akýmsi mládencom, ktorý jej nasľuboval   hory-doly a potom tak nechal, lebo že dieťa onedlho umrelo a šuhajovi   prestarala mať s ľahkým svedomím inú. Ale i ona, mať Zuzkina, že sa o   tri roky potom vydala, dala život Pastierčaťu, žatým však o pol roka   umrela. Od kohosi som počul, že si vraj rada i vypila a že tak mala   urobiť i na krštení svojho Pastierčaťa. Kmotra doniesla jej   praženice, vypila niečo viac hriateho, tak ju to potom uložilo, že   ležala, vstala, i vláčila sa na nohách, ale zas obľahla, až kým jej   nedošlo. Malú Zuzku že dojčily poniektoré matky z dediny, kým sa otec   chystal na novú ženbu. Ale medzitým okrivel, a tak ostal vdovcom.   Lebo zpočiatku nemohol nájsť ženy a pozdejšie nechcel sa už ani sám   ženiť. Na Zuzku platil mesačne pol druhej zlatovky, hábočky daly jej   gazdiné, a keď jej bolo tri roky, za mesiac-dva zmilovala sa jedna   gazdiná nad chúďatkom, potom zas druhá a cez leto brával si ju otec   za kravami. Chodila dve či tri zimy i do školy, a potom hybaj k deťom   — kolísať, a tak pomaly do väčšej a lepšej služby, tak, že keď otec   umrel, Zuzka už na štvrtý rok slúžila u starej vdovy, žijúcej s   mládencom, vnukom svojím a tiež sirotou. 29
    </tei:p>
   </tei:div>
   <tei:div type="chapter">
    <tei:head>
     ﻿II.
    </tei:head>
    <tei:p>
     Štefan Vrana, vnuk starej Cedilkovej, bol syn dosť majetných   rodičov, ktorí ho ako chlapca odumreli. Otec skorej, matka neskoršie.   Bola to akási suchotinárska rodina, a či už čo jej bolo. Ani by   človek nepomyslel, akých všelijakých i doktorských liekov sa otec   Štefanov naužíval, zelín napil, a jednako musel v mladom veku s   doskami. Matka ho prežila, ale nie nadlho. Žiaľ, trápenie podlomily   nohy i jej. Vädla, vädla, až prišli speváci vzdať nebohej poslednú   úctu. Štefana vychovala stará mať. Opatrovala ho ako oko v hlave, a   tak žili na jej a na materinskom peknom grunte. Ani nie na celom. Tri   lúky dávali každoročne do prenájmu, a i dva ostredky pod kapustu a   zemiaky prenajímali od nich chudobnejší ľudia. Načo by im i bolo   toľko, trom ľuďom, a keď stará mať už i tak robiť nevládala a Štefan   so Zuzkou nestačili. Tak obrábali iba toľko, čo sa dorobilo strovy na   celý rok a vydržali dve kravy a 12 oviec, aby bolo mlieko v dome, a   za syr, za maslo dostal sa groš na denné výdavky a nemuselo sa brať z   hotového. Lebo mať Štefanova doniesla bola do gazdovstva deväť   stovák, a tie bez jednej, ktorá sa bola minula na lieky a potom na   pohreb, boly ešte všetky v sporiteľni, a keď nie viac, aspoň árenda   sa k nim každý rok priložila. Zuzka už na štvrtý rok slúžila u starej   Cedilkovej, a bolo jej iba dobre. Stará Cedilková mala ju rada už i   ako sirotu, i preto, že dievča hľadelo si statku a poľa ako svojho   vlastného. Robila od rána do noci, len aby ju gazdiná pochválila a na   sviatky dala čo-to do daru. Veď i nebolo sa jej čo zhŕdať. Otec, i   kým bol nažive, nemal jej čo dať, a keď umrel, už ozaj sama na seba   bola 30
    </tei:p>
    <tei:p>
     ﻿odkázaná a na cudzí svet, ktorý za dobrodenie čaká veru službu. A   potom si musela i pomyslieť, že ju Cedilková vzala do služby o jednej   sukničke, bosú, neumytú, neučesanú, a mala veru dosť práce, kým ju   niečomu priučila, naučenú iba kravy zavracať alebo deti kolísať a   azda hrniec umyť. A keď sa mala čoho najesť a bola zdravá, nuž čože   by i nerobila? A nielen to: stará Cedilková jej ani v plate   neukrivdila. Zuzka sa nemusela ani jednať, polepšilo sa jej s roka na   rok i na hotovom groši. K tomu novoročné, dva razy do roka jarmočné:   nuž toto všetko naplnilo za štyri roky Zuzkinu, po smrti zbylú truhlu   šatstvom, takže veru cez leto na každú nedeľu si mohla vziať či už do   kostola alebo medzi kamarátky inú a inú šatôčku na hlavu, a stužiek   do vrkoča bolo už v priečinku v truhle i do sto. Ale i takto bolo sa   vám veru na koho zahľadieť v kostole, na tanci, pri hrabačke alebo   keď niesla batoh trá /y, bosá, upätá, vrkoč prehodený na prsia, veľké   belasé oči, usmiata, červená tvár, no, slovom, pekná, takže pani   notárka len preto prišla vše z druhej dediny, aby videla „rozkošné   Pastierča”. A Žid v kráme nechal všetko tak, keď Zuzka prišla po   niečo k nemu, a prekáral ju, ako spala, čo sa jej snívalo, či už má   záletníka; ak nie, že on príde, či mu otvorí, a chcel štípať Zuzku v   líca a objímať ju. Ba vše musela mu už ozaj nadať, aby ju pustil. A   ostatní tiež šomrali, aby sa nezabával, ale dával, čo kto pýta. Vše   mu ešte i jeho žena musela po nemecky niečo povedať, aby pustil   Zuzku. Notárov pisár sníval o Zuzke, že sa to nemôže ani napísať. A v   jeseni na tanci Murgašovie gazdiná šepkala susede, že kto by si to   len bol pomyslel, že z pastierovho ufúľanca taká dievčica vyrastie, a   vzdychla si do dlane, prečo jej Aničke nedal Pán Boh takej tvári a   postavy, ako má Pastierča. Do roboty — to som už povedal; ale Zuzka   bola i do 31
    </tei:p>
    <tei:p>
     ﻿spevu, do tanca tiež prvá, a povážte, že dievča ešte ani nie   17-ročné. Cedilkovci bývali na vŕšku, a keď Zuzka, či brala seno, či   šla po vodu, zaspievala tenkým hláskom: „Vari ťa, dievčatko, čerti   maľovali, že do tvojich líčok toľko krásy dali?” a povedomú odpoveď:   „Maľoval ma Pán Boh z vysokého neba: veď on dobre vedel, že mne krásy   treba.. toto len tak mykalo od zlosti susedami, že sa opováži takú   pesničku vypovedať, ,,čo by si to ani hocijaká panská slečna   nedovolila”. Možno, ale Zuzke, jej kráse pieseň svedčila. Ba nebola   to pesnička len tak schytená. Nie. Zuzka od sto a sto ľudí: pani,   pánov, i takých, i takých počula, že je pekná, a ký div, že si to i   sama uvedomila? Vydaj? Ach, o vydaji nemohlo byť ešte ani reči. Veď   Zuzka nemala ešte perín, obliečok, plachiet atď., a veru i groša   treba na svadbu, a jej nemá kto dať, keďpe otec, dávno vieme, ničoho   nezanechal. A ešte, hlavná vec, ju tiež ani nikto nepýtal. Kdeže by!   Na sedemnásty rok, a jednako len dievča chudobné, a u nás povedajú,   že ani z peknej misky sa nenaješ, keď je prázdna. No nepomýšľala ešte   ani Zuzka na vydaj, hoci — povedzme si pravdu — už hodnú chvíľu   tajila v duši svoj páhľad: že veru za kohokoľvek, len aby sa vydala,   to nie, nepôjde! Áno, keby tak Samko — ale „mastná kapusta pre moje   ústa”, na to ani pomyslieť. No uvidíme. O tom, pravda, mládenci   nevedeli a počali, najmä mlad- 32
    </tei:p>
    <tei:p>
     ﻿ší, za Zuzkou lipnúť a mysleli si, že z jej ruží každý môže trhať.   Ale pohoreli! Tancovať, shovárať sa, zasmiať sa — prečo nie? Ale do   komôrky, kde ona spáva, ta nepriam kto sa dostane. Ale nieže — a   Samko richtárovie? Hja, to je iné! A ešte ani dosiaľ nebol iba predo   dvermi, a už i dostal, čo pes nechce.^ Nie, pravda, od Zuzky, veď je   to ten istý, o ktorom ona sníva, ale dostal od otca. Veru o   fašiangoch boly tri roky, ale zriedka obsype otec syna takým hrubým   „popolcom”, ako v tú stredu obsypal richtár Matúš Hlaváč svojho   Samka, a bolo mu už dvadsať rokov! K tomu sa však ešte vrátime.
    </tei:p>
   </tei:div>
   <tei:div type="chapter">
    <tei:head>
     III.
    </tei:head>
    <tei:p>
     A čože Štefan a jeho stará mať? Ťažko odpovedať; ale možno, že by   dnes bola Zuzka Šte- fanovou ženou, keby … Svet si zpočiatku aspoň   tak povrával, že stará Cedilková akiste preto tak dbá a stará sa o   Zuzku, že chce mať z nej nevestu pre svojho vnuka. A bolo v tom i   trochu pravdy. Lebo čo by ste sa jej koľko ráz boli opýtali, či dobre   spala, zakaždým vám dala odpoveď: „Ach, horkýže vaše dobre… Trápenie   nedá. Ja si už ďaleko netrúfam, a tú svoju sirotu (Števka), a už len   i tú druhú, ešte nepriam budem môcť zaopatriť … Ešte iba dvadsať   rokov.” „Oj, jej, od vojenčiny ho ľahko oslobodíte, no, a potom ho   môžete oženiť. Nevestu už i tak máte.” 3 Slamka Pôstková. 33
    </tei:p>
    <tei:p>
     ﻿„Vravia, vravia i pán notár, i nevesta by sa už len našla…”   odpovedala stará mať, ako by nechcela rozumieť reči, že suseda tým   mieni Zuzku. Starej bolo už i tak, že veď gruntu by i takto bolo   dosť, ale jednako, keby nevesta ešte niečo doniesla, bolo by lepšie.   A nemohla sa nijako určite rozhodnúť. Videla okolo seba živú,   pracovitú, mladú stvoru, Zuzku, ako si vo všetkom múdre vedie,   opatruje,,ako by to bolo jej vlastné, ale keby mala aspoň 5—6 stovák…   A keď Števko nehovoril nič takého, že by si vzal Zuzku — nuž mu ju   ani ona nepripomínala. Ako gazdiná pochváliť ju vše pochválila i pred   ním, a on zas rád prisvedčil ako gazda. Ako gazda? Nuž v duši pocítil   zakaždým akúsi sladkosť, keď stará mať chválila Zuzku. Ale čože bola   jedna chvála proti sto hanám, ktorými mamičky Zuzku pred starou i   Štefanom obsýpaly, ako by mu chcely povedať: „Neber si tú, vezmi si   našu.” A kde len čo čulý, už si nestačily kľučku podávať s klebetami,   že ju tam a tam videly s poniektorým mládencom, že jej ruku podával,   zaliečal sa jej, „ba sa mi vidí, že ju chcel i v líce uštipnúť, a ani   sa neohlásila, len sa mu tak naoko z ruky vytrhla”. „Bude ako jej   mať,” dokladaly zlostne. Stará Cedilková viac verila, ako nie, a   Zuzku počala vystríhať pred pádom. Ale zároveň jej počala i od srdca   odpadať. A nebolo nikomu viac treba, ako vidieť Zuzku vše postáť s   richtárovie Samkom! Štefan to vídal tiež, a vtedy mu líca horely,   srdce ho zabolelo a zlostil sa. Taký bol, že by bol Zuzku i ubil! A   najmä keď ho na fašiangy štuchla Murgašovie gazdiná: „Vidíš, Števko,   či klamem? Nie. Taká poriadnica, o do- 34
    </tei:p>
    <tei:p>
     ﻿máceho mládenca sa ani neozrie! Nože, moju Aničku vyzvŕtaj.” Ale   on nie. Do polnoci presedel, potom pochytil halenu i klobúk a,   nepovediac nikomu ani slova, vytratil sa s ostatnými. Stará mať sa   zobudila, a keď jej rozpovedal, čo pred chvíľou na vlastné oči videl   a čo vôbec Zuzka od večera robí, nemohla už viac usnúť. Ale   vyhovárala mu to na všetky spôsoby, že veď dievčat dosť, a inakších   ešte! „Veď hej, i ja si tak myslím, nič to zato .. Akosi sa hanbil   prezradiť sa starej materi s citom a chcel vec naľahko brať, ale to   ho ešte viac hrýzlo a dlho nemohol zaspať. Chcel i sám seba   presvedčiť, že si nájde dievča, ale stále mu bolo na mysli, že také   nie, ako je Zuzka. Hneval sa na ňu a bol by ju zdriapal, keď si   pomyslel, aká je pekná, milá, aká mu bola prívetivá a práca ako jej   ide od ruky, ani keby umýval, a dosiaľ nič takého, ani najmenšieho   nezbadal, nepočul o nej, prečo by bol mal a mohol na ňu zanevrieť. Čo   počul, boly púhe klebety, myslel si sám. A teraz tá Zuzka, tá milá,   dobrá Zuzka má byť ženou iného! Storaké myšlienky prišly mu na um.   „Keby ošpatnela, nikto, ani ten by jej nechcel… a ja? ja by som si   ju? špatnú? … Nie, nechcel by jej, a ešte to, čo som videl…”   zaškripel zubmi a pchal hlavu do podušky. „Mám sa pomstiť? Tým si jej   nezískam a on ma zabije. Nie, nech si ju má! Hej, či ozaj? Či by ma,   keby som jej, že ju rád?… Nie, nerád ťa, videl som sám… Načo som šiel   za nimi ? Aspoň by sa nemusel mučiť… Či keby ho poprosil, že ja už   dávno ju rád… Rád! Ach, nie, neodstúpi. A takú, čo sa bozkávala — by   si, Štefan, chcel ? Nuž… 3’ 35
    </tei:p>
    <tei:p>
     ﻿ale nie, nie, nie! Či vari?… Mohol si jej už dávno povedať… Sám si   na vine… Stará mať sú mi viac! Prečo mi nenadštrkli, prečo sa jej   sami neopýtali ? Oni sú mi vina . . . Nie. Ba sám som si… Odkladal,   odkladal som, až je neskoro … Oj, Samo! …” Horúčka ho schytila a bolo   mu do plaču. Zaspal až nad ránom.
    </tei:p>
   </tei:div>
   <tei:div type="chapter">
    <tei:head>
     IV.
    </tei:head>
    <tei:p>
     Bolo to, ako ste už vyrozumeli, o fašiangoch, čo Števko s boľavým   srdcom a plnou hlavou myšlienok s tanca odišiel. Po polnoci išlo sa   všetko ochladiť, išiel i on. Samko, hoci sa mu Zuzka už oddávna   páčila a bol rád, keď ju mohol i len vidieť, dosiaľ ešte nič takého   nebol Zuzke povedal, len čo od večera s ňou tančil a usmieval sa jej.   Zuzka sa červenela a vše ani cez celý tanec nestretly sa im oči. Ale   čo si v duši myslí? Nuž to, ak Samko neuhádne, ponesie si Zuzka do   hrobu. „Ochladiť. Nadlhšie …” To mu bolo po srsti. Vzal Zuzku za ruku   a šli tiež. „Zuzka, Zuzka,” stískal jej ruku v svojej, „povedzže ty   mne, čo si ty o mne myslíš? Ale neklam,” začal, keď pomaly vytratili   sa zpomedzi ostatných a šli, ani sami nevediac kam, dolu dedinou.   „Nuž čože by som si myslela, Samko? Nič ..zaviazlo jej slovo a srdce   sa zachvelo. Samko podchytil ju pod bôčik a dlhým hlasom zopakoval   jej slovo: „Nič? Zuzka, Zuzka!” a pritisol ju k sebe. 36
    </tei:p>
    <tei:p>
     ﻿„Samko, vidia nás, bude zle,” obzerala sa Zuzka, či nie im je   niekto za pätami. Nevideli nablízku nikoho, hoci mesiac a hviezdy len   sa tak jagaly, sneh bol posiaty miliónmi iskričiek a bolo skoro ako   vo dne. „A nechže nás vidia… hoci aj môj otec! Ak ty mi nie, tak tí   mi nezabránia!” polohlasne vravel Samko, pritom stále držal Zuzku   okolo pása a kráčali dolu dedinou. „A čo ti ja mám brániť, Samko?”   ešte nechcela sa citom svojím priznať Zuzka. „Čo? Veľa, všetko,   Zuzka! Všetko, ak mi len jedno odoprieš. Či mi to urobíš?” Zuzka sa   už na celom tele triasla, po prvé zimou, po druhé rozochvením, a   trasúcim sa hlasom odpovedala: „A keby som chcela, tuto nedá…” a   buchla sa rukou do pŕs. „Tak ty mňa máš rada? Povedz otvorene!”   vydýchol si Samko. „Ešte si ty nepov .. Nedopovedala, lebo bozk   Samkov pretrhol jej slovo. Ona sa mu vytrhla, ale vtom bolo počuť i   akýsi hlas, ako by vzdych, i sneh zavržďal, tiež ako by pod pätou.   Ostali ticho stáť a pozerali na všetky strany, i do uličiek medzi   domy, ale nikde nič nevideli. Mlčky vrátili sa zpät. Samko cítil, ako   by mu sto centov sňal, a Zuzka — ako by ich jej naložil. Shŕklo sa   jej razom všetko do hlavy: Samkov otec, matka, rodina a celý neprajný   svet. Len na Števka nepomyslela. Začala rozvažovať. „Čo si tak   zamĺkla, Zuzka?” pýtal sa konečne Samko. „Acli, Samko, ja len teraz   vidím, kam sme my zašli. Čože ňanka, mama tvoja na to? Tým to nebude   po vôli.” Samka hlboko do srdca pichly tieto slová. I sám cítil,   37
    </tei:p>
    <tei:p>
     ﻿že nie, nebude im po vôli, a nemohol nájsť napochytre uspokojivého   slova pre Zuzku. Nakoniec sa jej aspoň zaklial, keď na to príde, že   čo by mu ju kto na tom svete bránil, nezlomí jeho pevnej vôle.   Medzitým došli ku krčme, kde sa už hodnú chvíľu veselo tančilo.   Števko už zpät neprišiel. Od staviska, ako sa Samko so Zuzkou trochu   vzdialili, ako šialený bežal domov k starej materi. Ten bozk bol nôž   do jeho srdca, že sa mu tlmený hlas vydral z pŕs a noha mimovoľne   poklzla. Samko i Zuzka to počuli, ale Števka nevideli. V. O tretej   ráno počaly sa dievčatá rozchodiť. Len tak po jednej, po dve, až ich   zostalo iba niekoľko. Mládenci, ktorí si dosiaľ preberali, vykrúcali   už radradom — aká do ruky prišla. Len Samko Zuzku z rúk nepustil a   zvŕtal ju, len jej tak suknice rozvievalo! Všetci to videli a šepkali   si, čo im o tom práve na jazyk prišlo. Prímista muzikantov hádzal sa   na lavici proti Samkovi, ako by začínal prvú nôtu zvečera. Samko   nešetril. Skoro každý tanec platil zlatkou. Krčmár musel naraziť nový   súdok a na Samkov účet ponúkal muzikantov cigarami a pivom, že ho už   ani nestačili liať do seba. A každý, kamaráti i krčmár, napil sa do   chuti. Zuzka už bola celá unavená od tanca, a len ešte… Už tri razy   prosila Samka, že musí domov, a len: „Zuzka, ešte jeden!” 38
    </tei:p>
    <tei:p>
     ﻿Po štvrtej vyprevadil Samko Zuzku ruka v ruke až po dvere. Chcel i   dnu, ale Zuzka ho nepustila. „Potom, Samko,” usmiala sa a privrela   dvere. Samko vrátil sa ešte do krčmy, zaplatil za pivo štyri zlaté i   niekoľko krajciarov a šiel domov. „Zuzka, Zuzka, ty musíš byť mojou,   a čo mi celý svet bude brániť!” tušil už Samko blížiacu sa vojnu s   otcom i matkou. Ešte nezavrel, už ho mať vítala: „Nuž ty tak? Fuj,   hanba! Pastierča celú noc vykrúcať!” „I celý život, mama. to je   dievča! To si vezmem. Už som sa jej zaprisahal.” Otec ležal na   posteli, robil sa, že spí, ale dobre začul posledné slová Samkove.   Vyskočil na rovné nohy a do Samka: „Čo, čo? Komu si sa zaprisahal!?”   Samko sa predesil, ale odhodlane, ba s hrdosťou odpovedal :   „Pastierčaťu, ňanka!” „Hah, hrmen bohov! … Ty že by si si tú vzal   kedysi?!” trhol otec Samka za plece. Mať ustrnula. Počala otca   chlácholiť a Samka posielala spať. „To som si umienil, keď mi Boh   pomôže,” odvrkol Samko. „Ty? to Pastierča?! Nikdy, kým som ja tu! To   sa ti na lačnô zaklínam,” triaslo otca zlosťou. „A ja som sa jej   zaklial!” podotkol Samko, ako by chcel povedať, že od prísahy nemôže.   Ale horký nie, koľkí to urobia! No u neho v srdci bola prísaha, ústa   to iba vypovedaly. „Tvoja prísaha, ha-ha-ha!” chcel ho na posmech   obrátiť otec. „Ako vaša, ba viac!” 39
    </tei:p>
    <tei:p>
     ﻿„Že?!” strhol ho za ruku otec. „Áno, že!” A tak slovo na slovo, a   richtár sa tak rozpálil, že po- chytil zpoza dvier obecný korbáč a   niekoľko ráz tak opásal ním Samka, že by to bolo i hovädu dosť. Samko   zaťal zuby, bolesť vytisla mu slzy, ale sa nehol, nebránil. „Otec ste   mi,” len toľko povedal. Matka ho v bitke chcela zastávať, dostalo sa   i jej. Tak potom s plačom prehovárala Samka, že či by sa nehanbil   takú potupu na rodinu uvaliť a vziať si takého rodu a stavu dievča on   — syn gazdu a richtára. A tu nepekne pripomenula i Zuzkinu matku. „Že   nie, keď sa mi raz páči, a uvidíte!” vzal klobúk a šiel. „Bože, Bože,   či mu porobila, bodaj sa tam …” a matka s plačom vybehla za ním a   chcela ho vrátiť. Nešiel. „Biť sa nedám a od úmyslu neodstúpim.” „No,   veď ja už nič, čo sa i tak stane,” zvrtla chytro richtárka, „len už   poď domov”, ťahala ho na ceste a myslela si, že bude lepšie   podobrotky než vadou so synom, že veď kým si vojenčinu vyslúži,   Pastierča Parom kamsi vezme alebo sa vydá. „Nie, mati, ja už viem, že   pokoja v dome nebude, ak sa vrátim. Netrápte sa, ja sa vyživím,” a   obrátil sa dolu dedinou. Matka ho držala, prosila, plakala, až kým   otec nevyšiel do dverí a neokríkol ju, čo ho nepustí. „Nech ide, kam   chce, ale domov nech mi nechodí!” hrozil Samkovi päsťou na cestu.   Samko zašiel za dedinu a rozmýšľal, čo počať. Nie o seba sa   strachoval, ale o Zuzku. Vedel dobre, že ani popred ich dom neprejde,   aby jej neublížili. A keby len rodina, ale 40
    </tei:p>
    <tei:p>
     ﻿každý jej bude strpčovať chvíľu. A ešte, kým je on doma, ešte len…   Jeho sa budú báť. Ale čo, až odíde na vojnu? Hoj, malo mu prse   roztisnúť, tak v ňom všetko kypelo: zlosť, obavy o Zuzku a tá vrelá   láska k nej. Veď on rád vídal ju i predtým; cítil to v duši, že Zuzku   miluje, milovať musí i pri hneve, a bol rád, že jej to už včera   prejavil. Ale že dnes budú už toľké hnevy, že musí z domu, na to   nepomyslel, keď i tušil nepriateľstvo v rodine. Šiel dolu dedinou a   premýšľal, čo, kam, až mu náhle postály nohy, oči padlý na cestu a   srdcom mu zavialo, že tu, asi na tomto mieste, proti tomu domcu,   zastali len pred pár hodinami, a tu povedal Zuzke ani nie v slove,   ale v bozku, čo cíti v duši. Zuzka sa triasla, on nemohol k slovu   prísť, a tu máš — tri-štyri hodiny, a už taký úder! Ale to iba   zaoceľuje. Čože však myslí? Kam sa hne? Do krčmy má ísť zpät? Našiel   by tam ešte niekoho, ale budú ho dopaľovať… Nie, ta nejde. Mohlo by   ešte zle byť. Veď má ku komu ísť — aha, Zuzka. Veď hej, ale čo   Cedilková a Štefan? Čokoľvek, už ho len nevyženú. A čo aj, Zuzke   jednako musí povedať, čo sa stalo, aby nebanovala, alebo ešte   nepochybovala o jeho úprimnej oddanosti.
    </tei:p>
   </tei:div>
   <tei:div type="chapter">
    <tei:head>
     VI.
    </tei:head>
    <tei:p>
     Zuzka, keď ju Samko odprevadil, vošla do komôrky, oprela si hlavu   o truhlu a bolo jej všelijako: do plaču, keď si pomyslela na ľudské   jazyky, ale slzy schly, keď sa jej Samko a jeho slová tisly do umu.   Či im mohla neveriť? Veď tak úprimne hovoril, ako by si ich sama z   jeho srdca bola čítala. 41
    </tei:p>
    <tei:p>
     ﻿Ci ich splní? Toľké sľuby… Akokoľvek… Ona ho miluje a milovať   bude, a on splní — znelo jej ozvenou na pochybnosť. Potom vstala,   utrela si slzy, ktoré, ani nevie kedy, sa jej vykradly na rozpálené   líce, prehodila si všednejšie šaty a v pitvore zažala do lampáša   svetlo. Bolo treba ísť k statku. Šla, a kým dala ovciam a kravám sena   a pood- chraňovala, i stará gazdiná zapálila v izbe lampu. Štefan už   spal, nezobudila ho. Rozložila potichu v spo- ráku ohňa, stiahla   svetlo a šla tiež do stajne. Zuzka už bola priniesla šechtáre a sadla   pod kravu. Stará Cedilková, keď vstúpila, neprehovorila ani slova. To   nebolo jej obyčajou, a Zuzka to hneď zbadala, i bolo jej to akosi   divné. Chcela prehovoriť ona, ale nevedela, ako sa do reči pustiť.   Jej sa zdalo, že gazdiná vie o vše- tkom, a zas jej prišlo na um, ako   by čo mohla vedieť. Stará Cedilková sadla pod kravu, kým sa Zuzka do-   myslela opýtať sa jej: „Akože ste spali, tetka?” „Neopytuj sa ma,   vieš dobre…” zvýšeným hlasom a určite odpovedala Cedilková. Zuzke   vyhnalo všetku krv do tvári a nevedela, čo chytro ďalej. ,,A prečo?   Či…?” počínala po chvíli znova. „Aká svätá nevinnosť — bozkávať sa   vie s cudzím mlá- dencom!” Zuzka už nevidela, ani nepočula od   prekvapenia. Jazyk sa jej zamotal, keď sa odvážila pýtať sa ďalej   gazdinej: „A, a ktože vám to …?” „Kto vás videl. Fuj! Ešte sa   bozkávať, a na ceste!” doložila, lebo nemohla napochytre popadnúť   príhodnejšej výčitky. Keby jej tak v noci bola prišla na jazyk, keď   Števko, 42
    </tei:p>
    <tei:p>
     ﻿chudák, zronený došiel, bola by jej iste inak vyčítala. Teraz sa   jej to už rozľahlo v hlave; nevie, čo vychytiť. Zuzka už ani   nepochybovala, že ju so Samkom v noci niekto videl. Len to ešte   nevedela, kto to mohol byť, že to tak včas k nim doniesol. „Náš gazda   by ti už málo bol býval. No len, no … I do richtárov ešte ďaleko,”   poznamenala po chvíli gazdiná. Zuzka nevedela, čo má odpovedať, no   počalo sa jej ujasňovať, na čo Cedilková mieri, a keď tak, to by jej   iba prisvedčiť musela. Lebo Števko Samkovi nijako sa nevyrovnával,   nemysliac ani vo sne na majetky, ale len tak porovnávajúc toho   postavu a toho, toho spôsoby a reči a zas Števkove. A potom, sama   nevie, ale Samko jej je milý, a tak nemôže jej byť Štefan. Podojily a   šly do kuchyne precediť mlieko. Mladý gazda, keď Cedilková vrzla   dverami, prebudil sa a vstal. Po chvíli vstúpila Zuzka. Stretly sa im   oči, ale k slovu ani jeden sa nemal. Štefanovi obnovilo sa všetko   pred očima, čo v noci vi- del, a Zuzka, hoci si umienila nevšímať si   jeho osoby a reči, hanbila sa veľmi a nevedela, kam oči obrátiť. A   prečo sa ho hanbila? Veď sa mu ani nevernou nestala, ani nič takého.   On ju nikdy neoslovil o takom niečom, a ona sa mu tiež ani slovom   neponúkala, hoci videla neraz-nedva, že Števo je nie k nej   ľahostajný. Ale to je ešte nie dosť pre zamilovanie. A ona i tak   dávne, dávne časy myslela iba na Samka. „No, už si sa vytancovala?”   jednako uštipačne pýtal sa po chvíli Štefan. „Už,” odpovedá Zuzka   zkrátka. 43
    </tei:p>
    <tei:p>
     ﻿„So Samkom richtárovie!” pridal hlasu poslednému slovu. Zuzku to   bodlo. Veď tancovala i s ním, i s inými, no a že najradšej so Samkom,   to je prirodzené, čo by jej to mal a smel kto vytýkať. „Kto ma volal…   a keď ma on, šla som s ním.” „Len nezahováraj. Viem, že ťa zlostilo,   keď ťa druhý volal. Páči sa mi, povedz, a je po paráde.” „Nuž i   páči!” odsekla mu Zuzka. „I sa musí — koho ja raz bozkám… a ty si   ho!” dodal rýchle a zastal naprostred izby, ako by jej bol otcom, a   nie gazdom. „Nuž keď si chcel vidieť, tak som ho!” hnevaly už Zuzku   tieto reči. „Čože, ľúto ti je?” Zuzka už ani nepochybovala, že ju so   Samkom sám Štefan videl. Štefan to ani nepopieral. „Bolo mi, ale mi   je už nie. Maj si ho; veď sa ešte i ja ožením,” skončil Števko, ale   len že mu žiaľom neuviazly posledné slová. Stará Cedilková precedila   mlieko a vošla dnu. Štefan, keď hovoril so Zuzkou, točil sa po izbe,   chcel vše von, ale zas ho slovo vrátilo. Zuzka našla si robotu pri   sporáku; kládla doň a stavala hrnce naň, hádam i nepotrebné. „Tak,   ešte budeš pani richtárkou kedysi, keď ti je Štefan Vrana málo —   však, Števko môj?” vyčítala znova Zuzke stará gazdiná. Zuzka počala   plakať a doprosta povedala, že keď čo s ňou i stará mať i on mienili,   mohli jej to povedať. („Ale ja by i tak nebola šla,” myslela si v   duši.) Nie teraz, keď sa jej iné šťastie triafa, ešte sa jej   posmievať. „No, veď ja, čože som ja? … Ani ti už nič viac 44
    </tei:p>
    <tei:p>
     ﻿Nechajte ju, stará mať,” úprimnejším hlasom doložil a prehováral   Štefan. Pohol ho plač Zuzkin a vlastná ich vina, že tak neurobili,   kým bol ešte čas, ako im to Zuzka vytýka. „Nech ti jednak Pán Boh   pomáha; ale že ste ďaleko zašli, to je mrzko,” podotkla ešte gazdiná.   Vtom vstúpil Samko. Zuzkou myklo a nevedela si chytro miesta nájsť:   či von, či v izbe zostať. Na to ani nepomyslela, že by Samko prišiel.   Líca jej horely, srdce sa jej svieralo od strachu, čo bolo doma a čo   bude tu. Ale tu na nič takého nedošlo. Samko podal ruku Števkovi,   ktorý ju prijal, stará Cedilková ho privítala a len sa divila, čo ho   tak zavčasu k nim doviedlo. „Nuž ja už idem z domu, stará mať. A to s   výplatou, aby som sa už ani nikdy nevrátil,” uboleným hlasom počal   Samko a rozpovedal, čo bolo doma. Ľutovala ho i stará i Štefan, hoci   nedá sa odtajiť, zpočiatku i nie veľmi úprimne. Zuzke vyhŕkly slzy a   vyplakala ich celú záponku, kým Samko k nej nepristúpil a   neprehovoril ju, aby sa nebála, čo jej sľúbil, to že splní, ako je   Boh na nebi. „Ale kam sa hneš ty?” pýtala sa Zuzka. „O mňa sa netráp.   Ja sa prechovám i z vlastnej práce a zakrátko ma pán cisár vezme na   stravu . .. Len o to ťa prosím, Števko, i vás, stará mať,” a obrátil   sa k nim, „nekrivdite jej. Dosiaľ si jej bol dobrým gazdom.. .”   „Takým budem jej i napotom,” dopovedal Štefan a podal ruku Samkovi,   ani nie tak z vlastnej vôle, ako viac pohnutý dojímavou prosbou   Samkovou. „A kedy sa ti bude páčiť — už zkade prídeš, ztade bude, ale   ak by ťa ozaj otec doma nechceli — príď k nám,” počal 45
    </tei:p>
    <tei:p>
     ﻿sa so stavom vecí usmierovať Štefan, čo ho i na duši ešte čosi   hnietlo. Dobrák! A čo mal i robiť? Zuzka sa sama pridala k Samkovi,   nuž všetko by bolo márne: i prosba i hrozba. Na to už ani nepomýšľal.   Samko sa poďakoval, podával ruky a šiel, že vraj „do mesta”.
    </tei:p>
   </tei:div>
   <tei:div type="chapter">
    <tei:head>
     VII.
    </tei:head>
    <tei:p>
     Samko odišiel do mesta na pílu a pomáhal kusy váľať. Býval tam s   ostatnými v kolibe. A nič mu nechybelo, len keby Zuzku bol mohol   častejšie vidieť. Veď už má len pár týždňov do asentírky, a potom   hneď sa strojí na vojnu, a jednako nemôže byť s ňou ani každý deň.   Iba v nedeľu a vo sviatok čo môže odbehnúť, s ňou sa poshovárať,   snovať plány do budúcnosti. Ale ešte ani vtedy nedajú mu pokoja. Do   Cedilkov, ako ho Štefan volal, prišiel dva razy. Jaj, už pribehla   jeho mať, aby šiel domov, otca prosiť, a keď nechcel ísť, celá dedina   upodozrievala Zuzku a i Cedilkovú a Štefana, že ho odhovárajú. A   nikto ho nie. Veď mu rozkazovať ani zabraňovať nemohli, a Zuzka ho   ešte sama posielala, aby šiel odpýtať. Ba, hoci ťažko veriť, bola by   bývala hotová i za cenu takú drahú, ako bola jej láska, kúpiť mier v   jeho rodine. Tak mu to aspoň povedala. Ale Samko nechcel o tom ani   počuť a počal Zuzku upodozrievať z nelásky. Tak mu to potom už ani   radšej nespomínala. Ale bolo to i ťažké obvinenie. Veď ani on toľko   nepretrpel, čo ona prehrýzla od jeho rodiny i cudzích. 46
    </tei:p>
    <tei:p>
     ﻿Mať Samkova ju sprezývala už dva razy tak, že sa to bojím napísať.   Nebolo toho urážlivého mena, ktoré by jej nebola bryzgla. A   richtárovi sa vôbec nesmela ani len na oči ukázať, čo sa bála, že kde   ju dochytí, tam ju vyfliaska. Keď jej tak richtárka bola nadala,   ľudia ju posielali, čo jej ešte priali, aby šla žalovať, ale ona nie.   „Čo zvíťazím? Drevo na oheň,” pomyslela si a nechcela sa ani samému   Samkovi vyponosovať. Cudzí mu to povedali, a on to potom slovo za   slovom musel z nej vymáhať. Nechcela preto, že Samko, aký bol prchký,   dosť chytro by sa bol mohol prenáhliť a ešte by bola možno i krv   tiekla v dome. Tak načo žalovať? A veď za Samka ona bola hotová   pretrpieť čokoľvek. Lebo azda že ju už i v službe mali tak radi?   Horkýže vaše … Nekrivdili jej, ale už i pre svetské reči, i pre   vlastnú príčinu hľadeli na ňu Štefan, ale najmä stará Cedilková ako   na osobu v dome cudziu, slúžku; nie veru tak ako dosiaľ. Nemali už   pre ňu ničoho — iba rozkazy. I Samko videl, že iba hriech rastie, keď   príde k Števovi za Zuzkou, a že jednako ťažko sa im shovárať: preto   po tretí raz už neprišiel dnú, ale za dedinou sa sišli a si   pohovorili. Večer šli medzi mládež, ale keď i tam na Zuzku jej bývalé   kamarátky, ktoré by samy rady boly malý Samka, akosi cez plece počaly   pozerať, odišli i odtiaľ. „Len jar aby skorej prišla, budeme mať kam   vyjsť.” „Ale ty už potom budeš vojakom. Nie, lepšie takto, aby radšej   ani neprišla, lebo ja to neprežijem,” vyznávala Zuzka a slzy tisly sa   jej do očú. „Oj, prežiješ, a prežijeme. Ja pôjdem za vojaka hneď, ako   ma odoberú, budeme si písať, a tak sa nám to minie,” potešoval Samko   Zuzku. 47
    </tei:p>
    <tei:p>
     ﻿Večer, kým si Zuzka poriadila, Samko šiel do krčmy, a potom sa   zase sišli a štebotali za rohom, až ich noc zašla. Zuzka potom, hoci   s veľkým strachom, že sa Štefan zobudí, alebo Cedilková ešte nespí,   púšťala Samka do komory, a ráno ešte nesvitalo, nevyspatá otvárala   zticha Samkovi, aby ušli ľudským rečiam. Tak to trvalo, až kým Samka   neodobrali, a i potom. Samko bol šuhaj driečny, pekne urastený a i z   jeho reči a na tvári bolo poznať, že je z lepšieho domu. Na odvode   nebolo si mu treba iba stať pod mieru, raz sa zvrtnúť, a už bol   „tauglich”. „Ja tauglich!” a do očú sa mu tisla akási vlha, nohy   zdrevenely a v hlave hučalo. Vzal háby pod pazuchu a nevedel, čo s   nimi. V duši iba jeden hlas znel plným zvukom: „Sirota moja, akože ťa   nechám? Zuzka, už ti ma vezmú, čože budem robiť bez teba v šírom   svete?” Obliekal sa, obliekal, ale mu to nekonečne dlho šlo. Gombičku   pod hrdlom už po piaty raz zapína, a len sa nedá. Ruky sa trasú, celý   je ani sám nevie kde. No, veď ho oni preberú! Pristúpil k nemu   kaprál: „Sem sa — tu sa doobliekaš!” a chytil Samka za plece a chcel   vstrčiť do zavretej chodby medzi odobratých, ktorí mali cez poludnie   prisahať. „Pusťte ho, stojím zaň,” a kaprál nechal Samka na slobode.   Samko sa obzrel a videl, že to bol ich notár, ktorý v predsieni sedel   s ostatnými notármi a richtármi. A sedel tam i jeho otec s podopretou   hlavou, uprene hľadiac na stôl. Bolo vidieť na ňom, ako mu búri v   duši: zlosť a predsa ešte strap otcovskej lásky. Veď ho on chcel   vymáhať, keby sa nebol zaplietol s prekliatym Pastierčaťom. Samko   chcel pristúpiť a sa poďakovať notárovi za slovo, 48
    </tei:p>
    <tei:p>
     ﻿ale sa zarazil, keď videl tam i svojho otca. Notár vedel, kedy   bude prísaha, a len kývol Samkovi rukou a dodal: „O jednej, Samko,   aby si tu bol — budete prisahať.” „Iste!” a pošiel dolu schodmi na   ulicu. Kam teraz? Kamaráti, odobratí i neodobratí, volali ho na pohár   vína, ale nie, nešiel. On najradšej bežal by k Zuzke so smutnou   novinou. Ale tá prísaha… Len sa tak túlal po meste. Štefana, ako už   viete, stará mať reklamovala a celá uslzená stála pod bránou   stoličného domu, a keď niekto známy sa ukázal, s plačom vyzvedala, čo   je s jej Števkom. Ba chcela už i hore „pred pánov”, ale ju vrátili.   Zbytočné však bolo toľko jej nariekať. Štefana nevzali ani na osem   týždňov, že je „švach” — slabý. Bolo to radosti, keď vyšiel von!   Stará mať sama ho ťahala do krčmy, rozkázala vína, mäsa, že mohli piť   a jesť známi i cudzí. Veď nebola by ľutovala prísť radšej o obe   kravy, než Števka vo vojenskej šate vidieť. Medzitým regrúti i   odprisahali, i sa rozišli, každý svojou stranou. Jedni rozišli sa po   krčmách, druhí vyspevovali na ulici; len Samko, ako mu dych stačil,   zahol do uličky a poď celým behom k Zuzke. Štefan a ostatní mládenci   a regrúti zdržali sa hodne dlho, do večera. A potom v reťazi, držiac   sa vôkol hrdla, so spevom, krikom poberali sa domov. Matere viedly   podnapitých otcov, milenky, sestry, natešené i s plačom, ktorá ako,   kráčaly za šuhajmi. 4 Mamka Pôstková. 49
    </tei:p>
    <tei:p>
     ﻿# VIII.
    </tei:p>
    <tei:p>
     Keď stará Cedilková hneď ráno odišla so Štefanom do mesta, Zuzka   ostala sama doma. Od rána už tisíc ráz pozrela von oknom: „Či ešte   nejde?” a bola už i v dedine sa opytovať: Koho vzali?” Plakala,   modlila sa, spievala, aby len Samka nevzali, ale všetko márne. Samko,   ledva premôžuc slzy, vrazil do izby. Zuzka pokročila mu naproti.   Pritisol ju na svoje prsia. „Som vojak,” viac nepovedal. „Predsa!” —   a bolestný ston vydral sa jej z pŕs. Veď jej to už boli povedali v   dedine, ale ťažko veriť, čoho si človek nežiada. Dlho tak stáli v   objatí a plači, bez slova. A iba keď ktosi popod oblok prešiel,   pustili sa a sadli si. Sedeli, sedeli, ale ich reč len akosi viazla.   Samko chcel začať, ako mu bolo, keď počul osudné „tauglich”, ako   potom, keď prisahal, ako sa ponáhľal, ale ťažko sa mu bolo od veľkého   žiaľu rozhovoriť. Nemohol viac povedať, ako sa dá slzou a vrelým   stisnutím ruky. A Zuzka? Akože jej bolo? Sama by vám to nemohla   určite povedať. Verila Samkovi, každému jeho slovu, ale tri roky —   všetko sa môže premeniť. Prečo i dievčatá neberú na vojnu ? Oj, rada   by šla teraz so Samkom, aspoň by ho mala pred očima. Hej, keby tak   vedela, ku komu ísť prosiť, aby jej ho pustili… Povedala by, že je   sirota opustená, že ju nikto nemá rád na tom svete, len jediný Samko,   a toho že jej už berú. V myšlienkach vše i naopak odpovedala Šamkovi,   že ju musel upamätúvať. A slzy, tie sa jej, ako Samkovi, stále tisly   do očú. 50
    </tei:p>
    <tei:p>
     ﻿Sušil jej ich pekným slovom, verným sľubom, ale ťažko ju bolo   rozveseliť, i len uspokojiť. „Čo ti je, Zuzka? Ty si chorá „Zdravá,   Samko, i chorá,” vzdychla Zuzka. „Čo ti je, povedz, netráp ma!” „Nič,   a či vari… Hej, srdce bolí, bolí,” a v plači oprela si hlávku na jeho   plece. Samko dlho musel sa ešte opytovať a potom zariekať, kým mu   nepovedala, že len predsa oň sa bojí, že ak si druhú… „No, tak mi je   už nič, ty regrút môj,” zavesila si mu ruky na plece a nútila sa do   smiechu. „Dobrý večer!” a nečakane vstúpila do izby Samkova mať.   Ľudia videli ho ísť dedinou, doniesli jej to, a ona vedela, že inde   nemôže byť ako u Zuzky. Zuzka vstala, ale nevedela, či privítať tú,   ktorá jej tak naubližovala, či ísť von, či čo. Samko tiež ostal bez   slova. V materi vzkypela žlč a bola by Zuzku vari preklala, ako ju   vidieť vytrhnúť sa z náručia svojho syna. Odmerala ju od päty do   hlavy a obrátila sa k Samkovi. „Tak, ty tu?” prežrela žlč a počala   dosť mierne. „Že ťa vzali —” a dala sa do plačp. „Čože vy máte preto   plakať? Bude vám to iba po vôli, keď nebudete o mne ani chyrovať,”   tvrdo odpovedal Samko. „Akože by bolo: veď som ti predsa — mať,”   rozplakala sa richtárka a počala volať, prosiť Samka, aby sa uponížil   a prišiel otca odprosiť, že veď je už nie taký nahnevaný. „A čím   ďalej budeš odkladať, tým bude horšie. Odpadneš mu celkom od srdca, a   jednako ti je len otec a ty si len dieťa,” dotýkala sa už citlivých   strún Samkova mať. 4* 51
    </tei:p>
    <tei:p>
     ﻿„Nie, nejdem. Keď vy nemáte tuto pre Zuzku ani poriadneho slova,   to i mňa bolí…” „Ktože jej čo robí? Nikto nič,” pretrhla ho v reči.   „Nezastávaj sa ma, Samko; choď, keď ťa mama volajú,” odvážila sa   povedať Zuzka. „A ktože sa ťa zastane, keď sa ťa ja nie?” pýtal sa   Samko. „Máš sa veru i koho — je pekná,” nemohla sa zdržať uštipačnej   poznámky richtárka. Samko videl, koľká je v tom slove neúprimnosť, a   len to richtárku zachránilo, že si Samko zachoval ešte toľko   detinskej lásky k nej, že ju z cudzieho domu nevyhodil. Zaťal sa však   ešte raz, že domov nepôjde. Mať volala ho ešte, aby si prišiel aspoň   po nejakú šatu, že či sa nehanbí, richtárov syn, a taký neopratý,   zaváľaný. „Nech sa hanbí ten, kto je tomu príčina. A ešte so mňa   strapy nevisia, ani nebudú, kým som zdravý.” Lebo Samko si veru i   oprať len sám musel a nemal sa do čoho preobliekať, a vrchné šaty,   hoci boly sviatočné, už sa veru tiež pri dreve a v kolibe začiernily.   „Však na vojne mi dajú.” „Škoda slov, to by ste i vy museli byť   inakšia a otec sa celý premeniť. Nejdem! Posledné moje slovo.” „No,   nech ti tak Pán Boh pomáha i s ňou, ako nás ty zarmucuješ už osem   týždňov,” zakliala richtárka a odišla. „Len si predsa mohol ísť,   Samko, už by si videl, ako by bolo,” ohlásila sa Zuzka. „Ako by bolo?   Nuž hriech ešte väčší a možno, že i horšie.” „A to všetko pre mňa,”   vzdychla Zuzka. „Pre teba, potešenie moje!” a chytil Zuzku za ruku.   „Ba cez oheň, krv si ťa vymôžem od zlostného, neprajného sveta a   mojej rodiny,” a bozkával na obe líčka Zuzku. Podvečer šla Zuzka k   statku, aby aspoň ten našli gaz- 52
    </tei:p>
    <tei:p>
     ﻿dovia oriadený. Lebo Zuzka mala obšívať plachtičky na trávu, ale   od poludnia, čo je Samko u nej, nevyšila ani toľkú nitku, čo by im   bol mohol ruky sviazať. Ničoho nerobila. Samko .zašiel chodníčkom   vedľa vody. O snehu už nebolo ani chýru. Zuzka len čo kravy, ovce   nakŕmila, napojila, prišli gazdovia: Štefan s Cedilkovou. „Vidíš,”   počala stará, „náš Števko sa už hneď môže oženiť.” „Prosím vás,   netrápte ma, nuž dobre, nechže sa,” a dvetri takéto odpovede umlčaly   starú gazdinú. Štefan kúril cigaru, nepovedal ani slova, lebo víno …   No, chudák, nebol naučený a ponúkali veľa. Samko zdržal sa von, kým   si Zuzka neporiadila, nepodojila. Potom sa prešli za dedinu, potme   vrátili sa na roh domu a o polnoci šli do komôrky spať .. . Ale aby   Samko nezaspal, shovárali sa, kým sa nepočalo brieždiť, a potom: f F   £ „S Bohom, večer zas pribehnem na hodinku, na dve, čakaj ma.” „Príď,   Samko, príď,” tíško zatvárala Zuzka dvere a iba teraz zaspala.
    </tei:p>
   </tei:div>
   <tei:div type="chapter">
    <tei:head>
     IX.
    </tei:head>
    <tei:p>
     Kosba! Slnko, sotvaže zadriemlo, už znova vyskočí zpoza hory.   Pekné dni. Ba kto by meškal doma? Pole oživne, dedina celá na nohách,   iba nevládni starí ľudia s drobnými vnúčatami a chorí ostávajú doma.   Spev, krik, streľba vo dne i v noci ani neutícha. 53
    </tei:p>
    <tei:p>
     ﻿A s vŕšku večer, keď sa rozhliadneš, sto ohňov vidíš vôkol seba.   Tam všade ostali kosci nocovať, aby včas ráno, kým tak nepečie, dali   sa do práce; veď „za rána, za rosy najlepšie sa kosí”. Ženy šly už   potme domov, aby obriadily statky a doniesly jediva, trúnku a   fajčiarom tabaku. Ale ba ešte ktosi beží kružinou-hložinou, nie ver’   po chodníku, po skalách i vode beží do dediny. Nepotrebuje ani   svetla. Keď ostatní políhajú, schytí sa, a o dve-tri hodiny, ešte sa   pri ohni pospavší z prvého sna neprebrali, už je tu! Hodí sa a zaspí,   že ráno ani ho prebrať. Je to náš Samko, ako i všetci mládenci, ktorí   si včera v noci u milej perečko, šatôčku, prstienok a tu i tu i   poctivosť zabudli a boli si tej noci hľadať a na druhú zas pôjdu. Ako   mnohí nestáli robotníci, i Samko nechal pílu a prišiel do dediny   kosiť. Ľudia volali ho radi, veď bol kosec dobrý, a keď je pilno, i   zlého najmú. Ľaľa, starých chlapov volávajú, nie by mládenca. S   usrgzumením Zuzky odstúpil od plánu narukovať hneď, ale až potom, s   ostatnými. Teraz ešte bude kosiť, hrabať, aby si aj na cestu nejaký   groš odložil, keď si môže, a volajú ho na všetky strany do kosby.   Volal ho i Štefan. Rád šiel: veď bol celé štyri dni so Zuzkou. Smiali   sa, spievali, a cudzí privolávali im: „K nám, Zuzka od Cedilkov, k   nám, veď ti ja Samka richtárovie dám! Ujujú!” „Sem ho, sem, veď ho ja   chcem! Ujujujú!” zavýskala z plného hrdla Zuzka. „V noci je zima,   poďte domov,” volala večer stará Cedilková, a šli všetci domov.   Murgašovie Aničku, už raz spomenutú, vzal Števo za ruku, Samko svoju   Zuzku a ostatní tiež sa pochytali. 54
    </tei:p>
    <tei:p>
     ﻿Hrabáčky, vdovice, vdovci i nevesty šli, ako kto chcel, so spevom,   krikom a smiechom, domov. Sto pesničiek vyspievali po ceste, ale keď   prišli do dediny pred horára, nedarovali mu tú: „Bola som na tráve v   hrušovskom chotáre; horár ma obháňal — bodaj nohy zlámali” Pred   školou spustili starú dvojsmyselnú: „Arárom, arárom…” „A ďalej sa   hvízda!” zakričala jedna a ostatné vypukly v smiech. Pred farou tú   samú, lenže naopak jeden verš. Blížili sa k richtárovi. Tu sa Samko   odrazil uličkou, aby nemusel popred dom svojho otca. Lebo už sa mu   dávno zastrájal, že ho raz ovalí, ale tak, že „ani nebude vedieť, s   ktorej strany”. Nuž načo sa darmo pŕhliť, mohlo by horšie byť; radšej   obíde. A tak to bolo deň po deň cez celú kosbu. Iba keď vše popŕchlo,   stíchla na deň-dva dedina, ľudia si aspoň vydýchli. Ale chlieb je   vraj dosť veľký, a po kúsku sa minie, povedajú u nás. Tak míňalo sa i   leto a regrúti čítali, koľko dní budú ešte doma. Pokosia ešte mládzu,   pôjdu na radvanský jarmok, a o tri týždne: „plačte, oči, plačte”, už   regrúti pôjdú s Bohom! do „úzkych”. 55
    </tei:p>
    <tei:p>
     ﻿x. Celý týždeň pred prvým októbrom sa o inom v dedine nehovorilo,   len kto pôjde toho a kto toho regrúta do mesta na železnicu   vyprevadiť. „Ba či toho pôjde tá — a toho zase tá?” hádaly a   spytovaly sa dievčatá jedna druhej. Mamičky, kmotrovia a celá rodina   už od týždňa sháňajú peniaze, oštiepky, husi pečú, aby mohli syna,   vnuka, krstného, a čo ja viem, akú ešte rodinu, vystrojiť čím   najlepšie. Ševkyne iného nerobia, len čo vojenské košele, gate šijú,   šatôčky zaobšívajú pre regrútov. A milá tajne premýšľa, čo dať na   rozlučné svojmu šuhajovi-regrútovi, čím by si ho najistejšie   zaviazala. Rozhodne sa za šatôčku, aby zakaždým, keď si bude tvár   utierať, na ňu si spomenul. Pochodí celé mesto, od krámu do krámu,   ale takú ťažko vybrať, akú by mu zo srdca rada dala. Rodina síde sa   každý večer a pri poháriku dávajú rady a naučenia, ako sa majú držať   nastávajúci vojaci, čo títo veľmi radi počúvajú, že radšej idú von.   Predvečer odchodu. Regrúti sa už od mnohých, ku ktorým už ráno ísť   nemienia, poodberali. Čo sa, Bože, sĺz vyleje v tú dobu! Samko sedel   u Števa. Bol už schystaný a netrpezlivo čakal večer, noc, keď ešte   raz naposledy, hovie dokiaľ, zobjíma, zbozkáva Zuzku, aby sa ráno s   ňou rozlúčil. Akosi divno mu je na duši. Húta so Štefanom, kam ho   pošlú, či do Lučenca (to by ešte bolo!), či do Viedne (i to ešte) a   či do tej Bosny. Táto ho trápila najviac. Vedel, že ztade hotová   nemožnosť na pár dní domov sa dostať. Zuzka už neplakala. 56
    </tei:p>
    <tei:p>
     ﻿Umienila si, že bude tvrdá, aby mu ešte i ona väčšej ťarchy na   dušu nevalila. Ale ťažko, ba nemožno zdržať sa slz v jej položení.   Stará Cedilková poúčala Samka, ako by mu bola materou. Uľútostilo sa   jej ho. Prichystala večeru, Zuzke kázala navariť čaju, a tak v žiali   a radosti, že jej Števko doma ostáva, ponúkala oboch. „A čože myslíš,   Samko, či domov len ozaj nepôjdeš? Je ti len predsa otec — mal by si   už čo-ako,” dobrosrdečne napomínala Cedilková Samka. „Ešte som sa   nerozmyslel, stará mati; uvidím ráno,” odvetil starej a pol svedomia   šepkalo mu: „Pôjdeš,” druhá polovička: „Nie, načo? Vykopne ťa…”   Mlčali. Vrzly dvere. „Nehnevajte sa, Cedilková, nechcem hriechu   robiť, len som ešte slovo prišla povedať svojmu synovi, kým by   odišiel,” omlúvala sa vstúpivšia richtárka, nezdržiac sa plaču. V   ruke doniesla uzlík. Domáci chceli ju usadiť, ale nesadla. „Tak ideš   i ty ráno?” „Musím,” odpovedal Samko. „Nuž tak choď s Bohom, nech ti   Otec nebeský pomáha; ja som sa prišla ešte od teba odobrať,” budilo   sa v nej rodičovské svedomie, „a tu máš na cestu, čo som ti mohla ako   mati,” podávala mu uzlík. „S otcom si urob, ako chceš, ale len   predsa, ak ho za otca uznávaš, hľaďže, ľudia sme smrteľní, ktovie, či   sa kedy ešte vidíte, a len predsa ťa dvadsať rokov opatroval,” sotva   mohla od žiaľu a plaču dopovedať richtárka. ,,I ja som mu, i ja tak,   richtárka naša,” prikyvovala stará Cedilková a slzy hraly jej v   očiach. Štefana to tiež tak dotklo, že by bol sám prosil Samka, aby   išiel k otcovi. 57
    </tei:p>
    <tei:p>
     ﻿Zuzka si umienila, že ho, keď budú sami, uprosí, a on na jej   prosbu pôjde. Samko váhavé prijal uzlík a povedal: „Zaplať Pán Boh!”   „Tak prídeš?” prosebne pýtala sa matka syna. „Uvidím ráno — nevravte   nič,” nechcel sa ukázať po- hnutým Samko; ale v duši si myslel, že   pôjde už, čo ako bude. „Nuž jednako — s Pánom Bohom, a keď nám i   písať nebudeš, aspoň druhým daj znať, že žiješ.” Samko bozkal materi   ruku, vyprevadili ju so svetlom až pred dom a richtárka šla. Konečne   i domáci dali si „dobrú noc”. Cedilková so Števom ostali v izbe.   Zdržiavali i Samka, ale on sa sobral, že „na seno, aby mi z hlavy   vyfúkalo,” a ľahol so Zuzkou v komôrke. Bola to noc — ťažko opísať.   Zuzka hneď mala otázku, či pôjde k otcovi. „Už len pôjdem,” upokojil   ju Samko. Ostali ticho. „Ty plačeš, Zuzka?” Neodpovedala, len bôľny   vzdych a štkanie dosvedčily otázke. „Čo ti je, čo ti je?” ťahal ju k   sebe a hľadal jej ústa svojimi. „Prečo sme sa my len poznali, prečo   sme sa sišli, keď ma už máš nechať a..bolestne vyčítala sebe i jemu.   „Prečo mi to vravíš? Ty tajíš niečo… To by ma trápilo. Povedz, prosím   ťa,” a tušil, tušil, ale azda nie… „Ja, ja … Nie, nič netajím, čože   by som ..ubezpečovala Zuzka Samka, cítiac na srdci a vôkol seba ako   žeravý oheň. Tak bolo do rána. Okolo pol štvrtej Samko vstal, vytrel   si oči, zahodil na 58
    </tei:p>
    <tei:p>
     ﻿plecia halienku a šiel, že k otcovi, lebo o tri štvrte na siedmu   ráno mal už sadať na železnicu. Otec o ničom nevedel, robil čosi na   dvore, a keď Samko pristúpil k nemu so slovami: „Nanka, ja odchodím,   odobrať som sa prišiel,” a chcel mu podať ruku, len toľko mu povedal:   „Nie si hoden, aby sa ja od teba odoberal! Choď mi s očú, aby ťa už   ani nevidel!” Samko sa zvrtol a šiel. Mať vyšla von, plakala, ale keď   jej muž zahrozil, musela čušať, aby ľudia, čo už šli dedinou,   nestávali pred domom. Zuzka medzitým na kúsku papiera načiarkala v   pitvore pri mdlom svetle tesárskou tužkou pár slov, priložila štyri   zlaté a zaviazala do šatôčky. Samko sa vrátil, rozpovedal, aká bola   rozlúčka s otcom, poďakoval sa a odobral od Cedilkovej a Štefana.   Zuzka ho na kúsok vyprevadila, podala mu ruku a v nej šatôčku a   vrúcne sa lúčila: „S Bohom a píš, a čo som ti dala, pamätaj,   pamätaj!” Zalialy ju slzy a ako podstrelená srnka behom vrátila sa   zpät. Samko sišiel sa s inými, a tak iba na železnici vykrútil uzlík,   čo mu dala mať, a našiel v ňom tri piatky. Ľutoval, že to prijal; veď   ak sa to otec dozvie, zahluší mater, myslel si. Ale azda požičala,   potešil sa; veď veľa nemal. Ako najchudobnejší. Rozkrútil i druhý   uzlík, šatôčku, čo mu dala Zuzka, a našiel v ňom tiež peniaze a vedľa   kartičku; na nej čítal: „Nemohla som ti to povedať, že sa cítim   matkou…” 59
    </tei:p>
   </tei:div>
   <tei:div type="chapter">
    <tei:head>
     ﻿XI.
    </tei:head>
    <tei:p>
     Samka v Lučenci iba obliekli a na tretí deň už sadal. Splnila sa   jeho predtucha — na dúšok pol druhého roka musel vydržať v Bosne. Ale   na Zuzku nezapomínal. Písal jej každé dva-tri týždne a už len tešil,   aby ho trpezlivé čakala, že keď na druhý rok v lete pôjde na manévre   do Košíc, že ju iste navštívi. Ona mu tiež písavala a vypísala mu   všetko, čo sa v dedine a s ňou deje. U Cedilkov slúžila ešte, ako   Samko odišiel, do Veľkej noci. Bola zjednaná na celý rok, ale   nedoslúžila. Tá hanba a Štefan . .. Stará Cedilková ju po čase   poznala, dohovárala jej, ale Zuzka tajila, až kým od nej neodišla.   Nechcela ju pustiť, že aby už len u nej ostala. Ale Zuzka nie,   nechcela ostať, a nie zvlášte od toho času, ako ju gazdiná poriadne   vyhrešila, keď našla kadejaké odvarky za kasňou, na polici a po   kútikoch. Lebo, hoci jej Samko písal i päť ráz, aby si dala pozor na   zdravie, šanovala sa: nie, Zuzka pre svet, pre hanbu jednako   odhodlala sa, že sa plodu zbaví, a čo sa hneď i sama otrávi. Potajme   varila a pila zeliny, korene a čo náhodou začula. Ale nepomáhalo. Len   ona premenila sa celá. Líčka uvädly, prse tiež, a namiesto spevu   prišly slzy a namiesto radosti žalosť zaujala srdce i myseľ. V hlave   jej hučalo ako vo zvone; keď musela ísť pomedzi svet, šla ako slepá a   nemá. Ináč vyhýbala i vlastnej tôni. Štefan jej celý týždeň slova   nepovedal, ako by sa jej on bol viac hanbil, než ona jeho. Videl už,   čo je s ňou, a s pravým citom útrpnosti ľutoval ju ešte viac ako   stará mať. Zuzka odišla od Cedilkov, ale nemala sa raz kam hnúť.   60
    </tei:p>
    <tei:p>
     ﻿Samkovi rodičia nechceli ani počuť o nej a tešili sa z jej bôľov a   trápenia: „Čo chcela, to má, a náš syn si ju nikdy nesmie vziať.”   Samko, pravda, inak písal, ale čože, keď jej teraz pomôcť nemôže.   Mala niekoľko zlatých, a tak zmilovala sa nad ňou dedinská baba.   Dieťa pokrstili Samkom, po otcovi. Keď sa to otec Samkov dozvedel,   vzal sekeru a že ju „tam porúbe i s pankhartom”. Len na dlhé   prehováranie, že príde do žalára, odstúpil od strašného úmyslu. Mať,   richtárka, mala mužom prísne zahrozené, a tak ani čo by len lyžičku   polievky alebo kvapku mlieka nesmela podať Zuzke, kým ležala; nie,   ani na raz do úst. A veru ležala dlho: celý mesiac. A nebola by   vstala ani potom, ale musela. Peniaze, čo mala, dala babe za stravu a   na dieťa za šatôčky, a keď baba videla, že už groša nieto, dala jej   to pocítiť, že viac u nej nemá miesta. Zuzka vstala a odišla i s   malým Samkom svojím, jednudve noci v týždni prenocovala u jedných   chudobných ľudí a ostatné u druhých — za šaty, ktoré si horko-ťažko   za roky narobila. Takéto živobytie oslabilo jej sily. Dostala   žltačku. Oči jej ešte viac vpadly a celá ostala ako tráva. A k tomu   ešte väčší úder. Neskúsená a potom v takom poriadku, akého sa jej   dostalo od ľudí, okúpala jedno ráno malého Samka a dieťa, chúďa,   ochorelo a na tretí deň poručilo dušičku Bohu. Zavolala i babu, ktorá   zistila, že dieťa bolo oparené. Zuzka si skoro zúfala. Bála sa svetu   ukázať zo strachu, že ju budú upodozrievať z vraždy. Tak i bolo. „Ale   nech im Boh platí, svedomie moje je čisté,” po- 61
    </tei:p>
    <tei:p>
     ﻿myslela si, vzala kúsok papiera a napísala Samkovi do Bosny: „Milý   Samko! Už sa stalo rodičom tvojim po vôli. Samíka nášho … stalo sa to   tak a tak … som pochovala, a ja som tiež chorá. Hádam sa už ani   neuvidíme.” Atď.
    </tei:p>
   </tei:div>
   <tei:div type="chapter">
    <tei:head>
     XII.
    </tei:head>
    <tei:p>
     Keď dieťa Zuzkino umrelo, rodičia Samkovi plesali, a otec vzal   pero a napísal Samkovi do Bosny takýto list: „Milý syn náš! Ja, otec   tvoj, ti píšem i za mater, že už Pán Boh urobil koniec s prekliatym   Pastierčaťom. Pankharta si oparila, to už šlo; ona ešte chodí ako   tôňa pomedzi svet, ale dlho sa už nepovlečie, a ty budeš oslobodený.   Lebo si už hádam otvoril oči, s kým si za zapodel na posmech sebe,   nám i celej rodine. Tak, ak už nemáš s hnusotou žobráckou nič, ti   píšem ja, otec tvoj, i mať, že keď ti Pán Boh pomôže a na druhé leto,   ako sme počuli, že máš prísť do Košíc, tak ti píšem, aby si nás   neobišiel. My sa hnevať nebudeme, lebo už len dáš Pastierčaťu pokoj,   keď si mu už i tak nie zaviazaný, lebo, ako vravím, to už šlo, a ona,   kým prídeš, do leta i tak odgebne. Pozdravujeme ťa ja i mať . .. Tvoj   otec a mať Matúš Hlaváč, Mara Hlaváč.” Na desiaty deň dostali od   Samka odpoveď. Znela takto: „Otec i mať moja! Veľmi ste sa   prenáhlili, keď ste sa nazdali, že ja už teraz, keď naše dieťa   umrelo, tisíc a tisíc ráz prekliate Pastierča tak nechám. To sa veľmi   mýlite. Či dieťa žije, alebo nie, mňa, keby ma už ani srdce k nej   neviazalo, viaže ma k nej povinnosť. Ja od nej do smrti neodstúpim a   nemôžem, ba nesmiem odstúpiť, a len sa vám divím, ako môžete nemať   ani kúska 62
    </tei:p>
    <tei:p>
     ﻿srdca a svedomia a mňa od tej, ktorú som o poctivosť, zdravie   pripravil, utrápil, do choroby uvalil, ako môžete odvádzať. Ja, kým   žijem, mám k nej srdce a svedomie, a toho nikdy neurobím, na čo ma vy   nahovárate. To vám dáva na vedomie váš syn Samo Hlaváč, kaprál. V   Banjalúke, 25. augusta 189—.” Ale kým Samko odpovedal, hadie jazyky   roznášaly po dedine i Zuzke reči, že keď dieťa umrelo, Samko nechce   mať so Zuzkou už viac nič. Vyšlo to, pravda, od richtárov, kde sa   domýšľali, že Samko prikývne otcovi a Zuzku zapľuje. Samko, ako by mu   to bol niekto povedal, napísal a poslal zároveň i Zuzke list plný   potešenia. Zuzka mu verila, a to jej dodávalo posily v chorobe, kým   sa ako-tak vystrábila. Šla zas do služby, ale aby mala pokoj, išla   slúžiť do mesta. Ale tam jej prišlo robiť i v noci, nosiť vodu až na   druhé poschodie, z čoho sa jej choroba zas len rozmohla. Jedni   vraveli, že je nie celkom vyliečená z bledačky, druhí zas, že má   suchoty. Štefan sa hneď na jar v druhom roku oženil. Vzal si, či dali   mu Aničku Murgašovie, a stará Cedilková je rada, že si ho už do   poriadku doniesla, a hotová je kedykoľvek odovzdať Pánu Bohu dušu   svoju.
    </tei:p>
   </tei:div>
   <tei:div type="chapter">
    <tei:head>
     XIII.
    </tei:head>
    <tei:p>
     Dva roky minulý. Je zima. Samko navštívil v lete Zuzku, ale skoro   jej nepoznal. Bola už len kosť a koža a z bývalej krásy ostaly jej   iba 63
    </tei:p>
    <tei:p>
     ﻿vlasy. Za dvadsaťštyri hodiny nemohli sa dosť naplakať a   nashovárať. Veď sa, Bože, mali o čom! Sľúbili si vernú lásku „až do   hrobu” a Samko odišiel zpät do Bosny. Píše jej každý týždeň a kedy   len môže. Doma ani nebol a vraj ani nepôjde. V dedine už zabudli na   Zuzku, a len keď ju nejaká známa žena vidí, donesie chýr, že ešte   žije. Že žije? Nuž veď sľúbili si na jeseň sobrať sa, a mala by azda,   či ozaj ? … „Hja, suchoty sú také.” Pani posiela ju do nemocnice, ale   Zuzka ani počuť. Ju drží ešte viera v Samkovu lásku, lebo jej i   predvčerom písal: „V sľube svojom ti danom trvám, a čo sa celý svet   na nás shŕkne. Tvoj vždy verný Samko.” Ale ja hovorím, že nebude to   ani celý svet, čo sa na nich shŕkne a ich už skoro rozlúči. Hruda   zeme už vyše roka visí nad Zuzkou, a mne sa zdá, že smutný to bude   sobáš, sobáš nie v kostole, ale na posvätnom poli, sobáš, na ktorom   nebude Samko ani prítomný. „Hja, suchoty sú také.” A keď sa tak   stane, bude pokoj i v dome richtárovom. Keď nebolo možné smierenie   otca so synom a jeho láskou — Samko je odhodlaný. Opatruje už od   leta, ako Zuzku navštívil, dva „ostré”, z ktorých jeden alebo druhý   iste neminie cieľa, keď dôjde zvesť, že Zuzka umrela… (Do konca a iné   rozprávky, n. vyd., 1928.) 64
    </tei:p>
   </tei:div>
  </tei:body>
 </tei:text>
</tei:TEI>