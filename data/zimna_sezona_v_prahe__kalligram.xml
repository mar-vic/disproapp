<?xml version="1.0" encoding="utf-8"?>
<tei:TEI xml:id="slk2012491" xml:lang="slk" xmlns="http://www.tei-c.org/ns/1.0" xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0">
 <tei:teiHeader>
  <tei:fileDesc>
   <tei:titleStmt>
    <tei:title>
     Zimná sezóna v Prahe : ELTeC edícia
    </tei:title>
    <tei:author ref="viaf:19713382">
     Kukučín, Martin (1860 - 1928)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     1168
    </tei:measure>
   </tei:extent>
   <tei:publicationStmt>
    <tei:p/>
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Kukučín, Martin
     </tei:author>
     <tei:title>
      Zimná sezóna v Prahe
     </tei:title>
     <tei:pubPlace>
      Bratislava
     </tei:pubPlace>
     <tei:publisher>
      Kalligram
     </tei:publisher>
     <tei:date>
      2012
     </tei:date>
    </tei:bibl>
    <tei:bibl type="firstEdition">
     <tei:author>
      Kukučín, Martin
     </tei:author>
     <tei:title>
     </tei:title>
     <tei:pubPlace>
     </tei:pubPlace>
     <tei:publisher>
     </tei:publisher>
     <tei:date>
      1889
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p/>
  </tei:encodingDesc>
  <tei:profileDesc xmlns:eltec="http://distantreading.net/eltec/ns">
   <tei:langUsage>
    <tei:language ident="slk"/>
   </tei:langUsage>
   <tei:textDesc>
    <eltec:authorGender key="M"/>
    <eltec:size key="short"/>
    <eltec:canonicity key="unspecified"/>
    <eltec:timeSlot key="T3"/>
   </tei:textDesc>
  </tei:profileDesc>
  <tei:revisionDesc>
   <tei:change when="2025-02-05">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     Zimná sezóna v Prahe
    </tei:head>
    <tei:head>
     Dve hodiny medzi zákonodarcami
    </tei:head>
   </tei:div>
  </tei:front>
  <tei:body>
   <tei:p>
    A teraz zahabarkujme do vysokej politiky!
   </tei:p>
   <tei:p>
    Človek je tu toľké roky a nebol ešte v českom parlamente! Ani   vlastne nevedel, že tu je i snem. Bolo o ňom malo slýchať, zvlášť čo   Nemci z neho vyšli a s nimi i p. dr. Knotz, osobnosť svojho času   najznámejšia po kanonýrovi Jabůrkovi vo všetkých zemiach koruny   svätováclavskej. Keď sa snem i zišiel, vybavil bežné záležitosti a   zas sa rozišiel, aby páni ablegáti mohli ísť do Viedne, lebo väčšina   ich zasadá spolu i v rajchsráte. No teraz sa i český snem akosi   roztatáril, snáď sa mu od peštianskeho chytilo. Nie div, že i   obecenstva sa viac hrnie na galérie, čili do „přístropí“, lebo ľudia,   a zvlášť Pražania, milujú „lekraci“. Vstupenkou opatrený bral som sa   i ja na tú galériu; plán snemovne leží predo mnou, z neho môžem   vyčítať, ktorý vyslanec kde sedí.
   </tei:p>
   <tei:p>
    Sieň zasadacia je veľká i nádherná. Zlato alebo vari skôr pozlátka   ligoce sa na povale i po stenách vo svetle dennom i plynovom, ktoré v   troch lustroch pod povalou je zapálené. Galérie počali sa plniť už o   desiatej hodine, hoci zasadnutie samo počína sa až o pol dvanástej   hodine. Sieň je prázdna, len oproti galérii sedia na tribúne   referenti pražských novín a bavia sa celkom fidel2ne medzi sebou. Veď   sa i môžu usmievať – idú rovnou cestou od „snídaní na vidličku“. Keď   ich takto vidíš, tých pánov, nikdy by si o nich nepomy­slel, že sú to   smrteľní sokovia, že čo je jednému čierne, že druhému eo ipso musí   byť biele – že stoja totiž na večitej vojnovej nohe. Hneď pri týchto   pánoch novinároch sedia panie novinárky – pardon, panie ablegátky.   Bude to vari trochu maliciózne, že ich práve k novinárom posadili.   Ale zariadenie to sa mi pozdalo, len by mali sem prísť všetky ctené   polovičky pánov ablegátov a držať pod povalou vyšší parlament.   Uvidelo by sa, komu by zostalo na vrchu a kto by mal posledné slovo.   Prázdnou dvoranou behali lokaji vo svojich striebornými šnúrami   ob­šitých frakoch – vyzeralo to tak, ako keď šidlá lietajú v horúci   letný deň nad vodou. Svedčilo im to znamenite.
   </tei:p>
   <tei:p>
    Tak začali vchádzať i páni vyslanci. Každý sadol si do svojej   lavice na svoje miesto: lebo každý má svoje miesto, ako – nehodno   primeriavať – žiaci v škole. Na stolíku sú rozložené písma, návrhy   zákonov, predlohy a takéto veci. Každý sa do toho zahrúžil a   študoval, ani – nehodno primeriavať – žiak v klase, keď čaká pána   profesora.
   </tei:p>
   <tei:p>
    Medzi prvými bol dr. Rieger, chlap ešte na miesto. K nemu vždy   prichádzali jeho kolegovia a nedali mu študovať. Vstúpil z bočnej   miestnosti maršálek knieža Juraj Lobkovic, pekný muž, dosť mladý,   aspoň nevidno, žeby bol šedivý. Pridružil sa k Riegrovi, ktorý stál   pri skupine veľkostatkárov a prelátov, a živo besedoval s nimi. O   chvíľu zjavil sa najvyšší človek v kráľovstve českom – miestodržiteľ   gróf Thun, najvyšší nielen úradom, ale bezpochyby i vzrastom. Keď sa   s niekým zhovára, musí sa hlboko nahnúť, čo robí z ďaleka dojem, ako   by bol veľmi blahosklonný.
   </tei:p>
   <tei:p>
    Knieža Lobkovic zaujal predsednícky stolec, zacengal a riekol:   „Otevírám sezení. Ich eröffne hiermit die Sitzung.“ A čítal dlho,   dlho čosi, iste denný poriadok česky a hneď nato nemecky. Reku, dobrá   príležitosť podučiť sa v oboch „zemských“ jazykoch. Poslanci medzitým   chodili si hore dolu, hovorili medzi sebou. Nasledoval zákon o   dozorcoch čohosi a tu referent čítal § za §., a síce od   predsedníckeho stolca napravo stojac, tú istú osnovu čítal na to   akýsi úradník nemecky. Poslanec dr. Pippich žiadal akúsi opravu, snem   ju zavrhol. Pri inom §. vystúpil starý Adámek a hájil autonómiu   krajiny, pri čom mu prízvukovali mladočesi i čiastka staročechov.
   </tei:p>
   <tei:p>
    Adámek je starec, šedivý ani jabloň, šedivá brada siaha po pás.   Hovorí zvučne, jasne a jadrne; robí veľký dojem na poslucháča. A snem   všetky jeho opravy schválil. Istú opravu ktoréhosi § podal i dr.   Podlipný, známy mladočech, vodca Sokolov v Paríži. Hovoril krátko,   ale jasne: poznať v ňom dobrého rečníka zo zemského trestného súdu;   Podlipný patrí medzi prvých advokátov v Prahe. A snem prijal i jeho   opravu.
   </tei:p>
   <tei:p>
    Po vybavení tejto predlohy nasledovala voľba direktorov do zemskej   banky. Tu bola vhodná príležitosť vidieť každého vyslanca dľa jeho   osoby, keď pristupoval k urnám. Hlasovalo sa podľa kúrií. Prvá je   veľkostatkárska.
   </tei:p>
   <tei:p>
    Tajomník číta mená. Je to trudná robota, čítať meno za menom a   vedieť, ktoré treba česky a ktoré nemecky, aby neboli aprehensie. Tak   napr.Pan kníže Ferdinand Lobkovic, pan kníže Jiří Lobkovic, Herr   Fürst x. y. Lobkowic. A nepomýlil sa, myslím, iba raz!
   </tei:p>
   <tei:p>
    Keď človek čuje len samé: hrabě, kníže, fürst, freiherr von atď.,   vždy si predstavuje čosi onakvejšieho. A ono, verte mi, hrabě nehrabě   – to je akosi jedno. Taký chlap ako i my – len čosi šťúplejší,   slabší, menovite v nohách a drieku. I hláv väčšina plešivých –   poznať, že tí majú viac starostí než my obyčajní tuctoví ľudia. I   prsia majú tak podvatované ako my. No nič extra! Bude to vari od   toho, že hrabě alebo fürst, čo je takto na dačo, ide na vojnu. Lebo   čo sa vojny týka, tu česká šľachta je nie taká ako ten zázrivský a či   aký to bol richtár kedysi. V deň asentírky poslal súcich chlapcov do   cmitera a povedal im: „Chlapci, tu ležte, kým ja prídem.“ Pod merťuk   dohnal samých krivých, zakrpatených – nesúcich.
   </tei:p>
   <tei:p>
    Keď sa pán viceišpán začudoval a povedal: „Ej, ej, pán richtár,   kdeže ste podeli dobrých chlapov?“ tu pán richtár mykol si opasok,   podhodil halenu a riekol: „Ja, bisťu Bohu, naši chuapci čuo lepší   všetko v cmiteri ležä, veukomožná miuosť!“ Neviem, či slávna   assent-komisia nepokúsila sa nahliadnuť potom na dno tej   delficko-richtárskej opatrnosti.
   </tei:p>
   <tei:p>
    Ale k veci – vlastne k snemovni! Čo je zvláštne: medzi staročechmi   nájdeš mnoho mladých ľudí (dr. Pippich, Sedlák atď.), medzi   mladočechmi zas starých, šedivých (Černý, ale nie dr. Tomáš Černý),   nuž hra prírody!
   </tei:p>
   <tei:p>
    Volili sa dvaja riadni direktori z každej kúrie a potom dvaja   náhradníci. Každý teda vyslanec pri­stúpil po dva razy k urnám.   Galéria mala dosť príle­žitosti vidieť každého vyslanca v jeho   vlastnej, imúnnej = nedotknuteľnej osobe. Ukojac zvedavosť, po   odbavenom hlasovaní vyšiel som na ulicu. Chcel by bol prezrieť si i   iné „logále“ snemovne, menovite zastaviť sa v bufete, ale to som si   ponechal, až ma Šťastena dačím neočakávaným prekvapí, aby som mohol   preštudovať i túto (snáď najpríjemnejšiu) stránku vyslancovania. V   koridore stretol som sa s dr. Heroldom, ktorý prvý raz, myslím, po   ťažkej nemoci, ktorú šťastlivo prekonal, zjavil sa v snemovní Ešte   mal obviazanú hlavu. i on bol vyvolený za jedného z direktorov banky   od kúrie „za venkovské obce“.
   </tei:p>
   <tei:p>
    Vyjdúc na ulicu, v celej hĺbke pochopil som svoj význam. Celé dve   hodiny stráviť medzi zákonodarcami, hoci nie, bohužiaľ, v lavici ako   vyslanec, ale len na galérii ako – publikum. Ale i to je dosť. I ten   ostrostrelec pražský, ktorý s puškou prechádzal sa popred snemovňou,   ktorý je pyšný na svoju uniformu, menovite na ohromný chochol z   kohútích pier – i ten ma obdaroval jedným síce pohľadom, ale   pohľadom, ktorý celej Európe hlásal, že i ostro­strelec považuje ma za   čosi ľudskému parsúnu zďaleka podobného, vzdor tomu, že som iba –   „cibil“ To všetko, že som prežil celé dve hodiny medzi   zákonodarcami.
   </tei:p>
  </tei:body>
 </tei:text>
</tei:TEI>
