<?xml version='1.0' encoding='utf-8'?>
<tei:TEI xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0" xml:id="slk191084" xml:lang="slk">
 <tei:teiHeader>
  <tei:fileDesc>
   <tei:titleStmt>
    <tei:title>
     ﻿Apoliena : ELTeC edícia
    </tei:title>
    <tei:author ref="viaf:34587416">
     Tajovský, Jozef-Gregor (1874 - 1940)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     1191
    </tei:measure>
   </tei:extent>
   <tei:publicationStmt>
    <tei:p />
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Tajovský, Jozef-Gregor
     </tei:author>
     <tei:title>
      ﻿Apoliena
     </tei:title>
     <tei:pubPlace>
      Turčiansky Sv. Martin
     </tei:pubPlace>
     <tei:publisher>
      J. Gašparík
     </tei:publisher>
     <tei:date>
      1910
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p />
  </tei:encodingDesc>
  <tei:profileDesc>
   <tei:langUsage>
    <tei:language ident="slk" />
   </tei:langUsage>
   <tei:textDesc>
    <eltec:authorGender key="M" />
    <eltec:size key="short" />
    <eltec:canonicity key="unspecified" />
    <eltec:timeSlot key="T4" />
   </tei:textDesc>
  </tei:profileDesc>
  <tei:revisionDesc>
   <tei:change when="2025-08-26">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     Apoliena
    </tei:head>
    <tei:head />
   </tei:div>
  </tei:front>
  <tei:body>
   <tei:p>
    Ja a môj pán majster začali sme naraz robiť remeslo; lenže on ako   majster a ja zas ako učeň u neho. On sa potom hneď oženil, kdežto ja   dosiaľ nepoznám familiárnych radostí.
   </tei:p>
   <tei:p>
    Potom sme si vzali ešte druhého učňa, Jana, a prvý rok   nepotrebovali sme slúžky. Po dome a v kuchyni vrteli sme sa s mladou   paňou, po meste behal som ja s Janom.
   </tei:p>
   <tei:p>
    Druhý rok narodilo sa nám dieťa.
   </tei:p>
   <tei:p>
    Probovali sme okolo neho zpočiatku len sami. Ale keď nám to s   Janom nešlo, hoci nás i pán majster oflinkami a remeňom, pani   majstrová zas metlou horlivé pobádali k tomu, aby vreštiak bol čisto   opatrený: radšej sme sa dali šticovať a plieskať, len aby sme   prinútili pána vziať k faganovi slúžku.
   </tei:p>
   <tei:p>
    Prišla; lenže aká!
   </tei:p>
   <tei:p>
    Nie to, že bolo dievča z hôr a sedliačťa, ale že malo vraj 15   rokov a bolo len ako päsť. Taký kŕč opálený a ruky ako zápalky. Oči   ako plánky, a ono zelené, biedne, začuchrané a hluché.
   </tei:p>
   <tei:p>
    Pani by ho ani nebola vzala, ale jeho mať prosila, že sa ono   spraví a že pláca — aká bude; len na nejaké hábočky aby si   vyslúžilo.
   </tei:p>
   <tei:p>
    2 Mamka Pôstková.
   </tei:p>
   <tei:p>
    17
   </tei:p>
   <tei:p>
    ﻿S Apolienou, či — ako sme ju my prezvali — s Polenom sme sa chytro   skamarátili, ale zato musela obsluhovať zpočiatku ešte i nás. Ak nám   niečo kázali, čo ktorý z toho mohol, rád potisol na ňu. A ona,   sprosták, všetko spravila, a keď bolo zle a nás vytĺkli, vyhrážali   sme sa jej, nadúvali proti nej líca, buchnátovali ju, alebo rozvrteli   na dvorci a — pustili.
   </tei:p>
   <tei:p>
    Povážte, ako robia takí vybíjaní šarvanci, keď dostanú mača do   rúk: kutľujú ho, kým nezdochne alebo nejako neujde.
   </tei:p>
   <tei:p>
    A nielen my učni, ale ako takého sprostáčika nemala ju rada ani   pani, že jej nemohla len povedať, rozkázať, ale musela všetko   ukazovať, ako sa čo robí.
   </tei:p>
   <tei:p>
    Nakričala na ňu, namykala sa jej i ona dosť.
   </tei:p>
   <tei:p>
    A Poleno bola rada, že sa môže najesť, a o pár dní naozaj bola   krajšia. Páčilo sa jej, kývla mi hlavou, keď som jej raz na to otázku   do ucha zatrúbil.
   </tei:p>
   <tei:p>
    Na druhú či tretiu nedeľu prišlo druhé dievča k nám, ako by bolo   našej Apoliene z oka vypadlo, lenže bolo čistejšie a krajšie   oblečené, nie obrúsok, ale šatôčku malo na hlave. Ale ináč celkom   taká bočka.
   </tei:p>
   <tei:p>
    Prišlo, zasmialo sa, zavolalo celým krikom pozdravenie a chcelo   panej ruku bozkať. Len sme tak oči vytriešťali, totiž ja s Janom.
   </tei:p>
   <tei:p>
    „A kdeže je moja sestra?“ opýtala sa hrubým hlasom, ako by bola   mala zemiak v ústach.
   </tei:p>
   <tei:p>
    ,,To bude nejaká pochabá, alebo ako naše Poleno,“ zasmial sa Jano,   ba i ja.
   </tei:p>
   <tei:p>
    Ale Apoliena videla ju z kuchyne a vyšla von. Zasmialy sa jedna   proti druhej, tá vzala jej dieťa z rúk a bozkala ho. Apoliena ju   mykla za sukňu a vošly obe do kuchyne.
   </tei:p>
   <tei:p>
    Už sme asi hádali, že i tá je hluchá, a veľká podobnosť našej   Apoliene utvrdila nás v tom, že budú sestry.
   </tei:p>
   <tei:p>
    Z kuchyne na dvorec nebolo počuť slova, iba keď vše
   </tei:p>
   <tei:p>
    18
   </tei:p>
   <tei:p>
    ﻿zavrešťal malý Julík. Išli sme ich pozrieť; shováraly sa   posunkami.
   </tei:p>
   <tei:p>
    Na druhú nedeľu prišla zas mať a pobrala Apoliene hábočky na   pranie.
   </tei:p>
   <tei:p>
    O týždeň jej ich doniesla a prišlo s ňou i malé, asi 8-ročné   dievča, i to také ako tie dve, najmladšia sestrička. Toto ešte vedelo   pár slov trhano vypovedať, ale tiež viac kývalo hlavou, mihalo očkami   a ukazovalo, ako vravelo.
   </tei:p>
   <tei:p>
    „To je, ženička, však tiež vaše?“ pýtala sa pani majstrová. (Pán,   ak by ste boli zvedaví, bol na kolkárni; hral kolky i karty razom. To   však nepatrí sem.)
   </tei:p>
   <tei:p>
    „Aj to veru, aj.“
   </tei:p>
   <tei:p>
    „Ale to azda počuje?“
   </tei:p>
   <tei:p>
    „Počuje, ale od tejto a staršej, čo tu bola dnestýždeň, naučilo sa   tiež ukazovať, a teraz tiež — už ho vše i ubijem, a len, keď čo chce,   ukazuje a nepovie. I do školy som ho zaviedla, že sa tam naučí lepšie   hovoriť, ale ťažko mu to ide. A potom deti: keď im ono ukazuje,   ukazujú mu ony tobôž.“
   </tei:p>
   <tei:p>
    „Ale váš muž — veď už má dva príklady — toto nebije?“
   </tei:p>
   <tei:p>
    „Na hlavičku mu už tak neletí, ale horkýže i nie. Keď sa nahlce,   čože ten dbá, prečo udrie a kade, či poza uši, či po tvári, či po   chrbte. Taká som vše i ja, celá belasá,“ hovorila žena, ale tak   chladne, že sme jej to neuverili.
   </tei:p>
   <tei:p>
    „Nuž ale prečože neujdete od neho, keď vás bije, i deti vám   ožobráčil?“
   </tei:p>
   <tei:p>
    „A kdeže ujdem, mladá pani moja? Nuž či sa po dobrých ľuďoch   potĺkať, na zárobok chodiť, keď mám okolo svojho dosť roboty! Nuž   musím len prežrieť a dobre s ním. Veď je on nie vždy taký. Ba ešte i   horší sa nájdu. Len keď už začne hltať, potom je už bez všetkej   rozvahy: tlčie, bije, čo pochytí. Ale je už starší ako mladší: dá Pán   Boh, že na starosť, ak sa jej dožije, zíde mu to na um, čo sa nám
   </tei:p>
   <tei:p>
    2*
   </tei:p>
   <tei:p>
    19
   </tei:p>
   <tei:p>
    ﻿naubližoval a nabil mňa i svojich detí, a koľko ráz bez všetkej   príčiny, ako by si dobrú vôľu plnil. Teraz ešte pije, ale keď už   nebude môcť a začne si to čistou mysľou rozvažovať ...“ hovorila s   takým presvedčením, ako by sa to muselo stať a otec musel sa   polepšiť.
   </tei:p>
   <tei:p>
    „No, to si ja, žena moja,“ pretrhla ju pani majstrová, „raz neviem   ani pomyslieť, ako by mohol byť niektorý otec taký kat a tak bez   poriadku biť svoje deti, že ich ohluší... Ale vám sa divím; veď aby   sa ten môjho dieťaťa dotkol bez príčiny, ale čo by mal hneď i   najväčšiu príčinu, no deti by som si ožobráčiť predsa nedala!“   rozhorlila sa naša pani majstrová, že sme sa s Janom ani nehli, ako   by nás bola najprísnejšie hrešila.
   </tei:p>
   <tei:p>
    „Bože, nuž veď či som sa s ním málo natrhala, alebo málo nautekala   s nimi, ako mačka s mladými pred psom, a prišiel za mnou, a ešte   cudzí ľudia mali s ním oštaru. A keď sa zle, pani moja, dlho   nerobí.“
   </tei:p>
   <tei:p>
    „Jano,“ rečiem, „poďže sem. Počuješ, od čoho je naša Apoliena   hluchá?“
   </tei:p>
   <tei:p>
    „Od bitky.“
   </tei:p>
   <tei:p>
    „Tá jej iste viacej musela zniesť ako my.“
   </tei:p>
   <tei:p>
    „Nás predsa tiež dosť hlušia, a ešte sme ani neokriveli, ani   neohluchli, ba ani ti len nepoznať,“ robil som náražku na včerajší   Janov výprask od pána, následkom ktorého mu ruka a plece obelasely, a   len preto, že zhltal Julíkovi cukor a pol rožka.
   </tei:p>
   <tei:p>
    „No, i ty si nie ešte tovarišom.“
   </tei:p>
   <tei:p>
    Vyšli sme na ulicu a počali sme sa prekárať, ako, kedy a koľko   ktorý dostal. Ja som tvrdil, že Jano viac, on zas, že ja lepšie, lebo   že mne už raz tiež vraj za dva dni v uchu cvendžalo.
   </tei:p>
   <tei:p>
    „Len aby sme neohluchli, ako naša Apoliena, od bitky.“
   </tei:p>
   <tei:p>
    „A ešte, chudera, od ruky otcovej. Ešte keď ťa cudzí, no, to je   cudzí, ale otec ..
   </tei:p>
   <tei:p>
    20
   </tei:p>
   <tei:p>
    ﻿A od tých čias, kým Apoliena u nás slúžila, i keď nás bili,   nebolelo nás to tak, lebo sme si pripomínali, že Apoliena viac   vystála, keď od zauškovania ohluchla, a prestali sme na ňu húkať a sa   jej posmievať.
   </tei:p>
   <tei:p>
    Keď Julko mal počať hovoriť, vzali mu druhú slúžku, ale nám bolo   Apolieny srdečne ľúto.
   </tei:p>
   <tei:p>
    Ba kde sa to ozaj, chúďa, tlčie ...?
   </tei:p>
   <tei:p>
    Ale možno, že už má i isté miesto, len nikto o ňom nevie...
   </tei:p>
   <tei:p>
    (Besednice, II. vyd., 1928.)
   </tei:p>
   <tei:p>
    21
   </tei:p>
  </tei:body>
 </tei:text>
</tei:TEI>