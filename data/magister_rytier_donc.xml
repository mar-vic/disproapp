<?xml version="1.0" encoding="utf-8"?>
<tei:TEI xml:id="slk1943841" xml:lang="slk" xmlns="http://www.tei-c.org/ns/1.0" xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0">
 <tei:teiHeader>
  <tei:fileDesc>
   <tei:titleStmt>
    <tei:title>
     Wieniawského legenda : ELTeC edícia
    </tei:title>
    <tei:author ref="viaf:45478401">
     Nádaši-Jégé, Ladislav (1866 - 1940)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     6664
    </tei:measure>
   </tei:extent>
   <tei:publicationStmt>
    <tei:p/>
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Nádaši-Jégé, Ladislav
     </tei:author>
     <tei:title>
      Wieniawského legenda
     </tei:title>
     <tei:pubPlace>
      Turčiansky Sv. Martin
     </tei:pubPlace>
     <tei:publisher>
      Matica slovenská
     </tei:publisher>
     <tei:date>
      1943
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p/>
  </tei:encodingDesc>
  <tei:profileDesc xmlns:eltec="http://distantreading.net/eltec/ns">
   <tei:langUsage>
    <tei:language ident="slk"/>
   </tei:langUsage>
   <tei:textDesc>
    <eltec:authorGender key="M"/>
    <eltec:size key="short"/>
    <eltec:canonicity key="unspecified"/>
    <eltec:timeSlot key="T4"/>
   </tei:textDesc>
  </tei:profileDesc>
  <tei:revisionDesc>
   <tei:change when="2025-08-21">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     WIENIAWSKÉHO LEGENDA
    </tei:head>
    <tei:head/>
   </tei:div>
  </tei:front>
  <tei:body>
   <tei:p>
    ﻿
   </tei:p>
   <tei:p>
    ﻿Krakovský vojvoda Ján Sobieski svolal vojská do boja proti Turkom.   Plukovník Gregor Tomajka viedol svoj jazdecký pluk podľa predpisu ku   Dnestru. Sťa dlhočizný had tiahlo vojsko v oblaku prachu, cestou,   vinúcou sa rozsiahlymi pastvinami, na ktorých dosť husto boly   roztratené brezy, tu i tu i smreky a skupiny topoľov. Poludňajšie   slnko s belasého neba nemilosrdne pálilo na strakaté rady, ktoré boly   najrozmanitejšie ošatené a vyzbrojené. Pestrily sa medzi   panciermišišakmi poľské a tatárske čiapky a červené, zelené kontuše i   dolomány. Diví, nemilosrdní chlapi zunované viseli na chlpatých   koníkoch. Niektorí z nich vliekli ku koňom pripätých, zajatých   Turkov, Tatárov i Rusov, ba i ženy. Často boly tieto obete poškvrnené   i krvou, čerstvou alebo už sčernetou, ktorú bolo vidno či na ich   handrami krytých chrbtoch a ramenách, či na bledých, rozstrapatenými   vlasmi zpolovice zastretých tvárach. Vojsko robilo huk, smiešaný z   klepotu podkov, štrngania zbraní, zo stenania a nárekov, ako i zo   šumu rečí mnohých ľudí. Lúkou, bokom od vojska, poberala sa napred na   bystrých koňoch tlupa dôstojníkov, medzi ktorými bol i plukovník   Tomajka. Vysoký, silný ten muž sedel na veľkej čiernej paripe,   pokrytej karmínovou šabrakou. Pri boku visela mu na dlaň ši- 237
   </tei:p>
   <tei:p>
    ﻿roká šabľa, za pásom mal pištole a na chrbte luk. V panovitej,   opálenej tvári vynikal ostrý, orlí nos, zpod ktorého visely mu okolo   úst až na prsia rozstrapatené dlhé fúzy, zpomedzi ktorých   prebleskúvaly ostré, biele vrchné zuby. Jeho smelé, čierne oči   pichaly ani šidlá. Medzi rečou často poskubáva si žilnatou rukou   fúzy. Na piatichšiestich dôstojníkoch okolo neho strakately sa   rozmanité, väčšinou veľmi obdraté háby. Boli to mužovia voskrz divých   pohľadov, surových rečí, na ktorých vidno bolo, že od rokov je ich   povolaním trýznenie a zabíjanie ľudí, zboj a vražda bez príčiny. Tých   ľudí nedojalo nijaké ľudské úpenie. Do týchto radov zanášal vetrík z   neďalekej viesky poludňajšie zvonenie. Mnohí mužovia znenazdania   sňali čiapky a križovali sa. Jeden kozák, neďaleko od plukovníka,   modlil sa a pri modlení ťal nagajkou Turka, o koňa priviazaného, po   oholenej hlave. Turek vydával zo seba zvuky ako poranený zver.   Plukovník so svojou družinou poduril kone i dobehli za chvíľu ku   dvorcu na kraji dediny, v ktorej zpod rozkošatených stromov vyzeraly   ošarpané chalupy ako kurčatá zpod kvočky. Tomajka so svojou čatou   vrazil do širokého, nečistého dvora, ktorý s jednej strany susedil s   rozľahlou záhradou, na kraji ktorej stál väčší drevený dom s   pavlačou. Splašené kury a husi utekaly na všetky strany, dve teľatá,   opierajúc sa o rozostavené predné nohy, dívaly sa zadivené na   jazdcov. Svorka psov, vyjúc a brešúc, vyskakovala okolo koní. Zo   stajne vybehla čeľaď a v záhrade zjavila sa zavalitá postava pána   Zborowského, do- 238
   </tei:p>
   <tei:p>
    ﻿máceho pána, ktorý mal okolo tela obviazané staré vrece, na rukách   natiahnuté hrubé, otrhané rukavičiská a držal v jednej ruke sito, či   masku proti včelám. Obrastený bol ani medveď a vítal vojakov hlasom,   ktorý upomínal na bručanie toho zvera. — Á, pán Kazimír zdravý a vždy   usilovný včelár! — zavolal Tomajka, schádzajúc s koňa. — Vitajte,   páni, rád som, že vidím ľudí, ktorých môžem počastovať svojou   medovinou. I uhorského sa nájde súdok. Len sa dnu, páni, — bručal   Zborowski a hneď zvolal hromovým hlasom: — Julián, Miško! — Pritom   trhal vrece so seba a odhodil rukavice na zem. Pribehol sluha Miško,   ktorý sosbieral veci a kráčal k nemu rýchle jeho syn Julián s knižkou   v ruke. Julián bol asi päťadvadsaťročný, atletický mladý človek, na   ktorom plátenný kabátec skôr prezradzoval, ako zakrýval mohutnosť pŕs   a svalstva. Nad červenými perami rozrastaly sa mu už čierne, mäkké   fúziky. — Môj chlapec Julián, od nebohej Jadvigy, pán Gregor, —   predvádzal ho Zborowski. — Podarený junák. A čo s knižkou, a nie so   zbraňou?! Julián, hanbi sa, — káral Tomajka. Dôstojníci podávali ruky   Zborowskému a Juliánovi, ktorý trochu haneblive poznamenal, že   Ovídiove Metamorfózy neskazily natoľko jeho sily, že by nevládal   šabľou krútiť. Zborowski zavolal: — Pán plukovník, daj mu svoju   šabľu, uvidíš, že ti ukáže taký kúsok, aký nik z vás neurobí za ním.   Oficieri sa pohŕdlive usmiali. — Čo také šteňa! 239
   </tei:p>
   <tei:p>
    ﻿— zabručal vyhúknutý, bradatý Obrtáč, namrzený i preto, lebo ho   klinec v čižme pichal. Tomajka vytiahol svoj široký meč. — No, ani ho   neudvihneš. Chyť ho do obidvoch rúk. — Julián sa zapálil, a držiac   Ovídia v Ťavej ruke, vzal mečisko do druhej a krútil ním ani   prútikom. Obďaleč stál do zeme zabitý dosť hrubý kôl s parohmi, na   ktorom sušievali hrnce. Julián švihol mečom a šikmo ho preťal, ani   keby bol z tvarohu. — Do Paroma! No, pán Čakloš, urob to, — zavolal   zadivený Tomajka k červenolícemu, zavalitému dôstojníkovi v zelenom   kontuši. ■— Ak to urobíš, dostaneš tie pištole pašove. — Dôstojník   vytiahol svoj meč a z chuti zaťal do pňa klátu. Dobre zaťal, ale jeho   meč ani do polovice dreva nevnikol. Namrzene vytiahol železo. — To   nie robota pre vojaka, ale pre sedliaka. — Kto vie rúbať, vie zaťať i   do smreka. Páni, to je to, treba sa cvičiť, -—- zavolal, ako keby sa   ospravedíňal, Zborowski. — Môj Julián vie nielen knižky čítať, —   nenadarmo bol tri roky v Krakove na vysokom učení, — ale pozná i   vojenské zábavky. Veru tak! Najprv odtínal haluze, dnes pretne i   hrubý kôl. Ale vy len medovinu piť a Turkom hlavy pretínať! A to je   len ruvačka. Veru tak. — To je ešte nie všetko vedieť rúbať. Vojak   musí toho viac vedieť. A strieľať vie? Há? — kričali dôstojníci. —   Veru hádam, že vie, — chválil sa Zborowski. Julián nie bez   rozpačitosti hľadel na otca, mihajúc mu, aby nehovoril už o ňom.   Zborowski pýtal od Tomajku luk. Vrabcov a strák bolo na stromoch   240
   </tei:p>
   <tei:p>
    ﻿dosť. — No, Julián, tú straku s toho topoľa, nože ju sober, —   ukázal Zborowskinavrch topoľa, asi30—40 krokov vzdialeného. Julián   chytil ťažký luk, položil naň šíp, a len tak ako mimochodom, ani   nemieriac, spustil. Straka prestrelená spadla. — No, pán Obrtáč, —   zvolal Tomajka na starého šľachtica, — čo povieš na to? Urobíš to?   Veru vás ten chlapec všetkých zahanbí! Starý bradáč Obrtáč vychytil   luk z rúk Juliánových, a obzrúc sa po strake, videl jednu na susednom   topoli a tiež ju istou rukou sostrelil. — No, aspoň tu je naša česť   ratovaná, — poznamenal Tomajka, kráčajúc s dôstojníkmi do záhrady.   Zborowski ich zasa zastavil. — Dobre, dobre, strieľať viete, ale   ktorý vie tak strelke vyhnúť ako Julián, há? — zabručal zasa. — Ako   to, strelke vyhnúť? Na koni, pešo? — pýtali sa zvedave dôstojníci. —   No, pán Obrtáč, stavíte sa, že ani jedna vaša strelka z piatich   nezasiahne Juliána, ani len na tridsať krokov vzdialenosti? — Čože?   Nezasiahne? Rozstrieľam ho ani svätého Sebastiána, škoda chlapca! —   Hohoho, — smial sa Zborowski, že sa mu až tučné brucho triaslo. —   Skiiste to. Julián, dones štít! — Julián nevďačne odišiel do domu a   doniesol o chvíľku neveľký, okrúhly, turecký štít. Dôstojníci zastali   zvedave, keď Julián odbehol od nich na nejakých 30 krokov. — No,   ukáž, čo vieš, starý Tobiáš, — ponúkol Tomajka Obrtáča. Obrtáč sa   rozkročil, napäl luk a spustil: šíp zahvižďal. Julián sa hodil ako   blesk 16 Z dávnych časov. 241
   </tei:p>
   <tei:p>
    ﻿na zem. Šíp preletel ponadeň. Dôstojníci sa zasmiali. — Tobiáš,   slabý si ty majster. Tak sa zdá, nedokážeš mnoho. Posmech! — Obrtáč   fučiac naložil druhý šíp na luk a spustil, mieriac teraz na zem.   Julián odskočil nabok. Šíp preletel popri ňom. — No, toto je potrest,   škandál, — hromžil zahanbene Obrtáč. Zborowski sa zasmial, že len tak   dunelo, Tomajka sa díval na scénu so zamračenou tvárou. Tobiáš   vystrelil ešte tri razy a šípy odrazily sa od štítu, neuškodiac   Juliánovi, ktorý si bol zasa na zem ľahol a stúlil sa tak za štít, že   ho vôbec nebolo možno trafiť. — No, pán Kazimír, toho chlapca si ja   vezmem so sebou. Ten je tak vycvičený, že je majstrom nad majstra. A   neboj sa oň, dám naň pozor, — obrátil sa Tomajka na Zborowskébo.   Zborowski sa zamračil, zdal sa naraz o desať rokov starším. Drmal si   za chvíľu bradu a potom riekol: — Vidím, pán plukovník, že som sa   namal Juliána dosť. Jeho povolanie je, aby bol vojakom. A čo má   robiť? Turek ide na nás, nemôže sa skrývať za otcov chrbát. Julián,   synak, pôjdeš. Naučil som ťa všetko, čo som vedel. Nuž choď. Julián   stál so sklopenou hlavou i vzdychol. — Pôjdem. — Potom razom zdvihol   hlavu a bystro pozrel okolostojacim do očí. Zborowski počastoval   družinu hojne a potom sa odobral od syna. Julián kľakol a otec ho   požehnal. Roky boli spolu a v spoločnej robote i učení, čítaní,   srdcia im boly srástly, i bolela ich rozluka veľmi. Keď odchádzali,   vyprevadil ich Zborowski pred 242
   </tei:p>
   <tei:p>
    ﻿bránu a dlho vypínal ramená za synom: — Vráť sa mi, synak môj,   neopúšťaj starého otca! Juliánova duša, naplnená žiaľnou túžbou za   otcom a černookým dedinským dievčaťom, bolestne sa zmietala v   spoločnosti vojakov, ktorých hlavným životným cieľom bolo ukojenie   svojich zverských pudov. Podvečer prišiel pluk do veíkej dediny, v   ktorej naprostriedku stál šumný a rozľahlý šľachtický kaštieľ vo   veľkej záhrade. Prechádzajúce kone trhaly lístie so stromov.   Oficierov pred kaštieľom privítal pán Vladislav Zimowski so svojou   peknou, ružolícou paňou, ktorá sa vždy usmievala, ukazujúc biele   zúbky a chutné jamôčky na lícach. Držala sa rukami ramena svojho   Vlada a veselo vítala a odvrávala dôstojníkom, ktorí žiadostivé   hľadeli na ňu. Tomajka, pokloniac sa hlboko, bozkal lem jej rúcha. —   No, pán Zimowski, nejdeš s nami na Turka, neopustíš peknú paniu?!   Zimowski, mocný, vysoký mladý muž, sa zamračil. Pekná pani Agnesa   zašvitorila: —- Nepustím ho, veď sme sa len pred troma týždňami   sobrali. — No, nie mu náhlo takú holubicu opúšťať, — zabručal Obrtáč.   — Počká, dokiaľ Turci prídu po ňu, však Vláďa! — zakričal pán Ján   Galecký vysokým, príjemným hlasom. — Už sa i okolo nás ukazujú Tatári   a Mongoli. Dvoch doviedli včera naši kozáci. Takí sú mrzkí! 16*   243
   </tei:p>
   <tei:p>
    ﻿Také oči majú, — smiala sa pani Zimowská, ukazujúc šikmo prstíkmi   na oči. Oficieri sa obzreli jeden na druhého. Tomajka žilovatou rukou   potrhol fúzy. — Ktorýchsi i my máme. Čakloš, nože vyspovedaj tých   chlapov, čo má pán Zimowski. Julián sa cudzo cítil medzi tou chasou.   Nespustil očú s pani Zimowskej. Zdala sa mu takou peknou, nevinnou,   takým šťastlivým dieťaťom. Okolo ušú a na tyle sa jej tak milo   kučerily pobelavé vlásky! Oči sa im vše stretly. Obidvaja ich   sklopili. Pani Agnesa držala ružu, krásnu červenú ružu v ruke.   Rozpustile ju vyhodila ponad dôstojníkov a zvolala: — Kto ju chytí,   bude večer mojím gavalierom, — a smiala sa. Ruža letela a v letku ju   uchytil najbližšie stojaci Tomajka. Julián pozrel na paniu, zamračila   sa, a ešte väčšmi zamračil sa pán Vladislav. — Páni, poďme, — zavolal   a ukázal smerom na kaštieľ. Dôstojníci blahoželali Tomajkovi a   závideli mu šťastie, Julián neriekol nič, len pozrel tázave na pani   Zimowskú. Oči sa im zasa stretly a tentoraz ich nesklopili. Od večera   do rána je nie dlhý čas, len niekoľko hodín. Večer dôstojníci   hodovali vo veľkej dvorane kaštieľa. Pán Zimowski a jeho žena uctili   obrancov vlasti. Pri dlhom stole, ktorý bol založený jedlami, ovocím   a nápojmi rozličných farieb v kryštálových a kovových nádobách,   sedelo panstvo. Sieň bola 244
   </tei:p>
   <tei:p>
    ﻿osvetlená sviecami, rozostavenými hromadne v strieborných   svietnikoch na stole, následkom čoho osvetlený bol len stôl, ostatné   čiastky dvorany zostaly v polotme. Naprostriedku dlhého stola sedel   Tomajlsa, pri ňom ružová pani Agnesa, vo svetložltých hodvábnych   šatách, s krásne učesanými pobelavými vlasmi, okrášlenými perlami. Na   obnaženej hrudi blýskal sa jej diamantový kríž. Oproti nim sedel pán   Zimowski v tmavobelasom vyšívanom kabáte. Veselil sa, dvorana sa   ozývala smiechom a hlasným hovorom, výkrikmi a štrngotom skleníc a   kovových nádob. Tomajka zabával svoju susedku a pán Vladislav sa   smial na jeho rozprávkach, že mu bolo vidno všetky zdravé zuby v   ústach nakoleso otváraných. Julián, sediaci šikmo oproti Zimowskej,   zabudol myslieť na ustaraného otca, ktorého bol videl v duchu chodiť   z izby do izby, naťahujúceho bradu a vzdychajúceho za synom. Víno   rozohnalo mračná jeho duše. Tomajka často hľadel túžobne na bielu   hruď, okrášlenú diamantovým krížom. Zrazu sa obrátil k obsluhujúcemu   kozákovi a riekol mu ticho: „Pošli mi sem Rovenku.“ Kozák odišiel a   Tomajka zabával ďalej krásnu, usmiatu paniu, ktorá, vše ukrútiac   chlebové guľky, hádzala ich mäkkou rúčkou na svojho muža, ktorý jej   žartovne hrozil prstom. Tomajka pretrhol rozhovor a riekol   prikročivšiemu k nemu malému, bradatému mužovi s veľmi drobné   svraštenou tvárou a pichľavými červenými 245
   </tei:p>
   <tei:p>
    ﻿očima, potíšku: „Doveď sem v tichosti všetkých svojich chlapov a   postavte sa do kútov siene.“ Zlovestný krivonožec zmizol, ako   prišiel, málokto si ho všimol. Tomajka rozprával Zimowskovcom, ako   vyplatil ľublínsky starosta kupcov za zlé pištole, ktoré mu dodali,   medzi rečami dal pozor, ako sa kúty dvorany zaplnily čudnými, tichými   postavami. — Tak vypime si na zdravie najkrajšej poľskej panej, —   zavolal Tomajka a zdvihol vysoko svoj pohár, pokloniac sa pred pani   Zimowskou. Ona s vľúdnym úsmevom štrngla si s ním. Okolití vojaci   vstali a kričali: „Vivat, sláva pánom Zimowským!“ — Pán Zimowski,   premeňme svoje úlohy len na jednu noc, — zvolal Tomajka, blýskajúc   očima na krásnu ženu. — Ako to? — pýtal sa zarazene Zimowski. Tomajka   vytiahol obočie dohora, roztvoril oči a zasmial sa pohŕdlive: — Ťažko   chápeš, pán Zimowski. Ty sa ako plukovník do rána budeš zabávať s   pánmi a ja, ako pán Zimowski, pôjdem na odpočinok. Pravda, krásnu   ženu nenechám medzi vami! Rozumieš? — Rozumiem! — zareval Zimowski a   hodil kovovú kanvicu s vínom Tomajkovi do hlavy. Tomajku zalialo víno   a krv. Pani Zimowská, bledá ako smrť, skočila a vystierala ramená za   mužom, skričiac hlasom srdce prenikajúcim. Po chvíľkovom utíchnutí   nastal krik a vrava, všetko skočilo na nohy. Julián tiež vyskočil, a   pochytiac nôž, tisol sa k pánu Zimowskému. 246
   </tei:p>
   <tei:p>
    ﻿— Rovenko, — zakričal Tomajka ako zbesilý, — obes mi toho lotra   naskutku! Nastal ešte väčší huk a zmätok. Zimowski schytil nôž so   stola a postavil sa na obranu. Ale márne: šarhovia Rovenkovi ho   obkľúčili ani vlci, hodili mu na hlavu plášť a niesli ho, kopajúceho   a hryzúceho, von. Julián sa s nožom hodil na nich. Na šťastie ho   jeden z dôstojníkov zachytil a priviedol k pamäti; triasol sa na   celom tele a srdce mu stískal žiaľ a rozochvenie. Pani Zimowskú   odnášali zamdletú. V tom hurte sa ozval hlas stotníka, pána Jána   Galeckého, ostrý a vysoký, prerážajúci vravu: — Pán plukovník   Tomajka, Zimowski je náš domáci pán a moja rodina. Vypovedám ti   službu! Zajtra sa budeš so mnou biť na život a na smrť! — Viacerí   dôstojníci zavolali: — Bravo! Dobre, Galecký, neopúšťaj rodinu!   Tomajka, ktorému sa cedila krv dolu tvárou, zakričal: — Bude sa s   tebou biť kat. Dajte mu sto úderov knutou. Chyťte ho! — Nastal pohyb   a Galeckého vyviedli. Tomajku jeho najbližší oficieri zaviazali a   odviedli. Ostatní si posadali zasa k stolom, a rokujúc o udalosti,   robili si posmech a pili ďalej. Čo tým bola jedna zničená rodina!   Julián, rozrušený do duše, odišiel von do záhrady. Mal pocit boháča,   ktorý naraz utratiac všetko, bol vtisnutý do života najohyzdnejších   žobrákov. Pred svitaním počul z jedného obloka neľudské, srdce   prerývajúce štkanie a ston, i pozrel cezeň do izby. Bola to čeľadná   komora. Na holom stole ležala mŕtvola pána Zimowského a nad ňou stála   247
   </tei:p>
   <tei:p>
    ﻿jeho pani, krásna Agnesa. Vlasy mala rozstrapatené, krásne háby   potrhané visely s nej. Bozkávala zmeravené ústa mužove a jej biele   mäkké prstíky hladily mrzkú červenú ryhu na jeho hrdle. Hladila mu   studené ruky a kládla si ich na svoju teplú hruď: nechcely ožiť.   Julián hľadel na ňu a bolestne zalomil rukami. Oči sa im stretly   zasa: nepoznával ju, bola úplne premenená a ona sa dívala naň; dívala   sa roztvorenými očami-ústami: nepoznala ho. Juliánovi sťahovalo hrdlo   a potlačil kliatbou vzlyknutie. Šiel zastávajúc záhradou, nevedel, čo   robiť. Naraz počul jednotlivé, tichšie údery na zvon a potom cenganie   na ranné modlitby. Zastal a počúval, potom sa prežehnal a utekal do   fary. Porozprával ustrnutému kňazovi hroznú udalosť, úplnú opustenosť   nešťastnej panej a zdivočenosť tej hordy. Mladý kňaz si vzdychol,   obrátil svoj zrak na obraz Ukrižovaného, vzal na seba albu a štólu,   zavolal so sebou svoju matku a kráčal do domu, kam ho volalo srdce a   nádej pozdvihnutej duše. Ráno vrešťaly trúby, svolávajúc vojsko clo   radov. Dôstojníci rovno od hodových stolov sadali pod stromami na   vydýchnuté kone. Keď už všetci sedeli v sedlách, kráčal z kaštieľa   Tomajka s poviazanou hlavou a za ním išiel Julián. Tomajka kráčal   pomaly, hľadiac do zeme. Vysadol na svojho čierneho nepokojného koňa   a obzrel sa do kruhu. Díval sa ostro, majúc ako diabol v srdci zlosť   a nepokoj, a tí tvrdí mužovia okolo neho klopili pred ním zraky ako   zostrašené deti. Vtedy 248
   </tei:p>
   <tei:p>
    ﻿priskákal na bielom koni stotník Galecký, úplne zdravý a čerstvý   pred neho. — Pán plukovník Tomajka, pamätaj, čo si mi dlžen.   Šľachtica knutou nepokutujú. Zaplatíš i za to. — Medzi oficiermi   nastala prisviedčavá vrava. Tomajka sa díval zpod obočia na   Galeckého. Videl okolo neho so desať oficierov odhodlaných neopustiť   ho, i pohol svojho koňa. — Z cesty, chlapče. Vidím, že sa ti nič   nestalo. Sídeme sa. Teraz vymeníme si životy za turecké. Uvidíme,   koľko nám vydajú. Napred! Dôstojníci umíkli. Bolo im milšie, keď sa   nemuseli do vecí miešať. I zavolali všetci: — Napred, napred! — a   pohnúc sa na vyskakujúcich koňoch, rozišli sa ku svojim oddielom.   Galecký, odchádzajúc, zavolal ešte: — Krakovský vojvoda urobí pravdu,   pán plukovník! — Mne rozkáže ten, koho chcem poslúchnuť, — zabručal   Tomajka, drgnúc plecom. Napoludnie došiel pluk do nejakej obce nad   Dnestrom. Tomajka svolal dôstojníkov a dal im rozkazy. Zavolal potom   Juliána, a vezmúc so sebou ešte niekoľkých jazdcov, odrazil s nimi na   juh. Po polhodinovej jazde prišli do riedkeho lesíka, v ktorom na   čistine bola osada asi päťdesiatich chalúp, medzi ktorými v záhrade,   ťahajúcej sa až k Dnestru, bol väčší, úhľadný drevený domec. V   záhrade rástly staré rozvetvené stromy, medzi nimi tiahol úzky   vychodený chodník až k brehu rieky, ktorej šumenie počuť bolo až do   domu. Tomajka sosadol so svojím sprievodom vo dvore. Vošli do   predsiene, kde im pribehla v ústrety, okrem sluhov, i vysoká, štíhla   pani v dlhých tma- 249
   </tei:p>
   <tei:p>
    ﻿vých, až dočierna hrajúcich karmínových šatách zo zamatu. Na hlave   nemala okrem bohatých čiernych vlasov, zriadených do pekného účesu,   nijakej okrasy. Tvár jej bola bledá, oči veľké, gaštanové, dívaly sa   smutno, tázave. Bola ešte mladá, ale vážnosť tváre a vystúpenia   tvárily zrelší vek. Keď shliadla za Tomajkom Juliána, stíšila krok, a   spytujúc sa očima Tomajku, kto je to s ním, podala mu ruku. Tomajka   ju oblapil a bozkal na líca, ktoré sa zalialy tmavou červeňou. — To   je môj adjutant, Julián Zborowski. Zostane niekoľko dní tuná. — Pani   sa dívala s nesmelou výčitkou na Tomajku, ktorý, hodiac rukou, išiel   do izby. Julián pristúpil k nej a bozkal jej, hlboko sa zohnúc, kraj   šiat. Pani sa obzrela, a keď nevidela nikoho, priložila ukazovák na   pery, prikazujúc mlčanie, a potriasla hlavou. Tichým, milým hlasom mu   riekla: „Vítam vás“, — i odbehla. Pri obede, ktorý spoločne strávili   v izbe, hojne vystrojenej rozličnými, asi z lúpeže pochádzajúcimi   predmetmi, Julián sa dozvedel, že pani sa volá Jela a že je   Chorvátka. Pri celom obede ju Julián neoslovil ani raz a ona si ho   tiež nevšimla. Shovárala sa len s Tomajkom, ktorý viedol celý   rozhovor. Po obede ju Tomajka, hoci sa vzpierala, oblapil a bozkal,   čo na Juliána podivne zle účinkovalo. Bol by býval hotový Tomajku   odsotiť, keď videl jeho natískanie sa. Tomajka to zbadal a zmeral ho   opovržlivé, uškľabujúc sa. Keď Jela odbehla z izby, čo urobila tak   skoro, ako mohla, prešiel Tomajka raz, — dva razy po chyži a zastavil   sa potom pred Juliánom. — Počuj, Julián, — hovoril mu, hľadiac mu   250
   </tei:p>
   <tei:p>
    ﻿ostro do očú, — ja musím ísť každý deň do tábora ku svojmu pluku a   ty zostaneš tu a dáš pozor, aby sa Jele nič neprihodilo. Máš v osade   so sto kozákov, daj pozor, aby sa ti Tatári sem nedostali. Vybral som   na tú úlobu teba, lebo si mladý, šikovný a neopíjaš sa. Viem, že sa   ti tá žena páči a preto dáš na ňu pozor. Ale jedno ti hovorím:   nedotkni sa jej, nielen rukou, ale ani rečou, alebo pohľadom. Lebo   len dotiaľ žiješ. A nielen ty, ale i ona. Rozumieš? Julián zamračene   hľadel na Tomajku. I mnoho záhadného videl v celej veci, i nevedel   ešte tvárou klamať úctu, keď cítil odpor. — Pán plukovník, prevezmem   úlohu, ktorú mi ukladáš, dám pozor na paniu. Ale tak tu byť s ňou,   ako dráb, ani sa s ňou neshovárať, to nemôžem. — Ja ti nezakazujem   shovárať sa s ňou, ale nesmieš hľadieť si ju nakloniť. Upozorňujem   ťa, že sú tu všetko samí verní moji ľudia, a že sa o každom tvojom   kroku dozviem. Julián odvetil: — Rozumel som. Spoľahni sa na mňa.   Myslel si, že tú smutnú ženu do nešťastia nedonesie, bude zachádzať s   ňou ako so svätou na oltári, lebo jeho mladú vnímavú dušu svojou   milotou a krásou dojala. Podvečer odišiel Tomajka s Juliánom a s   niekoľkými kozákmi na obchôdzku, či nevidno okolo Dnestra a v okolí   osady nepriateľov. Sadli na čerstvé kone, dobre vyzbrojení, a išli.   Mali so sebou i luky, lebo Tatári väčšinou lukmi strieľali, 251
   </tei:p>
   <tei:p>
    ﻿pištoľami nebolo možno ubrániť sa im. Keď vyšli z osady, poslali   kozákov ako predné stráže dookola a sami zostali s niekoľkými chlapmi   v malom hlúčku. Zašli nejakú štvrťhodinu za obec, keď’ pricválal k   nim kozák, že zazrel na brehu Tatárov. Tomajka rozkázal svolať   všetkých chlapov. Julián zhlboka vydýchol: pomyslel na otca a na   Jelu. Prešiel mu celým telom pocit strachu a zároveň netrpezlivosti   sísť sa s nepriateľom. Bol presvedčený, že musí zle pochodiť: alebo   ho zabijú, alebo zajmú. Jedno to, len nech sa všetko rozhodne čím   prv. Kozáci roztratene jeden za druhým prichádzali, tľtek nebol   možný, preto Tomajka stiahol svojich chlapov do príhodnej skupiny   stromov, kde bolo možno kryť sa pred tatárskymi strelami, a posla!   dvoch najprebitejších pre pomoc do osady. Netrvalo dlho a padlý   ojedinelé strelky. Zarážaly sa do stromov s podivnými zvukmi. Julián   v netrpezlivosti vystrelil niekoľko šípov, možno i s úspechom, lebo   bolo počuť bolestné zavytie skoro zakaždým. Po niekoľkých minútach   naraz ozvalo sa so všetkých strán revanie „Allali il Allah“ a rota   divochov vrhla sa na nich so všetkých strán s mečom v ruke. Tomajka   nie bojazlivé, ale opatrne kryl sa za svojich ľudí i bránil sa s   chladnou rozvahou. Julián naraz cítil sa ako doma, keď sa s otcovými   kozákmi a s otcom cvičili na potýčku. Svojím ťažkým, ostrým mečom   skoro každým bodnutím a seknutím srazil muža. Tých sprostých,   necvičených ľudí, ktorí temer voslep sekali okolo seba a ktorí   252
   </tei:p>
   <tei:p>
    ﻿ho napádali, zabíjal ľahšie, ako bol odrážal otcových skúsenejších   kozákov. Bleskom zazrel nekryté miesto a jeho meč v tom mihu bol v   ňom. Ťal ich do chrbtovej kosti, keď ich mal odzadu, a bodol do hrdla   alebo do tváre, keď ho napadli odpredu. Za krátke dve-tri minúty   zostal sám: neopovážil sa napadnúť ho ani jeden. I vrhol sa teraz on   na tlupu piatich-šiestich mužov, čo dorážali na Tomajku a jeho   kozákov, z ktorých už niektorí ležali na zemi. Bolo na čase, lebo   Tomajka, už ťažko vydychujúc, viac mechanicky ako účelne máchal okolo   seba mečom. Julián rozbil Tatárov okolo Tomajku ako učiteľ zlých   žiakov. Plukovník si vydýchol a díval sa s podivením na Juliána: zdal   sa mu nie ako človek, ale akýsi iný, mocnejší tvor. Cítil v duši, že   Poľsko bude mať v ňom slávneho vojaka. Tomajka bol rodom Litvan a   vojak od svojho šestnásteho roku. Jeho mravné presvedčenie bola   bezpodmienečná sebeckosť a opovrhovanie všetkým, čo sa netýkalo   doprosta jeho osoby. Na vieru, česť, vlasť, rodinu nedal nič. Poliak   mu bol možno ešte protivnejší ako Turek, lebo mu všade v ceste stál a   nemohol ho zabiť alebo ozbíjať ako Turka. Na Juliána díval sa teraz   so zadiveným prekvapením. Nemohol necítiť istú vďačnosť oproti nemu,   ale tá bola silne pomiešaná so závistnou nenávisťou. Čo z Tatárov   zostalo, rozutekalo sa a kozáci s divým rykom uháňali za nimi.   Tomajka dostal dlhé, nehlboké seknutie cez tvár a niekoľko úderov po   ramenách: prilbou a pancierom krytá hlava a trup boly neranené.   Julián cítil niekoľko tupých úderov na sebe, ale neprerazily mu ani   kožu. Po- 253
   </tei:p>
   <tei:p>
    ﻿obzerali miesto boja a svolali píšťalami svojich ľudí. Traja   kozáci boli zabití a viac-menej poranení skoro všetci. Tatárov ležalo   na zemi so dvadsať, ostatní ušli. Ranených Tatárov kozáci dobili.   Sohnali kone; pokládli na ne korisť a pobrali sa veselo domov. Zabití   druhovia im nerobili mnoho žiaľov; priviazali ich na kone a odviedli   na kresťanský pohreb. Tomajka nepovedal Juliánovi ani slova. Tomajka   musel pre rany zostať niekoľko dní doma. Dával pozor na Jelu a   Juliána; keď boli spolu, pozoroval ich úkosom, takže sa len tu i tu   pohľadom pozdravili. Popoludní obyčajne prišlo niekoľko dôstojníkov   na návštevu a vtedy sa pilo bez miery. Julián v takéto časy chodil s   kozákmi na pohon na Tatárov. Jedného dňa popoludní neprišiel nikto a   Julián zostal doma s Tomajkom. Sedeli v Jelinej izbe, ktorá, neveľká,   mala dva zamrežované obloky do záhrady a bola skoro celá vyložená   tureckými kobercami. I steny, okolo ktorých sa tiahly široké, nízke a   mäkké turecké pohovky, boly kryté krásnymi perzskými a turkestanskými   kobercami a čiastkami šatstva. V izbe boly ešte slonovinou vykladané   taburetky a v dvoch kútoch truhlice s klenutými vrchnákmi, pántmi   okutými, obtiahnuté jedna zeleným a druhá červenožltým brokátom.   Tomajka sedel po turecky na pohovke a díval sa s pohŕdlivým úsmevom   na Juliána. — No, ty hrdina, zaslúžiš, aby som ťa odmenil za tvoje   junáctvo. — Julián nevoľne a zadivené potriasol 254
   </tei:p>
   <tei:p>
    ﻿hlavou, lebo vycítil zreteľný posmech v Tomajkovom hlase. —   Nežiadam si nijakej odmeny, — odvetil chladne. Jela sedela na rozkaz   Tomajku pri ňom a Julián stál neďaleko dverí, zakrytých hrubou   záclonou. Tomajka chytil Jelu okolo drieku a začal ju oblápať a   bozkávať. Julián sa tak cítil, ako keby sa všetky útroby obracaly v   ňom; mimovoľne pokročil ku Tomajkovi, aby Jelu vyslobodil z jeho   náručia. Jela sa bránila, až soskočila s pohovky. Tomajka vyskočil za   ňou. — Pane, ak ma budeš ďalej pobaňovať v prítomnosti druhých,   zabijem sa, prisahám ti na živého Boha a na svätú Bohorodičku! —   zvolala Jela tichým, ale od vášnivého rozčúlenia trasúcim sa hlasom.   — Pán plukovník, dovoľ, aby som sa vzdialil, — prosil Julián. —   Hahaha, ani reči o tom! Tak by mi celá zábavka nebola nič hodna. Len   počkaj, nebuď taký náhlivý, — smial sa Tomajka a sadol si zasa na   pohovku. Jela stála pri obloku a dívala sa nepovedome do záhrady, len   vlniaca sa jej hruď poukazovala na jej rozochvenie. Y izbe nastalo na   chvíľku ticho. — Jela, sobleč sa, — riekol Tomajka, ako keby   najobyčajnejšiu vec žiadal od nej. Jela vydýchla hlboko, zastenala a   nehla sa. — Jela, sobleč sa, hovorím ti; celkom sa sobleč, — hovoril   Tomajka hrozivé. — Pre Boha ťa prosím, pán plukovník, dovoľ, aby som   odišiel, — riekol Julián a prikročil ku dverám. Tomajka skočil na   nohy a zachytil ho za 255
   </tei:p>
   <tei:p>
    ﻿kabát. — Neopováž sa odchádzať, tu zostaň, lebo zle pochodíte   obidvaja. A ty, Jela, sobleč sa donaha, lebo ak neposlúchneš, dám   tohto šľachtica pred tebou knutou zabiť. Rozmysli si dobre, či   neoľutuješ, keď ho počuješ kričať o zmilovanie! Jela sa hodila pred   Tomajkom na kolená a oblapila jeho nohy: — Pane, daj ma zabiť a   nežiadaj tej pohany odo mňa. Julián sa nemohol viac zdržať. — Pán   plukovník, čo ty robíš, je nehodné šľachtica. Pre mňa rob so mnou, čo   chceš, ja sa na takéto trýznenie dívať nebudem; —- i vytrhol sa mu a   išiel do dverí. — Počuj, ty šľachetný rytier, ak sa nevrátiš a   nebudeš sa na jej nahú krásu dívať, dám ju pred tebou knutou zabiť.   Tak vás mám, vy milé neviniatka. Jela, chytro dolu tie šaty! — i   posotil ju do chrbta. Jela zakryla rukami tvár a štkajúc hodila sa na   zem. Julián stratil rozum, skočil na Tomajku, chytil ho za prsia a   potriasol ním: — Podlý pes, nemuč tú ženu. A prečo nás katuješ? Čože   ti urobila? — Tomajkovi celá scéna robila diabolskú radosť, i   zavolal: — Gavril, Gavril! — Vošiel kozák a zastal pri dverách. —   Zavolaj šiestich mužov a zostaň s nimi vonku, kým vás nezavolám. Na   rozhorčení Juliánovom a Jelinom zúfaní smial sa z plného hrdla. — A   teraz vám hovorím ostatný raz, poslúchnite, lebo vás dám obidvoch   jedného pred druhým premieňave knutou biť, dokiaľ bude trochu duše vo   vás. Jela sa zdvihla a hodila na Juliána dlhý pohľad: ziífalý,   prosiaci o zľutovanie, plný studu — a lásky. 256
   </tei:p>
   <tei:p>
    ﻿Julián zdvihol ruky, prosiac: — Svätá Panna Mária, vezmi mi svetlo   očú! Zmiluj sa! Jela shodila so seba vrchnú šatu a stála v bielej   košeli. Zablysly sa jej biele okrúhle ramená, a ako padala jej košeľa   dolu, zjavovala sa jej panenská hruď, jej štíhly driek a rozkošné   boky. Obrátila sa stranou ku Juliánovi a strhla vlasy, ktoré zakryly   jej božskú nahotu až po kolená, nechávajúc len tu i tu prebleskovať   bielosť mramorovej kože. Julián sa díval na čudesný obraz ako   vyjavený: Jelina trasúca sa postava odrážala sa od pestrého koberca,   na stene visiaceho, mihajúc sa v lúčoch slnka, padajúcich na ňu cez   záhradný oblok. Smejúci sa Tomajka, držiac ruky na bedrách, zvolal:   -— No, Julián, nie je to krásne? A teraz pakuj sa! Jela, obleč sa. —   0 chvíľu riekol naraz zamračene: — Viem toho teraz už dosť. Julián   zvolal: — Oh, oh, — a chytiac sa za hlavu, ušiel ako šialený. Tomajka   si zasa sadol na pohovku, a drmajúc si dlhé fúzy surovou rukou,   rozmýšľal. Druhého dňa odišiel Tomajka do táboru. Julián hľadal   spôsob, ako by sa s Jelou sišiel bez svedkov, a našiel ho. Vedel, že   ráno chodieva sa prechádzať do záhrady, i odišiel včaššie do poľa, a   plávajúc dolu Dnestrom, doplával potom medzi kríky, pred ktorými o   takom čase bývala. Tam ju čakal, i prišla. Zazrela ho zďalej a zľakla   sa, ale prišla, obzerajúc sa na všetky strany, k nemu. Zvolala: —   Preboha, Julián, so životom sa hráš! 17 Z dávnych časov. 257
   </tei:p>
   <tei:p>
    ﻿— Ty ctnostná pani, chcem ti povedať, že ťa držím za svätú   mučenicu a že sa moje oči tvojej krásy hriešne nedotkly. — Ja som nie   pani. — Kto si? -—Kto som? Ó, Bože, kto som! Otrokyňa som! —   Otrokyňa! — Áno. On ma zajal v tureckom tábore na Volyni pred pol   rokom. — A čo si robila v tureckom tábore? Jela sa obzrela a rýchle   šeptom rozprávala Juliánovi. — Som Chorvátka z rodu grófov   Tranjských. Bola som v kláštore na výchove u svätých sestier v   Dubrovníku. Keď sme sa odtiaľ plavily domov, zajali našu loď Turci.   Mňa predali v Stambule na trhu ako otrokyňu Selimovi pašovi, od   ktorého ma zajal on. A teraz som tu. Bada, sto ráz rada by som bola   mŕtva. Moji rodičia, moji bratia junáci! Ó, Bože, osloboď ma! — I   odbehla, tisnúc ruky na rozbúrené srdce. Julián bol touto rozpravou   omráčený. Otrokyňa! Celé jej okolie mu luhalo. Nie žena Tomajkova:   grófske dieťa! tJbohé dievča, z tak vysoká, tak nízko padnúť! Jela   utekala domov, cítiac väčšmi a bolestnejšie svoje poníženie ako za   celý čas svojho rabstva. Nasledujúce ráno Tomajka, sadajúc vo dvore   na koňa, hovoril Juliánovi, že mu dovoľuje voľne sa s Jelou shovárať,   lebo vidí, že začína celkom opadúvať, že je smutnejšia, ako býva, že   vädne. — 258
   </tei:p>
   <tei:p>
    ﻿Zabav ju, Julián, zabav tú holubicu. Ale pamätaj na to, čo som ti   povedal, pamätaj! — I zazrel naň zlovestným zrakom. Popoludní sa hral   Julián v šachy s Jelou. Ona sedela na pohovke a on na poduške, medzi   nimi bola na taburete šachovnica s rozostavanými figúrami. Boli v   izbe sami, ale vedeli, že na každé ich slovo strežú nepovolané uši.   Trasúcimi sa prstami pohybovali figúry a klopili oči. Cítili   nepremožiteľnú túžbu za sebou — a báli sa. Juliánove prsty dotkly sa   bielej štíhlej ruky Jelinej.Ruka cukla, ale sa neodtiahla,oči sa im   razom vhrúžily do seba, i vyčítali v nich lásku silnejšiu ako strach   pred smrťou. Padli si do náručia, pery sa im sišly a ich duše sa   spojily v nevysloviteľne blaženom zabudnutí. — Hach! •—- ozvalo sa   naraz izbou, a Jela i Julián skočili, bledí ako smrť, na rovné nohy.   Hrôza ich zmrazila až do špiku kostí, a trasúc sa i zubmi drkotajúc,   dívali sa jeden na druhého. — To je on, — zašeptala Jela sinými   ústami. Julián poobzeral sa, vytiahol nôž z pása; odchýlil záclonu na   dverách, pozrel na pitvor, ale nič nenašiel; pozreli von oblokmi:   nevideli nikoho, ani v izbe nebolo nič podozrivého. V záhrade obďaleč   videli pracujúce ženy, ináč nikde živého tvora. — Julián, nedaj ma,   zabi ma radšej ty, prv ako by som padla jemu do rúk. — Julián sa   vzmužil, a privinúc Jelu k sebe, šeptal jej: -— Neboj sa, život môj,   ak uvidíme, že inakšie nevyhneme strašnej smrti, radšej urobím sám   koniec. Idem poobzerať von, čo sa deje. Jela, zostanúc v izbe sama,   hodila sa pred obraz 17* 259
   </tei:p>
   <tei:p>
    ﻿sv. Panny a modlila sa, skloniac hlavu po zem. O chvíľu vstala a   prikročila k jednej z truhlíc, otvorila ju, a prehŕňajúc sa v   šperkoch a okrasách, vybrala zpomedzi nich malú, krátku dýku. Bol to   podivný nástroj; jeho čepeľ bola len pol stopy dlhá a tenká ako Jelin   malý prst, ale až príšerne ostrá; rukoväť mala podobnú strmeňu, lenže   bola omnoho menšia. Malá ženská rúčka sa vmestila do nej; vykladaná   bola drahokamami. Dýka bola dielo benátskeho majstra a žena ju ľahko   mohla uschovať vo svojom účese tak, že ju nebolo možno zbadať, lebo   rukoväť trčala von z vlasov podobne vrchu skvostného hrebeňa. Na   čepeľ vyryl majster slovo „Bože!“ Jela bola úplne istá, že Tomajka   videl ten bozk a že im ho neodpustí. Vedela veľmi dobre, že ju   prípadne oblapiac prehmatá, či nemá pri sebe nejakú zbraň a preto   nemohla vziať k sebe inú, ako túto, čo si do vlasov schovala. Znala   Tomajku a cítila, že sa na nich pomstí nejakým vyberaným,   neočakávaným spôsobom, i chcela mať možnosť predísť mučeniu. Celé jej   telo sa triaslo od rozčúlenia, prechádzala ju zima a horúčosť a mala   srdce také, že sa len s námahou zdržala zúfalého náreku. Julián   vyšiel von a poohchádzal dom, dvor a záhradu. Vracajúc sa, sišiel sa   s Tomajkom pred vchodom do domu. Tomajka sa mu zdal neobyčajne dobrej   vôle. Zavolal na Juliána: — Je veľmi dobrý, vhodný čas. Julián, zober   udice i sieť a choď do Koniowky a čakaj ma na člne. Budeme ryby   loviť. — Koniowkou volali zátoku Dnestra, zarastenú trstinou, v   ktorej nachádzal sa zvláštny druh chutných rýb. 260
   </tei:p>
   <tei:p>
    ﻿Julián sa bokom ostro podíval na Tomajku, nenašiel na ňom nič   podozrivého i pomyslel si, že bohvie, aký zvuk ich to nastrašil.   Odišiel s ľahkým srdcom po rybárske náradie. Tomajka vošiel ku Jele.   — Krásna Jela, dobre si sa zabávala? — spýtal sa nie bez posmechu.   Prikročil k nej a oblapil ju, pohladiac ju skutočne po celom tele,   ktoré sa silným napätím vôle Jelinej v tej chvíli netriaslo, naopak,   bolo pevné ani z kameňa, následkom kŕčovitého naprúženia svalstva. —   Dobre som sa zabávala, dosť, — riekla trasúcim sa trochu hlasom,   ktorému nevedela úplne rozkázať. —- Pôjdeme na rybačku do Koniowky,   Julián už išiel popredku a čaká nás. Sober sa a poď. — Jela pozrela   naň: — Dobre, pôjdem, — odvetila hlasom, z ktorého vyznievalo viac   odhodlania, ako to prostá odpoveď vyžadovala. — Ideme záhradou,   kráčaj popredku. Tomajka vzal so sebou luk, šípy i dve pištole do   pása. — Na čo ti toľko zbrane na rybačku? — pýtala sa Jela. — Možno,   že sa pridá i nejaká divina, na ktorú bude milo strieľať. Jela   neriekla viac ani slova, ale kráčala chodníkom záhradným medzi   stromami a kríkmi pred Tomajkom. Zdanlivá dobrá vôľa Tomajkova ju   desila, lebo celou dušou cítila, že má zlé úmysly i s Juliánom, i s   ňou. Celé telo sa jej chvelo, kolená sa pod ňou podlamovaly a zúfale   si mädlila ruky. Vše sa potkla a Tomajka ju vtedy posotil dosť su-   261
   </tei:p>
   <tei:p>
    ﻿rove, prestávajúc sa pretvarovať. — Stúpaj, stúpaj napred. Hneď   prídeme na miesto. Slnce už zapadalo a hádzalo šikmo lúče medzi   stromy a na hladinu Dnestra, od ktorého sa miestami odrážaly až   slepiac. Prišli ku brehu, na ktorom bol veľký rybársky čln, ktorý   Tomajka nohou sosotil do vody. — Skoč dnu, — kázal Jele. Jela zostala   na brehu, a prosebne složiac ruky, riekla: — Nejdem, bojím sa. Nechaj   ma tu, počkám ťa. — Z Tomajku vybúšila vášeň: pozrel divo na Jelu, a   chytiac pištoľu, zasipel: — Nejdeš? — Jela zdesene nastrkovala ruky   oproti nemu. — Idem, idem. Čo sa hneváš, preboha? — Skočila do člnka   a klesla na lavicu. Zalomila rukami a dívala sa zúfale hore riekou,   ako keby odtiaľ čakala pomoc: nikde nič nebolo vidno, len nemilosrdné   slnce sa mihotalo na vlnách. — Kam ideme, čo chceš so mnou? — pýtala   sa priduseným hlasom. — Uvidíš. Julián nám preukáže svoje umenie.   Budeš sa dobre zabávať, kým i na teba nepríde rad, — odvetil hrozivé   Tomajka, ženúc čln dolu vodou. — Čo chceš s ním, chceš ho zabiť? — Ak   nedá pozor, môže sa všeličo prihodiť. — Bože drahý, ty si vrah! A čo   chceš so mnou urobiť? — Neviem ešte. Ani ty nezaslúžiš nič lepšieho.   Klamala si ma. — A čo som ťa klamala, som ja azda tvoja žena? Som ti   sľubovala lásku, vernosť? -Ty si vedela, že ťa mám rád, že som ťa za-   262
   </tei:p>
   <tei:p>
    ﻿chránil od Turka, na rukách nosil. Pre toho biedneho Poliaka si ma   zanechala. Umrieš. — Zmiluj sa nad nami. Pusť nás svetom. Nikdy som   ťa neľúbila. Nikdy nás viac neuvidíš. Čo máš z toho, keď nás pobiješ?   — Teším sa vašim smrteľným úzkostiam. Milé mi je vedomie, že som vás   zabil. Vieš, čo je to zabiť, koho nenávidíš? — A ako nás chceš zabiť?   — Začala zdesene plakať. — Oj, mati, matka drahá, pomoc! Nikdy ťa   neuvidím! Julián, ratuj ma! — Sopäla ruky. — Neubíjaj nás! Budem   dobrá, budem ťa ľúbiť, všetko, všetko urobím, čo žiadať budeš, — i   hladila ho, kde mohla, trasúcimi sa rukami. Tomajka sa díval na ňu s   neľudskou radosťou: — Nedotýkaj sa ma! — Obzrel sa okolo a zvolal: —   Aha, tam je! — i chytil luk a priložil naň šíp. Asi na   tridsať-štyridsať krokov pred nimi bolo vidno v riedkej, zelenej   trstine na plytkej vode pri brehu kolísať sa malý člnok a v ňom   .Tuliána, ktorý ich nezbadal, lebo sa mu bokom približovali. Tomajka   zastavil svoj čln, postavil sa v ňom a napäl luk oproti Juliánovi.   Jela žalostne skričala: -—- Julián! — Julián sa prudko otočil a vtom   i pocítil bolestný úder do pleca, do ktorého sa mu zaryla strelka.   Naraz videl všetko, čo sa robí, a videl i že niet možnosti úteku:   voda bola priplytká, aby ho zakryla, a v člne nebolo možno vyhnúť   šípu. Díval sa ako bez vedomia na Tomajku so zdesenou tvárou. Tento   zaklial na Jelu: — Ty zmija! Hneď urobím i s tebou poriadok, — i   hodil druhý šíp na luk a napínal ho, stojac nad Jelou, sediacou na   263
   </tei:p>
   <tei:p>
    ﻿lavičke. Šíp už-už odletel. Vtom sa v ruke Jely čosi zablyslo a   srazilo s Tomajkovými prsami. Tomajka skríkol: — Ach! — a o chvíľu: —   haaá. Luk mu vypadol z rúk a on celý zvalil sa na prostrednú lavicu   člna, hlava mu padla na dno a ruky sa mu vyšinuly nad ním. 0 niekoľko   chvíľ hlboko vydýchol ešte raz, striasol sa a bolo po ňom. Jela sa   vyjavené dívala naň, zazrela mu v roztvorených ústach ostré biele   zuby, otočila sa a spadla bez vedomia k jeho nohám. Julián už bol vo   svojom člnku pri nich. Preskočil do veľkého člna a zdvihol Jelu.   Hladil, bozkával jej zblednutú tvár, volal, zúfal, prosil, až   otvorila pomútené oči. — Ty, ty moje blaho, môj anjel, ty si ma   zachránila. Jela drahá, neopúšťaj ma! — Čo je s ním? Žije? — pýtala   sa Jela ešte vždy s hrôzou, teraz už s očami do krajnosti   roztvorenými. — Preklala som ho. Chcel ťa zabiť! Julián ju pritisol k   sebe: — Nežije. Už nám neublíži. — Potom skočil ku Tomajkovi. Bol   celkom mŕtvy. Vytiahol drobnú dýku z jeho pŕs a potom šíp zo svojej   rany a vrazil mu ho do otvoru dýkou urobeného: — Tak, Tatár ťa zabil,   ty diabol! — Prešiel s Jelou do svojho člnka a vysotil Tomajku v jeho   veľkom člne doprostred prúdu Dnestra: vlny, žblnkotajúc a šumiac,   odnášaly svoju korisť. Julián s Jelou dívali sa za ním: kolísal sa,   kolísal a na jeho okraj zasadly dva supy. Roku 1673 v bitke pri   Chocime Ján Sobieski, vtedy krakovský vojvoda, vlastnou rukou zabral   264
   </tei:p>
   <tei:p>
    ﻿seraskierovu zástavu. Julián Zborowski slávne bojoval pri jeho   boku. Po bitke odišiel s Jelou do Chorvátska, opustiac starého otca.   265
   </tei:p>
  </tei:body>
 </tei:text>
</tei:TEI>
