<?xml version='1.0' encoding='utf-8'?>
<tei:TEI xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0" xml:id="slk1883650" xml:lang="slk">
 <tei:teiHeader>
  <tei:fileDesc>
   <tei:titleStmt>
    <tei:title>
     Dedinský jarmok : ELTeC edícia
    </tei:title>
    <tei:author ref="viaf:19713382">
     Kukučín, Martin (1860 - 1928)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     2467
    </tei:measure>
   </tei:extent>
   <tei:publicationStmt>
    <tei:p />
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Kukučín, Martin
     </tei:author>
     <tei:title>
      Dedinský jarmok
     </tei:title>
     <tei:pubPlace>
      Turčiansky Sv. Martin
     </tei:pubPlace>
     <tei:publisher>
      Kníhtlačiarsky účastinársky spolok
     </tei:publisher>
     <tei:date>
      1883
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p />
  </tei:encodingDesc>
  <tei:profileDesc>
   <tei:langUsage>
    <tei:language ident="slk" />
   </tei:langUsage>
   <tei:textDesc>
    <eltec:authorGender key="M" />
    <eltec:size key="short" />
    <eltec:canonicity key="unspecified" />
    <eltec:timeSlot key="T3" />
   </tei:textDesc>
  </tei:profileDesc>
  <tei:revisionDesc>
   <tei:change when="2025-08-21">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     Dedinský jarmok
    </tei:head>
    <tei:head />
   </tei:div>
  </tei:front>
  <tei:body>
   <tei:p>
    ﻿
   </tei:p>
   <tei:p>
    ﻿Hradskou, hadiacou sa po vysokom vrchu, vidíme letieť malý vozík.   Na ňom sedí človek s čiernou bradou, bielou, vráskovitou tvárou a   iskriacimi sa, živými očami. Nuž veď je to Aron Mendl, na celom   vidieku dobre známy človek. Ako by ho i neznali, keď od dvadsiatich   rokov len od neho kupujú zápalky a iné drobnosti, ktorý je cestujúcim   sklepom celého kraja. Len zvláštny hrkot jeho vozíka počujú ľudia, i   poznajú, že je to on. Deti už zďaleka naň volajú a obdivujú jeho   náklad. Pomenuj tohto Žida vlastným, rodinným menom, a títo ľudia   budú sa ti čudovať a spytovať, kto je to, ako bys’ im rozprával o   japonskom mikadovi. V celej dedine niet človeka (nevynímam ani pána   rychtára), ktorý by ho po mene znal. Deti ho volajú strýčikom,   dospelí strýkom. To je to! I nechže dovolí i nám pán Mendl užívať   tento názov. Strýčik sedí vo vozíku na vysokej truhlici, držiac niečo   v ruke. Bol by to azda bič, no nieto na ňom vlastného biča; bolo by   to azda bičisko, no je oblámané celkom. V rukách drží opraty —   obdratý povrázok, ktorým riadi svoju ekvipážu, staručkého koníka.   Strýčik hlboko dumá, nevšíma si malebného kraja; ba i koníka   ponecháva jeho osvedčenej zkúsenosti, popustiac mu opraty. Hlava k   prsiam svesená, oči obrátené k zemi, ktorá letkom tratí sa zpod   vozíka. Ľahký vozíček hopkuje a osieva sa po štrkovitej ceste, až   strýčkove zuby len tak hrkocú. Keď kolesá prídu do jarku priekom   cesty pretiahnutého, podhodí sa truhlica i s ťarchou svojou, a keby   strýčkova ča-
   </tei:p>
   <tei:p>
    ﻿104
   </tei:p>
   <tei:p>
    pica nebola taká ťažká, iste by mu spadla pod koleso. Dumá   strýčik, dumá. koľko vyťažil z dnešnej cesty. Ide z dediny do dediny,   predávajúc svoj tovar. Výpočty sú iste skvelé, lebo úsmev poletuje mu   po bledých perách. Pohliadne v úzadie vozíka, tam ležia vrecia. Bože,   ak jedno ztratil, alebo ak mu ho niekto ukradol! Jedno, dva, tri...   chvála Bohu, všetky sú tu! Plej, veď Aron Mendl musí na svoj tovar   dávať pozor; svet je taký zlodejský, že statočný človek neuhľadí pred   ním ani kabáta na sebe. A potom, má dvoch synov, jeden bude advokát,   druhý lekár. Kde by vzal nákladok na nich, ak by si dal vrecia   pokradnúť! A mnoho musí na nich nakladať, on chce mať z nich pánov.   Budeže dobre starému Mendlovi, keď jeho synovia budú veľkí páni, pri   groši! Spokojne sa uškľabol, až jeho zvraštelá tvár ešte viac   zvraštela. On skoro zvieracou láskou ľne ku deťom svojim. Odtrhne od   vlastných úst, len aby ony dobre žily; chodí otrhaný ako lipa, len   aby sa ony elegantne šatily. „Žid, čo vie, to je jeho; z toho   vyžije.“ Tým sa riadi Aron i jeho rasa. Brička veselo hrčí dolu   cestou. Zadné kolesá cifrujú, a tak sa zdá, že by rady odbehnúť od   osi, lebo pozerajú kamsi vbok a nie dorovná. Do hrmotu vozíka mieša   sa klepot, ktorý odškepený ráf na ktoromsi rozsušenom koliesku do   taktu improvizuje. Nesmejte sa, ktože by dal už života tomu   vozíku! Koľko ráz už premeral túto cestu od desiatich rokov! Strýčik   za mladších čias chodieval peškom so svojím krámom; potom si kúpil   koníka, keď vyrátal, že koník menej podošiev zoderie, nežli on sám, a   že sú tie lacnejšie, nežli jeho. On, keď vyjde na vrch, nezahamuje   vozík: nech aspoň vtedy beží lenivý fako. I teraz len z nútenosti   beží úbohé zviera. Nohy nezhybujú sa už pod ním tak pružno, ako za   oných čias; nekladie
   </tei:p>
   <tei:p>
    ﻿105
   </tei:p>
   <tei:p>
    ich tak graciózne jednu k druhej, ako za mladi. Teraz hýbu sa len   podlá zákona nutnosti, lebo sťahák v dolinu ťahá, i nadstavujú sa   akosi memavo, sťa štuly, aby koník neztratil ťažište a nepadol.   Strýčik zvolá vše na koníka: „Dí, f ako! s tvrdým, surovým prízvukom,   ako cifrovaní vozkovia na pyšné, panské kone. „Hijó!“ by ani za svet   neskričal, to len sedliaci tak poháňajú. Bože, aký velký rozdiel je   medzi grófskym a týmto koníkom, iste väčší, než medzi grófom a   Mendlom. Nebol by div, keby tak v ríši mršín ujal sa socializmus.   Vozíček dodrbolil sa konečne do dediny. Slnce sa klonilo k západu.   Hoci je žatva teraz v najväčšom prúde, dedina je predsa velmi živá,   lebo po obede spadlý dážď prekazil prácu jej obyvateľom. Teraz   nemá čo robiť gazda v izbe; cíti, že záujem jeho viaže ho k poľu:   preto keď v takýto čas prší, potulujú sa ľudia po ulici, zabávajúc sa   rozhovorom. Práve k takej tlupe uháňa i vozík strýčikov. Dobre ho   poznali, preto už zďaleka jeden chasník kričal na Arona: „Strýčik,   strýčik, čakajte!“ ukazujúc veľmi významne rukou na koleso vozíka.   Aron zastal, zľaknúc sa, že azda ráf odskočil s neho. Nahol sa na   jeden i druhý bok, skúmajúc kolesá. No vidiac, že je všetko v   poriadku, obrátil sa k šuhajovi: „Mišo, čo chceš?“ Každého človeka   znal po mene volať. „Pozrite, koleso sa vám krúti.“ Zahanbený Žid, že   sa dal mládencovi oklamať, pohnul voz ďalej pri smiechu veselých   občanov. Z tlupy vytratili sa parobci, poberúc sa za Aronom. Vedeli,   že len na prostred dedine zastane. Kým ta došli, zdvojnásobil sa ich   počet; pripojili sa k nim i druhí, vidiac dolu dedinou uháňajúceho   Arona. Sľubovali si na dnes už vopred dobrú zábavu. ■ Strýčik už   vykrámil svoje veci. Na štyri liesky
   </tei:p>
   <tei:p>
    ﻿106
   </tei:p>
   <tei:p>
    pretiahol ponad vozík špagát, povešajúc naň fajky, stužky, prstene   atď. Vychrtlý koník už driemal, podoprúc si zadnú nohu a spustiac   uši. Nahrbený, smutný, ako živá žaloba na macošský osud, ktorý musí   znášať. Kosť a cez ňu sťa plachetka pretiahnutá zatvrdlá kožka. Keby   ho niekto za ňu lapil a striasol, ihneď by všetky kosti v ňom   zhrkotaly. Myslím, že by ho bolo treba kolíkom podoprieť. Obroku sa   mu dostalo len skúpo, aby nebol príliš ohnivý a lepšie slúchal pána   tyrana svojho. Celý krám obstali parobci, všetečne žmurkajúc na Žida.   „Za čo táto fajka? pýta sa jeden. „Za päť prstov a šiestu dlaň“,   vravia mu iní. „Strýčik, véďže vravte! Donesiem za túto   fajkuvhalienku a doplatíte mi na ňu faku.“ Žid sa usmieval tak   sladko, ako by sa žarty ani netýkaly jeho. Nerád sa zajedal s   mládežou, lebo vždy za kratšie pri nej ťahal. Mládencovi teda len   povedal: „Janko, dones fakovi sena a dám ti fajku i prsteň.“ „Sena   nemám; dám vám sečky, ČO od predjari zvýšila. Máte kreptúch?“ „Mám   obročnice, tu sú.“ Parobok i s inými v živom rozhovore odbehol, nesúc   so sebou Aronovo vrecko na sečku. Po sriadení krámu pobral sa Aron s   vozíka dolu a, vytiahnuc olovenú píšťalku, volal: „Hoj, ženičky,   ženičky, doneste handričky a kúpte si ihličky i pekné stužtičky; sem   dajte handričky, kožtičky, čo máte predať, hé!“ Potom zapískal   prenikavé na píšťalke, až mládencom v ušiach zŕzalo. Piskot nebol   príjemný, ako keď handár svoju škovránčiu pieseň vypiskuje; toto bolo   jednoduché, bezladné složenie disonantných hlasov. Potom olovená   nemôže mať ani tej hladkosti hlasu, ako bazová. Žid Aron
   </tei:p>
   <tei:p>
    ﻿107
   </tei:p>
   <tei:p>
    však jednako mal smysel pre ľud. Vyskúmal tajnosti útrob jeho, i   videl, že složené sú z najjemnejšieho vlákna poezie. Preto i tovar   svoj núkal v podobe piesne, no kostrbatej; pritom i hlas surový,   hrubý i trochu zachrípnutý. Pozrime tohto kupca. On pre zisk, pre   rozmnoženie obchodu znesie od ľudu útržky, bujný rozmar, posmech,   vtipy; on má ešte i milostný úsmev preň, keď najväčšie   , treba mu znášať; ba jeho suchý, špekulujúci um chytí   sa i poezie k vôli nemu. On pochopil svoje povolanie, vyskúmal všetky   maličkosti jeho. On nehnal sa za vyšším cieľom tak, že by maličkosti   opovrhoval, práve tieto slúžily mu za schody k nemu. Co obetoval   ambícii, robil to isto, no nekládol príliš mnoho na vážky, aby pri   nezdare neztratil všetko. On chcel mať zajaca, čo v chrasti behal,   ale zato i vrabca mocne držal. Jemu nebol zajac lepší, než vrabec,   ale i zajac i vrabec. Keď sa mu nezdarilo niečo, nezúfal, ale hotový   bol znovu sa pokúsiť o to isté. Taký bol Aron Mendl; praktická   letora! Pekná strýčkova pesnička osvedčila sa i teraz, ako vždy.   Hrnuly sa vrúcne svolávané ženské, ešte s vrúcnejšie žiadanými   handrami. Apatické črty kupca ožily, oči divo iskrily, hltave   obracajúc sa 1c handrám, ani čo by to boly blýskavé poklady mäkkého   Sardanapala. Vychváľo vanie tovaru nemalo konca-kraja; – ruky Židove   len tak lietaly v povetrí, ústa púšťaly príval atribútov,   lichotiacich tovaru. Stál na vozíku, na povýšenom mieste, sťa rečník   na tribúne. Jeho ústa vždy sa hýbaly a brada sa kývala. S oduševnením   opakuje už tisíc ráz vyslovené frázy, rečniac s takým zápalom, ako by   išlo o vymoženie černochov z otroctva. Ženy i pri toľkejto elokvencii   stály nepredpojate, obzerajúc tovar. Truhlica sa pomaly prázdnila, no   i vrecia v geometrických progresiach
   </tei:p>
   <tei:p>
    ﻿108
   </tei:p>
   <tei:p>
    rástly a množily sa. A ako by aj nie! Za uzol handár ihla! Teraz   prišlo k truhlici dospelé dievča. Hľadalo čosi, no nemôže nájsť. Žid   vyčítal jej z očú, čo chce. „Stužky, čo?“ pomáhal Katre. „Hej,   počkaj, počkaj, tu sú. Hľa, hľa, aké krásné, olejkované! Chcela to v   Bystrom stará baba kúpiť; hej, to, reku, nie, to bude Katre. Pozrite,   ľudia, či jej nebude svedčiť; len tak hľadí z teba! To sú tvoje   stužky. Dám ti ríf, celý-celučičký ríf, ako Pán Boh prikázal. Oj, ja   nikdy neklamem... Ale to je málo handár“, doložil, s opovržením   roztrasúc donesené. „Čo je to za taký tovar, ktorý je rovno z Viedne!   To by som na mizinu vyšiel, ja neborák, čo mám dvoch synov. Ah-vaj,   to je Katra, málo.“ „Ale dajte to Katre, strýčik“, ozval sa ktorýsi   chlapec z úzadia, „rada vás vidí a vzdychá za vami ustavične.“ Oči   starého Arona padlý na krásnu Katru. Človek v prajnú nepravdu skorej   uverí, než v neprajnú p Ako by bol ochotný to uveriť o   Katre. Keď videl jej čierné, neistou túžbou horiace oči, oblé tvary   červeného líca, plné pery — začaly sa v ňom topiť ohľady špekulácie a   živý, nespokojno-činný um učičíkal sa na pohodlnej poduške vzniklého   citu. Pozrel 11a ňu tým istým hltavým pohľadom, ako predtým na   handry; len oči jeho dvojmo zaiskrily. Chytil ríf, nameral naň   stužku, ešte štvrtku pripustil a — odstrihol. V ten čas sa predieral   tlupou územčistý chasník k vozíku. Pod pazuchou úzkostlivé krčil   hodný balík handár, ako by sa bál, že mu to niekto vezme. „Strýčik,   sem prsteň! Pozrite, koľko handár: strieborný musí byť.“ S tým   ukazoval balík, držiac ho v oboch
   </tei:p>
   <tei:p>
    ﻿109
   </tei:p>
   <tei:p>
    v rúkach. Židovi sa utopila duša rozkošou. Stiahol so špagátu   prsteň a ukazoval ho. „Ondrej, čisté striebro, ako sneh; pozri, ako   sa ligoce. Hej, budeže, hej! Ale to nie sebe, to frajerke chystáš.   Hneď som ho tebe držal; to si, reku, Ondrejkomôj kúpi.“ Oči ostatných   mládencov úsmešne hľadely na Žida. I na Ondrejovej tvári badať   rozčúlenie i utajovaný smiech. Bádavému zraku Arona to neušlo.   Prevzal od Ondreja handry. „Sem prsteň, strýčik, chytro, príde moja   mať a soberie vám handry.“ „Z ruky do ruky, aby sme nekúpili mačku vo   vreci“, odvetil Aron. Položil balík na truhlicu. Vedel, akí sú   chlapci šibali, že zamiešajú do handár i veci, z ktorých nemožno   papieru dorobiť. Zraky žien zbadaly s podivením, že sa balík hýbe.   Všimol si toho zjavu i Žid, i začal rozvinovať handry. Keď vyšnú   rozvinul, vyskočil z nej — kocúr. V celej tlupe vypukol homerický   smiéch. I tvár Aronova sa rozčúlením pohybovala, ba i blesky hnevu   sršaly z očú jeho, vidiac prekazený skvelý odchod. „Ty sprosták!   Myslíš, že mňa oklameš? To musíš ešte včaššie vstať.“ Mládenec, nad   nezdarom svojho diela do krvi zahanbený, chcel aspoň zbytky svojej   cti a slávy ochrániť: preto zvolal na koňa so zvláštnym strýčikovým   prízukom: „Fako, dí!“ a tlesol naň, ako obyčaj na panské kone. „Fako,   dí; Janho Nebhorák ťa poháňa!“ Tu sa všetko zas smialo, až im srdce   len tak usedalo. Strýčik sa často žaloval, že je neborák. Pred   chasníkom treba to len dva razy povedať, a hneď to pochytí. Tak   prischla na ňom i táto prezývka.
   </tei:p>
   <tei:p>
    ﻿110
   </tei:p>
   <tei:p>
    Náš ľud je v tom veľmi ostrovtipný, často prezývkou označí celý   charakter otáznej osoby. To by bol strýčik ešte len zniesol, ale že   ho pomenovali Janom, nad tým vzkypela všetka jeho krv. A ešte i na   koňa zvolal! Bol by spustil dážď nádaviek na Ondreja, no vtom prišiel   Janko so sľúbenouvsečkou. Doniesol ju v obročnici, temer do plná. Žid   pozrel dnu, nedôverujúc už ani jednému mládencovi, ba i viera v celé   ľudstvo bola u neho mocne sklátená. Vzal na dlaň a, preskúmajúc sečku   dôkladne, vsypal ju nazad do vrecka. Ondrejov prsteň octnul sa v   kešeni Jankovej, ktorý z vďačnosti podal koňovi sečku, zaviažuc mu   obročnicu nad ušima. Vyhladnutý koník, ktorý už prv túžobne hľadel na   obročnicu, chytil sa do žrania, až to chrapštalo. Ťažké vrecko oprel   si na zem, skloniac doňho hlavu. Zrazu zdvihne ju i s obročnicou a   vydá ryk taký prenikavý z vyschlého hrdla, že všetkým zmŕzaly kosti.   Hodí hlavou vbok razdva, a už vrece padlo na prostred cesty, i   vysypalo sa z neho za hrsť žltej sečky. Fako začal sa cofkať, a to   prudko, až fajočky na špagátoch zacengaly. Kým sa Aron spamätal, už   bol vozík v hrádzi, kde zastal, búšiac o plete»ý mocný plot, až slabý   vozík sprašfal , a fajočky na vystretých špagátoch zatancovaly. Uder   bol taký mocný, že i strýčik spadol, na šťastie len do vozíka na   mäkušké vrecia. Chytro, sa spamätal a sliezol dolu tíšiť zbúreného   faku. Úbohé zviera bolo zostrašené. Strihalo ušami, roztiahnuté   nozdry vetrily čosi, chrbát už nie zhrbený, lež pyšno prehnutý,   chvost však bleskurýchle mihal sav v povetrí. Tichý koník bol ako   premenený. Židovi i v tejto tiesni prišlo na um, že by ho mohol teraz   s osohom predať, lebo by ho každý bol pokladal za mocnú koninu. A   vskutku zdalo sa, že sa i s vozíkom
   </tei:p>
   <tei:p>
    ﻿111
   </tei:p>
   <tei:p>
    vychytí. Trhal sa nepokojne, až šíry prašťaly, hádzal zježenou   hrivou, ktorú Aron ustavične hladkal; konečne sa utíšil, že Aron   mohol ísť svoj tovar obzrieť. Myslel, že všetko je pobité; na šťastie   nič sa nezkazilo. V údoch cítil ešte dosial bolesť od úderu, no to mu   nevadilo, len keď nemá inej škody. Iba teraz uspel rozmýšľať nad   príčinou tohto deja. Nevidel nič neobyčajného, len smejúcich sa   parobkov (medzi nimi i Ondreja). Šiel k obročnici a zdvihol   ju. do nej, i vytiahne čosi zakrútenéhov v papieri, zašlom   akousi masťou. „Čo je to, povedzte?“ pýta sa chasníkov, lebo hnev   vošiel doň a rozlial sa mu po všetkých žilách. „Slanina“, skríkne   Ondnej, „sečku omastiť!“ Všeobecný smiech. Aronovi vypadla slanina od   hrúzy, že chytil tréfno do ruky. No chabosť bola premožená silnejšou   zvedavosťou. Rozvinul papier, v ňom čosi sadlu podobného. „Čo je to?   Chcem vedieť, aká je to otrava; ja to neodpostím!“ Chcel sa však   presvedčiť úplne, či to je vlastnou príčinou koníkovej úzkosti, i   vstrčil mu to ku pyskom. Zviera zryčalo úzkostné, boky sa mu   poh}rbovaly prudkosťou zimnice. Vtom pristúpil Jankov otec k Aronovi.   „Sem to! Je to medvedie v sadlo, a ešte to dáte koňovi k pysku. Kôň   má dobrý nos. Môj šibenec vám to dal do sečky. Práve som chcel kolesá   ním mastiť, i zbadal som jeho kúsok. Chvalabohu, že to nezožral váš   fako.“ Pudia sa rozišli, zadúšajúc sa smiechom; strýčik složil svoje   .krámy a pobral ša preč, tuho si umieňac, že nikdy viac nepredá   prsteňa za medvedie sadlo.
   </tei:p>
  </tei:body>
 </tei:text>
</tei:TEI>