<?xml version='1.0' encoding='utf8'?>
<tei:TEI xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0" xml:id="slk1949756" xml:lang="slk">
 <tei:teiHeader>
  <tei:fileDesc>
   <tei:titleStmt>
    <tei:title>
     Alina Orságová : ELTeC edícia
    </tei:title>
    <tei:author ref="viaf:45478401">
     Nádaši-Jégé, Ladislav (1866 - 1940)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     34203
    </tei:measure>
   </tei:extent>
   <tei:publicationStmt>
    <tei:p />
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Nádaši-Jégé, Ladislav
     </tei:author>
     <tei:title>
      Alina Orságová
     </tei:title>
     <tei:pubPlace>
      Turčiansky Sv. Martin
     </tei:pubPlace>
     <tei:publisher>
      Matica slovenská
     </tei:publisher>
     <tei:date>
      1949
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p />
  </tei:encodingDesc>
  <tei:profileDesc>
   <tei:langUsage>
    <tei:language ident="slk" />
   </tei:langUsage>
   <tei:textDesc>
    <eltec:authorGender key="M" />
    <eltec:size key="short" />
    <eltec:canonicity key="unspecified" />
    <eltec:timeSlot key="T6" />
   </tei:textDesc>
  </tei:profileDesc>
  <tei:revisionDesc>
   <tei:change when="2025-08-18">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     Alina Orságová
    </tei:head>
    <tei:head />
   </tei:div>
  </tei:front>
  <tei:body>
   <tei:p>
    Pani senátorka Júlia Korčeková pochádzala z veľmi nábožnej rodiny   a chodila i teraz usilovne do kostola, na spoveď, hoci z vierouky   veľmi málo vedela. Následkom takéhoto nastrojenia ducha si pomyslela,   že by to bolo veľmi zle, keby jej drahé deti o všetkom vedely, keď si   vše spomenula na všetky spôsoby a druhy svojho ľúbostného nažívania   so svojimi drahými Pipulíkmi, ako vo chvíľach ľúbostného roztúženia   menovala svojho muža Pištu a jeho asistenta v manželstve Ferka   Felinského. Co sa týka milkovania, iste jej ani Vandervelde, ani   Magnus Hirschfeld nemohli mnoho nového povedať, a tak pokladala za   veľmi rozumné, keď deti o takýchto veciach nevedely nič. Myslela si,   keď sa mnohým moderným matkám a otcom tak páči, nech si vyučujú svoje   deti o všetkom hoc aj názorne, ona v tomto ohľade zostane pri starom   zvyku a nepokladá za vhodné,
   </tei:p>
   <tei:p>
    slušné a mravné shovárať sa s deťmi — a najmä už dorastenejšími —   o pohlavných veciach. Pani senátorka Korčeková bola však i dámou,   ktorá jednako nemohla zaostať za módou, a tak, hoci zo začiatku s   kyslou tvárou, musela trpieť, že jej milé dcérušky — šestnásťročná   Gizka a osemnásťročná Mona — čítaly Maupassantove a Zolove romány.   Pravda, nie obsahu — kdeže by! -—- ale francúzštine kvôli hltala Giza   Nanu a Mona Belamiho. Pani senátorka to nerozumela, keďže v časoch   jej mladosti ešte jej rodičia, hoci boli i zámožní, nepokladali za   neodkladnú požiadavku duševného vycibrenia dievčaťa, aby sa naučilo,   čo i zle, ale po francúzsky. Vtedy stačilo vedieť po maďarsky a   ako-tak po nemecky. Pani senátorka bola a je i dnes mocná, tučná   dáma. Však čože mala robiť v nedostatku každej inej duševnej i   telesnej práce ako tučnieť a chodiť potom po kúpeľoch. Jej dávny   domáci priateľ, bankový prokurista, pán Ferko Felinský, ktorého   kedysi veľmi živé a osožné priateľstvo sa od dvoch rokov, z   kadejakých diskrétnych príčin, obrátilo na číry platonizmus, bol jej   kadečo nahovoril. Medzi iným i to, že jej nos, ktorý sa stal posledné   roky nápadne orličím, je vraj bourbonským, na čo bola veľmi hrdá.   Nahovoril jej i to, aby prečítala v prekladoch aspoň zaujímavejšie   čiastky z románov, ktoré čítaly jej dcéry. Keďže sa pani senátorka   nevedela na to odhodlať sama, čítali šteklivejšie miesta spolu, čo   nemalo na výchovu dcér pani senátorky nijakého vplyvu. Jediný   výsledok ich námah bolo krátke oživenie ich dávnej lásky. Rodina si   po odpoludňajšom spánku oddychovala na záhradnej verande. Giza sedela   v pohodluom záhradnom foteli učupená i s foremnými nôžkami na   sedisku, pričom ju naskrze neženírovalo, že jej krátka suknička,   shrnúc sa, prezrádzala široký pruh silných stehien; v jednej ruke   držala knihu s ilustráciami pikantných výjavov, v druhej hodný kus   chleba s maslom a medom. Mona sedela opretá lakťami o stôl oproti   matke, ktorá robila kávu, a shovárala sa s ňou o naničhodnosti   domácich pomocníc. Videla, ako sa od Betky ráno okolo pol piatej   vykrádal mužský, pričom ho to nehanblivé dievčatisko vyprevádzalo v   kratučkej košieľke. Matka by bola rada zalomila rukami, ale keďže   držala v jednej kaňvicu a v druhej šálku, mohla na znak svojho   rozhorčenia len oči obrátiť dohora a zvolať: — Hanba, škandál, a to   človek musí dnes trpieť pod svojou strechou! Nezvyčajne pekný   triadvadsaťročný syn Artur hľadel na mať a sestru a smial sa   opovržlivo. Sotva by sa bol opovážil povedať, čo si o celom náreku   myslel. Rozkolísal sa na hojdacej stolici, vytŕčajúc nohy do povaly.   Giza hľadela do novozaloženej záhrady, ktorej pôda bola ešte   hlinastožltkastá, brnejúca len miestami tenkými bylinami trávnika s   riedko rozsadenými mladými strcmkami, ktoré v dvoch pásoch pretínalo   kríčie viničiek a pôľok.
   </tei:p>
   <tei:p>
    — Pozrite, najkrajšia jablonka je zlomená! — skríkla a cez oblok   ukazovala na zlomený stromček. Matka odložila šálku a vybehla s Gizou   von. Artur priskočil k Mone, chytil ju za hlavu a ■bozkával ju na   ústa. Mona mu hodila ramená okolo krku a tisla ho k sebe. Ich   ob neprestávalo, len keď pobádali, že matka s Gizou sa   vracajú. Artur cítil, že je viditeľne rozčúlený, a ušiel. Mona si   upravila účes a čítala s najchladnejšou tvárou ďalej, popíjajúc si k   tomu svoju kávu. Na nej by i veľmi ostré oko sotva bolo pohádalo   nejaké rozrušenie, hoci erotické čítanie i bozkávanie silne rozbúrilo   jej krv. Len vzdych potlačila a vystrela ramená a skľúčila ich na   chvíľu na vábne pevných prsiach. I za milkovania počula jedným uchom,   aký krik robila pani senátorka pre polámanie jabloní, a ani nie   jednej, ale až troch. Korčekovci sa následkom senátorskej hodnosti   hlavy rodiny cítili privilegovanými občanmi Republiky, ktorí si mohli   oveľa viac dovoliť ako priemerní mešťania, alebo aj páni, hoc aj   bohatí, alebo vysokopostavení. Čože, taký senátor sa pozná so   všetkými ministrami, a tí závisia od jeho dobrej vôle, a nie on od   nich. Poslanci a senátori rozkazujú v štáte a vláda robí len to, čo   oni rozkážu. Pani senátorku toto povedomie ovládalo vo veľkej miere,   a preto v záhrade nadávala na naničhodnosť a zlobu susedov, ktorí   iste zo zlomyseľnosti a závisti robili také škody. Všetka jej,   ináč
   </tei:p>
   <tei:p>
    afektovaná jemnosť, stratila sa v reči dámy, ktorá popustila svoj,   prirodzene nie veľmi jemný hlas a nadávala ako hocijaká prostá osoba   z ľudu, s krikom, ktorý bolo počuť i do ďalších susedov. Hoc sa pani   senátorka i cítila, bola jednako veľmi nepríjemne prekvapená, keď sa   zo susednej záhrady pán hlavný súdny radca Tomášek ozval veľmi   zdvorilé. — Ruky bozkávam, milostivá pani. Stromky sme nepolámali my   susedia, ale pán senátor, keď niesol cez záhradu rebrík, aby sa mohol   bližšie zaujímať o naše broskyne. Ako ráčite vidieť, rebrík je ešte i   teraz opretý na tom mieste o plot. Iste je pán senátor krátkozraký a   chcel vidieť, aké ovocie je na broskyni, tak musel vziať rebrík. Keby   pani senátorka bola bývala ešte vždy len obchodníčkou, pre niekoľko   odlomených konárikov by nebola vykrikovala na susedov. Keďže však   bola manželkou senátora, mohla si to dovoliť, a chcela si dovoliť i   tú väčšiu hlúposť, že mienila nadať i hlavnému radcovi, lebo   upodozrieval jej manžela z krádeže, keďže ona — správne — tušila, že   pod tou krátkozrakosťou rozumel niečo takého. Na jej šťastie bola pri   nej jej podarená dcéra Gizka, ktorá následkom znamenitej, modernej   výchovy vôbec nemala toho otrockého rešpektu pred matkou, aký bola   mala táto pred svojou. Gizka na blesku matkiných očú a hnevnom   trhnutí jej úst videla, že chce susedovi rázne odpovedať, i zašepkala   jej ostro: —- Čuš, netáraj hlúposti, navaríš si horšej kaše, ako si   už dosiaľ urobila.
   </tei:p>
   <tei:p>
    Pani senátorka sa chcela najprv na Gizu osopiť; táto to pobadala i   odsekla jej: — Uvidíš, že budeš mať zasa s otcom vytriasačky, keď mu   narobíš nepríjemností. Choď radšej dnu! Ostatný dôvod sa zdal byť   pani senátorke závažným, keďže jej napochytre prebehly dušou ešte   nemilé rozpomienky, i odišla bez slova. Gizka bola veľmi krásne   dievča, neobyčajne jemných ťahov a elegantnej postavy. Ponášala sa   veľmi na pána Felinského. Predbežne môžeme hovoriť o jej správaní s   akýmsi, hoc i miešaným uznaním. Neskoršie, keď ju šestnásťročnú   vidíme v noci vyskakovať oblokom, aby šla na schôdzku s milým, možno   si tú vec trochu rozmyslíme. Možno, že i nie. Závisí to od toho, z   akej doby čerpáme svoje mravné zásady. Hoc bola Gizka dosť rozumné   dievča, jednako nemala ešte tej istoty vystúpenia, že by bola vedela   doniesť nepríjemnú príhodu s pánom hlavným sudcom hladko dočista, a   preto po matkinom odchode postála niekoľko sekúnd nerozhodne, potom   sa pobrala najprv pomaly a potom behom. Pán hlavný sudca si o celej   udalosti myslel svoje a usmial sa. Tentoraz sa on mohol smiať. Iste   sa mu pridalo, hoci bol múdrym človekom, že sa i na ňom smiali. Giza   vošla na verandu a chcelo sa jej bláznivo smiať, keď zazrela matku   sedieť za stolom s ovisnutým bourbonským nosom. Ale hľadajúc súhlas   Monin, hodila na ňu pohľad
   </tei:p>
   <tei:p>
    a prestala sa smiať; pýtala sa jej: — A kde je Artur? Mona jej   chcela dokázať, že nemá o to nijakého záujmu, i odvetila jej nápadne   ledabolo: — Myslím, že odišiel naraz s vami. Neviem iste. Giza   pozrela na Monu ostro a povedala len: — Táák? Mona zašepkala: —   Škorpión. Čo by nikto nebol spozoroval na Mone, to videla Giza, že má   horné viečka trochu začervenalé. Pomyslela si: — Zas sa bozkávali. Ju   to bolelo z dvoch príčin: akosi inštinktívne — nie mravne — ju   hnietlo, že sa brat so sestrou majú radšej, ako by sa patrilo, a za   druhé cítila vyslovenú žiarlivosť oproti sestre. Následkom takéhoto   naladenia duše ukazovala proti Arturovi nevraživosť a hnevnú   uštipačnosť, prečo sa jej on stránil. Ináče i ona, i Mona, i Artur   hľadeli na milkovanie ako na najobyčajnejší matter of fact, bez   každého zjavnejšieho ostychu, nepripisujúc mu nijaké mystické tabu.   Boli presvedčení, že sú to veci naskrze bezchybné a že je pre nich   potrebná len istá opatrnosť, lebo ostatní — najmä starší — ľudia sú   ešte takí hlúpi.
   </tei:p>
   <tei:p>
    Keď sa nám nechce do nejakej práce, nájdeme vždy hodne dôvodov na   dokázanie jej zbytočnosti. Alina sa usmievala, keď prezerala svoju,   práčkou práve prinesenú bielizeň, chcejúc si ju pred uložením do   skrine prípadne pooprávať, ak niekde
   </tei:p>
   <tei:p>
    treba. Pomyslela si, že čo by povedala jej zlatá mamička, ktorá ju   má tak veľmi-veFmi rada, hoci jej to nepreukazuje nijakým maznaním.   Ešte čo, bude sa maznať s takým dievčatiskom! Ale ako ju dojímala   mamičkina starostlivosť i o jej najmalickernejšie potreby a mimovoľne   preukázaná utrápenosť nad jej smutnejšou alebo zakabonenejšou tvárou.   — Čože ti je zas, čože sa mračíš? — zvolá na ňu, keď sa pred ňou   nešalie, alebo nerobí aspoň veselú tvár. Koľko ráz už chytila jej   krásnu, drabú hlavu do svojich rúk a koľko ráz jej vybozkávala jej   dobré oči, šepkajúc jej so zaťatými zubmi: — Ty hlúpa mamica, veď si   ty najväčší tyran na svete, pre teba sa musím vždy pretvarovať a   robiť blázna zo seba, lebo si hneď myslíš, že umriem, keď chcem byť   trochu vážnejšou. Veď je to nie na vydržanie s tebou. Teraz napríklad   by som tak rada čítala tento tak skvele napísaný juhoamerický   cestopis a pre teba musím prezerať tieto fádne košele a plachty,   keďže si mi tak prísne do duše vštepila tvoj strašný poriadok. Keby   som teraz čítala tú knihu, nemala by som z nej nijakej potechy, lebo   by mi svedomie nedalo pokoja, že sa preto na mňa hneváš. Alina,   zamávajúc uterákom v rukách, hľadela túžobne na knihu. Artur Korček,   — takto Alinin kolega, keďže i on, i ona sú práve akademickými   občanmi v Bratislave — vkradol sa odchýlenými dverami do jej izby a   pozoroval tvár dievčaťa, odrážajúcu sa
   </tei:p>
   <tei:p>
    v zrkadle šatnice. Alina sa mu zdala takou milou,, žiadúcnou, bola   v ľahkých letných hábkach, taká mäkká, hladušká. Akou rozkošou by   bolo privinúť ju k sebe a vybozkávať tie chutné, trochu posmešné   ústa! Ale keď je taká chladná, odmietavá, namyslená, každý sa bojí   priblížiť k nej. Stála blízko obloka a z domu oproti bolo vidno na   ňu. Bola k nemu obrátená chrbtom, zrakom hltal jej vykrojený,   bledobelasými šatami obrúbený krk. Jej rovný chrbát a krásne boky ho   upomínaly na akt syrakúzskej Venuše, ktorej fotografiu videl vo   výklade Ottovho kníhkupectva na obale lekárskeho almanachu. Pokročil   k nej o krok. Aby ju nepoplašil, zašepkal: -—• Alina! Deva sa jednako   strhla, obzrela a vytreštila naň oči. Zazrela krásneho mládenca s   čiernymi drobnými fúzikmi, z ktorého sršala túžba za ňou. Alina mala   jedenadvadsať rokov a dosiaľ ju nenadišla žiadosť za objatím   mužského. Od svojich kolegýň počula toľko rozprávať o pôžitkoch   lásky, že tie rozhovory sotrely s nej mnoho zo strachu, prineseného z   domu, ako aj z odporu proti týmtO zakázaným radostiam života.   Keďže ju však dosiaľ nič nevábilo za láskou, hľadela na ňu celkom   ľahostajne a nevenovala jej zvláštnej pozornosti-Často jej   jeden-druhý kolega i nesmele začal dvoriť, ale jej opovržlivý úsmev,   jej odmietavé, alebo posmešné poznámky zakaždým potlačily v ňom   ďalšie pokusy o získanie jej príchylnosti. Teraz možno prvý raz v   živote prišla na ňu, pri
   </tei:p>
   <tei:p>
    pohľade na zdravého a krásneho chlapca, poháňaného neskrotnou   žiadosťou za ňou, túžba hodiť 6a mu do náručia. Blyslo jej hlavou, že   všetko to urobily už možno všetky jej družky a len ona robí nemúdru   výnimku. — Alina, poďte ku mne od toho obloka! — náruživo šepkal   Artur, vystierajúc za ňou ramená, pričom mu cez plecia prehodený   svrchník spadol na podlahu. — Čo tu vlastne chcete a ako ste sa sem   dostali? — pýtala sa ho, tisnúc si ruky na rozbúrené srdce. — Videl   som vás cez otvorené dvere. Taká ste skvostná, že som všuchol za vami   ako kúsok železa za magnetom. Alina, preboha, poďte od toho obloka.   Dievča urobilo dva-tri kroky do izby. Mladý človek ju objal okolo   hladkého drieku, privinul k sebe a bozkával po tvári, krku, pleciach,   kde ju stihol. Alina, úplne pomätená, zprvu sa chabo bránila,   nevediac ani, čo s ňou robí. Razom precitla a začala mu bozky   náruživo opätovať. Artur sa zamotal do svojho svrchníka, zohol sa, a   dvíhajúc ho, pozrel na ňu. Zdalo sa mu, že robí hnevnú tvár, iste   vyzerala veľmi rozčúlene, i zvolal: — Nehnevajte sa na mňa, Alina,   odpusťte mi, — a ako šialene k nej vošiel, tak aj ušiel, ani nezavrúc   dvere za sebou. Alina sa obzrela, trasúc sa na celom tele. — Čože,   ušiel? — Hodila ruky na tvár, a ako keby hľadala nejaké stopy na nej,   hladila si ju. — Aké šťastie, že ušiel! Bol by mohol robiť so
   </tei:p>
   <tei:p>
    mnou, čo by bol chcel! Čo sa to len stalo so mnou, veď som bola   ani hypnotizovaná. Bože môj, aké sme my ženy, ani nevieme, čo sa s   nami deje, keď nás mužský oblapí. Trochu neistým krokom zašla k   stolku s bielizňou, a keďže sa nohy triasly pod ňou, hodila sa na   stolicu a oprela si hlavu o dlaň. — Čo sa to len stalo so mnou! Čo ma   hnalo tomu človekovi do náručia? Dva či tri razy som sa s ním   shovárala a nič ma je po ňom. Bol by mohol robiť so mnou, čo by bol   chcel! Prečo, preboha! Celá nešťastná hľadela pred seba. — Prečo?   Lebo je pekný, s červenými perami a s čiernymi očami, lebo sa mnohé   moje priateľky bozkávajú, milujú s mladými chlapmi, len ja nie. Veď   sa hanbím pred svojimi priateľkami priznať, že som ešte nemala nijaký   pomer a že ma ešte nikto nebozkal! Pomyslela si na celú scénu a   stenala: — Áno, hanbím, hanbím, hanbím sa, že som sa dala tomu   človekovi bozkať a oblápať. Keby som ho aspoň milovala, ale bez   lásky, len z akejsi samopaše tak upadnúť! A aké šťastie, že sme   stáli, že sa mu zaplietly nohy a ušiel! Nech sedíme na pohovke . . .   Vlasy by som si trhala! Mamča drahá, čo by si ty na mňa povedala! Ty   dobrá, drahá, akú potechu by si mala zo svojej dcéry, na ktorú si   taká hrdá! Pomaly sa utišovala. — No, však, chvalabohu, že som tak   obišla. Viac ráz sa mi to nestane. Čože sa ja mám oddať celá,
   </tei:p>
   <tei:p>
    všetka človekovi, aby si robil zo mňa kratochvíľu na moju hanbu a   večitú škodu preto, lebo stratím na chvíľu rozum! Ešte jej prišla na   um matka. Ako by ju taký poklesok dojal! — Ty zlatá mamica, aký   blázon je tvoja dcéra! Pozrela náhodou do zrkadla, i usmiala sa sama   sebe. Vystrela oproti svojmu obrazu svoje pekné ruky. — Škoda by vás   bolo len na pošívanie bielizne. Však aj váš čas príde. Len počkajte.   Zvrtla sa a obzrela sa so všetkých strán. — Len počkajte! Ale musí   prísť ten, ktorý vás je hoden. Taký pobehaj ma viac neprekvapí!
   </tei:p>
   <tei:p>
    Artur utekal z domu, skáčuc po dvoch-troch schodoch nadol. Bol   veľmi spokojný so sebou. Alina, svätá, prísna Alina sa mu hodila do   náručia! Na jeho prsiach spočívala tá krásna dievka, ktorej sa ešte   nikto nedotkol. Aká to bola rozkoš cítiť jej pružné prsia na svojich,   aké hladké, sťa mramor je jej telo a aká blaženosť bola ľúbať jej   mäkké, jemné pery. Aký blázon bol, že tak ušiel! Však by mu nebola   nič urobila. Že tak stratil hlavu! Najbližšie bude mať viac rozumu!   Ale na prvý raz bol toto veľký úspech ... Utekal do kaviarne Frisco,   kde sedeli teraz už niektorí jeho priatelia pri dennom ich stole pod   balkónom. Laco a Števo sa hádali ako vždy a Ferko s Málou hrali sa v   šachy.
   </tei:p>
   <tei:p>
    Všetci si všimli Arturovu žiariacu, víťazoslávnu tvár. — Čože sa   tomu človeku prihodilo? Možno mu jeho bledá Lujza sľúbila rendezvous,   — pichal doň Števo, krútiac si roztrhanú cigaretu v ústach. — Však on   to vyfrfle, len sa ho nepýtaj, — opovržlivo mienil fúzatý Laco,   opretý lakťami o stôl. Ferko a Mála hodili naň pohľad. Mála pokrútila   hlavou: — Šialenec, a obrátila sa zas k hre. Artur si prisadol ešte   so svrchníkom na pleciach, pohodlne si vystrel nohy a oprel sa do   kúta pohovky. — Čo porábate? Otravujete sa Leninom? Ste vy len   blázni, zabíjať čas takými vecami, keď jesto omnoho príjemnejšie   hračky na svete. Však, Má-Iinka? — Bledé a červené Lujzy a Elvíry,   čo? — zapáral doň Laco. — Isteže. A krásne Aliny. Tie, pravda,   nerástli pre takú branžu, ako ste vy. — Čo chceš s Alinou? — ostro sa   ho opýtal Ferko. I Mála sa odtrhla od hry. — Nič teraz. Som spokojný   s tým, čo som dostal. — Čo si dostal, povedz, lebo je to podlosť, čo   táraš, — skočil doň Fero a zazeral naň hnevne. Dosiaľ boly slová   urážlivé, ale spôsob reči bol žartovný. Všetci závideli Arturovi   šťastie pri dievčatách. Bol to ľahtikár, tlčhuba a mal veľké šťastie   i pri ženských, i pri skúškach. Máločo sa učil, šiel
   </tei:p>
   <tei:p>
    s úsmevom na skúšku a vždy sa nejako prešvindľoval. Bol veľmi   pekný chlapec, strednej, štíhlej postavy, mal veľmi príjemný hlas a   dostával od otca dvetisíc korún mesačne. K tomu takú šťastlivú   povahu, že ho bolo ťažko dostať z rovnováhy. Artur odhodil svrchník a   rozkázal si plzenčiny a šunky. Ticho si zapálil cigaretu. — Čo som   dostal, chcete vedieť? Niekoľko veľmi chutných pyštekov. Laco zvolal:   — Od Aliny! To rozprávaj Móricovi v slamenom klobúku. — Nuž,   priateľko, uznáš, že je to podlosť prezrádzať „svoje šťastie“ u žien   a tak ich stavať na pranier, — zahundral Fero. Mála otvorila niekoľko   ráz ústa, ako keby bola chcela niečo povedať. — Ó, vy komunistickí   komedianti! Vy roztriasate o vašich frajerkách, kedy a ako ste s nimi   spali, a mne vyčítate, keď poviem, že ma dievča bozkalo. Čože, vám je   i najintímnejšie milkovanie len najobyčajnejšou vecou, a vy kážete   naraz gava-Iierstvo iným. Akí ste vy potmehúdi! Laco skočil naň,   trasúc ukazovákom. — My sme komunisti, my si to môžeme dovoliť. Ale   ty si hlúpy, splesnený buržuj, teba viažu staré predsudky. Uznáš, že   si ty nie konzekventný. — Podliak, — zasipel Fero. Čašník priniesol   šunku a pivo, z ktorého si Artur potiahol chutný glg; potom   pokračoval s priateľským posmechom: — Tak, hrýzgate na mňa, kamaráti,   brýzgate. Po-
   </tei:p>
   <tei:p>
    viem vám prečo. Vôbec vám poviem priateľsky, čo si o vašej   múdrosti myslím. Vy nadávate teraz na všetko, lebo z vašej viny máte   všade zaštipnuté palúchy. Nadávate na rodinu, lebo vaše rodiny nie sú   hodné ani za psom vyhodiť: rujete sa medzi sebou ani hyeny a   najradšej by ste si oči povykálali. Manželstvo vám je nič nie hodné,   lebo ste všetci, rodičia a deti, samí frajerkári. Žiadate voľnú   lásku, lebo si ani jeden z vás nevie nakloniť šumné dievča,   potrebujete zákon, aby vám ho vohnal do náručia. Treštíte za   rovnosťou, keď cítite, že každý z vás je len podpriemerný človek a   nevyšvihol by sa zo svojej sily ani na bačovstvo. Potrebujete Gepu,   aby chránila vaše manželstvo. Sami osebe nestojíte za nič, a preto   vás musí ratovať kolektivizmus. Shŕkate sa do čried a múdri býci   robia s vami, čo chcú. Náhle jeden z vás príde k niečomu, zavesí na   klin svätého Marxa a Lenina. Nuž tak, kamaráti moji! Sotmelo sa. Pod   balkónom bolo skoro celkom tma. S elektrikou bola akási porucha a   trvalo skoro štvrť hodiny, kým bolo možno rozsvietiť. Všetci traja   študenti i Mála sa vrhli na Artura, ktorý sa za ich nadávania, kriku   a divého gestikulovania s chuťou kŕmil. Laco mu vykladal krásne   zásady rovnosti, istoty jestvovania, ľudomilnej spolupráce, Števo   veľkolepé diela, hospodárske organizovanie Ruska, budúci blahobyt a   krásny život, Fero kreslil hnus dnešného, do tried rozsekaného   spoločenstva a hriechy kapitalizmu. Mála vše tomu, vše inému   prisviedčala s veľkým škrekom.
   </tei:p>
   <tei:p>
    Chyba bola, že všetci naraz vrieskali, a tak nebolo nič rozumieť   zo všetkých rečí. Bol to iba chaos kriku a nervózneho posunkovania.   Razom sa rozsvietilo a všetci mimovoľne zatíchli, alebo hovorili   riadne, bez nervóznosti. Artur jedol flegmaticky, ako keby jeho do   toho celého kriku nič nebolo. Keď bo! so šunkou hotový, oprel sa   lakťami o stôl a zaľúbene hľadel na Málu, proti nemu sediacu. Využil   chvíľu ticha a riekol: — Ty, Mála, máš zriedkavo krásny krk. Sto   hromov, ty musíš mať telo na zahryznutie. Kedy pôjdeš domov?   Odprevadím ťa. Mála — celkom pekné dievča — sa zapálila. — Čo ťa do   mňa? Nepotrebujem tvojho odprevádzania. Pri nej bola prázdna stolica   a Artur si presadol k nej. Ostatní kamaráti sa teraz začali škriepiť   medzi sebou. Prešli na podrobnosti svojich zásad a tu mal každý svoju   mienku. Bojovali vymyslenými citátmi, alebo nezaručenými zprávami,   ako sa im hodilo. Artur sa o ich reči vôbec nestaral. Mála nebolo   dievča na zahodenie; zamilované vyvaľoval na ňu oči, špúlil svoje   červené pery a šepkal jej zamilované hlúposti. Pritom sa smial tak   dlho na jej urážkach, kým sa aj ona nezačala smiať. I nahovoril ju,   aby išla s ním. Artur zaplatil za ňu a za seba, pomohol jej do   ľahkého svrchníka a kráčal za ňou cez kaviareň
   </tei:p>
   <tei:p>
    s kabátom na pleciach, pasúc oči na jej okrúhlych bokoch,   kolísajúcich sa pri chôdzi.
   </tei:p>
   <tei:p>
    Pred kníhkupectvom v Michalskej ulici zastalo veľké luxusné auto.   I zámožného závistlivo pichlo, keď videl z neho vychádzajúcich: dobre   živeného vysokého pána s kozou hriadkou a prešedivievajúcimi fúzmi a   štíhlu mladú dámu. Obidvaja boli oblečení s kričiacou eleganciou a   bohatstvom. Kto sa do toho rozumel, videl, že celé šatstvo na nich   bolo anglické, a to prvotriedne. Zastali pred výkladom a hľadeli na   vyložené krásne albumy moderných stavieb. Cítili sa na sto krokov   vzdialenými od obchádzajúceho ich obecenstva, a ono tiež hľadelo na   nich hoc i s nenávisťou, ale pritom jednako so závistlivým rešpektom.   — Pozri, otec, tá vila nerobí naskrze moderného dojmu, — povedala   dáma príjemným altom, ukazujúc na obraz v roztvorenom sošite. Pán sa   priklonil k nej a kývol hlavou. — No, pravda, ani Francúzi ani   Angličania netreštia za našimi sklenými a betónovými skriňami. Majú   peniaze a stavajú si domy hygienické, ale i pekné ... Á, dobrý deň,   pán architekt, prichádzate nám práve ako na zavolanie. Mladý   atletický mužský v trenčkote zdvihol pred nimi jasnohnedý klobúk. , —   Ruky bozkávam, slečna Diana, služobník, pán direktor. Vidím, že   obzeráte moje knihy. Práve som si prišiel po ne.
   </tei:p>
   <tei:p>
    Pán Gustáv Gestatter bol pred dvadsiatimi rokmi korešpondentom v   obchode s obilím Bartolomeja Vetrovského, dnes je generálnym   direktorom poisťujúcej spoločnosti Rentable, a hoci do istej miery   ženírovaný bývalým pomerom, jednako sa hľadel správať s   neodtajiteľnou blahosklonnosťou oproti architektovi Milanovi   Vetrovskému, synovi svojho niekdajšieho šéfa. Gestatter sa bol prebil   životom podobrotky a pozlotky, narobil podlosti, hodné opovrhnutia,   ale i dobré a rozumné skutky. Tak sa predral dohora, hnaný len   nepremožiteľnou túžbou za zbohatnutím a vyniknutím. Mal šťastie:   podlosti sa mu prešmykly bez toho, aby boly pozorované, a dobré   skutky vedel sám do patričného svetla postaviť a prenikol. Istá vec   je, že mu takzvané ženírovanie sa bolo neznámym pochopom. „V obchode“   totižto, keď mohol mať niekde z toho zisk, nepoznal priateľa ani   rodiny. Teraz bol pánom nad osudom skoro tristo ľudí a disponoval   niekoľkými desiatkami miliónov ako vlastným majetkom. Svoju osobnosť   cenil nie podľa skutočnej zásluhy, ale podľa majetku a moci. Jeho   svetový náhľad bol náhľadom najpospolitejšieho človeka: cenil ľudí   jedine podľa úspechu. Tieto náhľady vštepil i svojej rodine, a tak sa   jeho deti — žena len vo veľmi skromnej miere — pokladaly za niečo v   každom ohľade od ostatného ľudstva odlišného. Pred povznesenejším sa   klaňal, pod ním stojacemu podal len konce prstov a držal ho od seba   na tri kroky. Z jeho správania bolo vidno, že nemá
   </tei:p>
   <tei:p>
    času sa ním zaoberať. Že by sa bol v najmenšom premáhal preukázať   takému človekovi, že ho vôbec berie nejako do povahy, ani na um mu   neprišlo. Jeho dcéra Diana upotrebúvala u ženských taký zriedkavý a   neobyčajný monokel, hoci jej zrak bol dobrý, ale dodalo jej to takého   neutajiteľne distingvovaného vzhľadu, že by bola pokladala za   babráctvo nepoužívať ho. Bola rozhodne pekná osoba, jemných črt a   štíhlej postavy, skazila však dojem, ktorý by bola ináč urobila,   afektovanou blahosklonnosťou a nesmyselne prehnanou citlivosťou   oproti každej vulgárnosti. Sú to ľudia tuctoví vo svojej triede,   ktorých povaha je určená z najväčšej čiastky jedine pomermi, v   ktorých žijú: padajú-stúpajú do výše s nimi. Ako ináč ohromná väčšina   ľudí. Architekt Vetrovský nerobil na nich dobrý dojem. Mladý človek   naskrze nepreukazoval pred nimi toho rešpektu, na ktorý boli   privyknutí so strany svojich podriadených a komitentov svojej banky.   Vetrovský hovoril s nimi ako so seberovnými. Pán direktor si myslel,   že preto, lebo vedel o ňom, že bol kedysi úradníkom jeho otca. A   mýlil sa on i jeho dcéra. Vetrovský zachádzal totižto s každým   človekom úplne rovnako. Hovoril slušne s nosičom, pravda, s   primeraným uctením jeho osoby, ako to urobil i s ministrom, alebo, čo   bolo preň ešte vážnejšie, s objednávateľom plánu na novostavbu.   Nevyvyšoval sa a neponižoval pred nikým. Že je také niečo možné, pán   generálny direktor vôbec nechápal a pokladal za ohromný nedostatok   rozumného úsudku. On, pravda, nevedel o Vetrovskom, že sa e každým   stavia na rovnú nohu, predpokladal, že to robí len oproti nemu, a to   ho hnevalo. Ale natoľko bol svetoobčanom, že mu nechcel ukázať svoju   nevôľu, a to tým viac, keďže vedel, že sa jeho práce začínajú   všeobecne spomínať. Pozreli si s dcérou do očú a tak sa dorozumeli. —   Pán architekt by nás vyznačil, keby prišiel k nám v utorok na five o’   clock tea, — riekol napochytre nedbalo, oslabiac zdvorilosť slov   nedbanlivým prednesom, pričom medzi rečou odchádzal do obchodu. Prvý   pocit Vetrovského bol, že pozvanie neprijme. A už aj otváral ústa, že   to urobí. Diane sa mladý chlap pozdával, a ako šla za otcom, vyrazil   z jej očú túžobný cit mladého dievčaťa oproti statnému mužskému a jej   pekné čierne oči s milou láskavosťou pozrely naň. Podala mu ruku v   jemnej švédskej rukavičke. — Prídete? Vetrovský sa uklonil. — Zaiste,   vďačne, vám kvôli, — povedal žartovne. — Tak do videnia! — Ruky   bozkávam! Prišiel bol vlastne do obchodu po svoje knihy. Ale nevošiel   za nimi. Zdalo sa mu nevhodným sísť sa ešte s nimi, keďže sa od nich   odobral a skončil svoju vec. Vošiel o dva domy nižšie do   papiernického obchodu, v ktorom zostal, kým nevidel ich parádne auto   prefrngnúť dolu ulicou.
   </tei:p>
   <tei:p>
    Keď vyšiel, zastal zasa pred výkladom svojho kníhkupca a hľadel na   svoje albumy. Zazrel v skle výkladu svoju výraznú, okrem širokej   krátkej brady úplne vyholenú tvár s orličím nosom. Popravil si trochu   povolenú kravatu a vošiel do obchodu.
   </tei:p>
   <tei:p>
    Hala nového domu pána direktora Gestattera  veľká a   vysoká ako dvorana. Jednu jej celú stenu zaberal veľký oblok,   založený jednofarebnými fialovými kvetmi. Na príhodných miestach boly   palmy a krásne listnaté kvety v skvostných kvetináčoch na   prepychových stojanoch. Asi tretinu miestnosti zaujímalo moderné   náradie na posiedku a kadejaké stolíky. Pohovky, kreslá malý byť   ohromne pohodlné, čoho následok bol, že nikto nemohol v nich sedieť   ozaj pohodlne, a akýmsi dekórom. Na krátkych stenách tesily oči veľmi   milé, trochu kyčovité krajinárske obrazy impresionistické. Druhá dlhá   stena bola popretínaná širokými, pomerne nízkymi otvormi, zastretými   tmavooranžovými záclonami z ťažkého hodvábu, ktoré viedly do   rozličných spoločenských miestností. V hale je hodne miesta na tanec   i pre dosť veľkú spoločnosť, preto je v nej i parádne rádio a   skvostný gramofón na elektrický pohon. Farbitosť miestnosti, ktorú   sostavil rutinovaný dekoratér, robí prekvapujúco veselý a útulný   dojem, nadráždiac krikľavosťou. Keď Vetrovský vošiel okolo pol   šiestej do haly, zabávalo sa tam už niekoľko veľmi pohodlne   porozsadaných samých mladých dievčat a pánov. Staršia dáma, pani   Gestatterová, sedela na veľkej pohovke sama, priveľmi zarytá do   obrovských vankúšov. Privítal ho štebot a smiech čajujúcich, ktorí   boli všetci veľmi vkusne vyobliekaní a z ktorých slečny boly bez   výnimky všetky neobyčajne šumné. Jednako ho z nich veľmi   zainteresovala mladá deva, krásne vyvinutej postavy, s milým, trochu   ako by ironizujúcim a sebavedomým výrazom tváre. Sedela trochu von z   kruhu ostatných, ale nie natoľko, aby sa zdalo, že sa v tú chvíľu   nezúčastňuje na rozhovore. Keď Vetrovský urobil niekoľko krokov   smerom k spoločnosti, vyskočil so stolca pán Ján Gestatter, syn   Gustáva Gestattera, mladý, mocný, dobre živený pán, a išiel mu   oproti. Usmial sa. — Neskoro, neskoro, pán architekt, už ste   zameškali skvelý čálstn. Anglické slová vyslovoval prepiato po   anglicky, aby každý vedel, že pozná tú reč dokonale. — Ľutujem. Som   svojou škodou veľmi citeľne potrestaný, — odvetil mu s úsmevom   Vetrovský. — Bohužiaľ, nepoznám okrem domácich dám nikoho z tejto   krásnej spoločnosti, preto vás prosím predstaviť ma. Kráčali spolu k   pani Gestatterovej, staršej dáme, robiacej veľmi vľúdnu tvár, ale na   ktorej bolo vidieť, že by bola omnoho radšej v svojej izbe a   zaoberala sa svojimi domácimi prácami. Bola to milá a rozumná osoba,   ktorá nie veľmi patrila do pomerov, do ktorých ju zavialo neočakávané   bohatstvo mužovo. Vetrovského prijala veľmi vľúdne,
   </tei:p>
   <tei:p>
    ponúkla ho miestom vedľa seba na pohovke. Prišlo jej na um, že ho   poznala ako malého chlapca v časoch, keď jej muž bol zamestnaný u   jeho otca. Vetrovskému bola sympatická, a hoci sa trochu vzpierala,   bozkal jej ruku. — Milostivá pani, vďačne vyhoviem vášmu lichotivnému   vyzvaniu, len sa predstavím ostatnej váženej spoločnosti. Po   predstavení sadol si k pani Gestatterovej. Dozvedel sa, že prítomné   mladé dámy navštevujú univerzitu, tak ako i traja mladí páni, z   ktorých si všimol so sebou krikľavo spokojného Artura Korčeka, s   neobyčajne lesklým bielym golierom, s prekrásnou pestrou kravatou, s   neslýcbane elegantnými lakovými topánkami a s okúzľujúco peknými   červenými perami. Z dám sa mu pozdala hneď pri vchode do haly slečna   Orságová. Zo všetkých si jedine jej meno zachoval a jedine dotyk jej   mäkkej, hladkej ruky si upovedomil. Pozreli si do očú a obidvaja   zvážneli, cítiac pri tom akúsi meravosť v tvári. Ostatným mladým   dámam sa usmial a mladých pánov pozdravil, ako keby boli dávni známi,   hoci ani jedného z nich nepoznal. Zdali sa mu všetci rovnakí, podobní   tým mnohým študentom, ktorých už poznal. Telesné znaky ich   rozdeľovaly, duševné vtisly do jedného koša. Slečna Diana ho   privítala s neočakávanou chladnou obradnosťou. Keď vošiel do siene,   nespustila očú s neho a jej pohľad milo žiaril. Ale Vetrovský si toho   nevšimol, jeho zrak bol pripätý na slečnu
   </tei:p>
   <tei:p>
    Orságovú, tak že ani nepobadal strojenej chladnosti slečny Diany.   Pani Gestatterová bola z domu a dlhoročným skromným životom pri boku   svojho muža privyknutá na veľmi vypočítané hmotné pomery, povedomie   ktorých sa jej tak vrylo do duše, že terajšie, už viac rokov trvajúce   veľké bohatstvo nemohlo v nej potlačiť pocit neistoty, že — ako sa   ona obávala — daromné rozhadzovanie sa pomstí a oni vyjdú navnivoč.   Ona i teraz, keď mali mesačný dôchodok, chcela viesť takú domácnosť,   ako keď musela hrať dámu s troma tisíckami korún. Pokladala za   hriešne vyhadzovanie peňazí, keď bielizeň pre najmenšiu chybu   odstránili a trochu obnosenú obuv rozdarúvali. Mala ten nemilý pocit,   že je to márnotratnosť a pokúšanie Pána Boha. Preto na jej i teraz   ešte peknej tvári — mala neobyčajne veľké dobré oči stále sedela   utrápená črta. Bola veľmi rozumná osoba a robila mnoho dobrého, o čom   jej rodina nič nevedela, chtiac si takto nakloniť vyššie mocnosti. Do   myšlienkového sveta nových čias sa nevedela vžiť a odsudzovala ich,   preto nie s veľkým potešením zúčastňovala sa na rozličných   spoločenských vyrazeniach. Urobila to mužovi a deťom kvôli bez   reptania, ale jej často bolo bolestné hľadieť na neobmedzenú slobodu   mladých dievčat. Myslela, aká je nebezpečná vec vyhľadávať pokušenie,   keď i v našej najhlavnejšej modlitbe prosíme Boha, aby nás chránil od   neho. Vetrovského sa so živou účasťou vypytovala
   </tei:p>
   <tei:p>
    o jeho rodine, pričom sa naskrze neokúňala hovoriť o tých časoch,   keď ich hývalý šéf bol v pomere k nim veľkým pánom. Vďačne spomínala   láskavé a ľudské správanie sa jeho rodičov oproti nim. Architekt   zprvu odpovedal trochu krátko na jej, ako sa mu zdalo, trochu   dotieravé otázky, keď sa však presvedčil, že pohnútka jej reči je   nielen daromné hovorenie, aby sa hovorilo, ale živý záujem a   vďačnosť, rozohrial sa a rozprával jej úprimne o vážnejších   udalostiach, ktoré sa pridaly v ich rodine. Razom sa stali jeden   druhému veľmi sympatickými a vzbudily sa v nich pocity, aké mávajú   členovia dobrej rodiny, ktorí sa dávno nevideli. Shovárali sa ticho,   nevšímajúc si ostatnú spoločnosť, ktorá ich tiež nevyrušovala, baviac   sa svojím spôsobom. Mladý Gestatter nemal ani tridsať rokov a bol   direktorom jedného z oddelení v otcovom ústave s veľmi vysokým   platom. Vedel niekoľko rečí a bol precestoval hlavné a bohaté čiastky   zemegule. Bol veľmi namyslený na svoje vedomosti a o všetkom, čo on   vedel, namýšľal si, že to nikto tak nevie s takou istotou ako on, a   preto všetko, čo urobil, urobil s najväčšou rozhodnosťou, i najväčšiu   nerozmyslenosť. Nemali ho radi ani doma a vysmieval ho každý.   Podriadení, porúhajúc sa mu, napodobňovali jeho nafúkané, afektované   spôsoby. Keďže ani vo veselej spoločnosti nikto nepočúval jeho   namyslené reči a Diana ho stále ironizovala, vstal, prešiel ku   gramofónu, položil naň
   </tei:p>
   <tei:p>
    platňu s jazzbandom a spustil ho. Sieň sa naplnila jasnými   veselými zvukmi a celá spoločnosť jednomyseľne vstala do tanca. Tučný   Igor Bodora si zaujal Idu Skalničku; tá, ako máloktorá ženská, mala   vábne prsia a boky e neobyčajne štíhlym a ohybným driekom, jej veľké   okále a pikantný krátky noštek kričaly za objatím. Trochu bolo na nej   cítiť vôňu potu. Artur prikročil nie so svojou obvyklou istotou k   slečne Orságovej, ktorá jediná nevstala so svojej pohovky, a poklonil   sa pred ňou. Alina pokrútila skoro nebadateľné hlavou a ukázala ňou   na Dianu, nemajúcu tanečníka. — Netancujem s vami, milý pane. Pojmite   si Dianu. Artur sa zapálil, zahryzol si do spodnej pery a požiadal do   tanca Dianu, hľadiacu na nich s nedorozumením. Išla s ním, trochu sa   vzpierajúc. Vetrovskému, ktorý pri svojom rozhovore veľmi často pásol   oči na krásach slečny Orságovej, neušlo, že nechcela tancovať s   Arturom, ako mu neušlo ani to, že sa zapálila, keď zachytila práve v   tú chvíľu jeho pohľad. O tom, pravda, nemal ani tušenia, že vlastne   on bol príčinou tej scény, lebo len pre neho sa mimovoľne vyvinul v   nej odpor takého stupňa proti Arturovi, že ju pohol odoprieť mu   tanec. Slečna Orságová zostala jediná bez tanečníka, cítila sa   nevoľne a vstala, že prejde do otvoreného salónu, aby svojou   opustenosťou nenútila Vetrovského zaoberať sa ňou. Pani Gestatterová   a jej
   </tei:p>
   <tei:p>
    spoločník vymenili si s úsmevom pohľad, a Vetrovský už stál za   slečnou Orságovou, keď ešte sotva bola urobila krok. Dotkol sa   ľahučko jej ruky. — Milostivá, musí vás vábiť ten krásny tanec: veď   sa tak hodíte preň celým svojím zjavom. Nerozkážete? — i uklonil sa   pred ňou. Chcela ho v prvej chvíli odmietnuť vzdorovité, lebo hneď   neprišiel a keďže odmietla Artura. Mihlo jej hlavou, že Artur sa   citeľne urazí, keď bude hneď za jeho odmietnutím tancovať s iným. Ale   pohľad a posunok Vetrovského bol taký istý prajným výsledkom: nečakal   vôbec ani na jej privolenie, že nemala, ako sa jej zdalo, možnosti   neurobiť mu po vôli. I Vetrovského i slečnu Orságovú prenikol blažený   pocit, keď sa v tanci objali. Mimovoľne si pozreli do očú, ale ich   chytro odvrátili. Po tom pohľade cítili, že ich čosi spolu sviazalo,   čo ich možno nikdy neopustí. Vetrovský ju jemne privinul k sebe a ona   sa jeho tlaku poddala. Robili tancom predpísané pohyby, ale myšlienky   obidvoch boly ďaleko od ich zábavy. Keď jazzband po niekoľkých   taktoch zamíkol, Gestatter preložil na všeobecnú žiadosť inú platňu.   Všetci pokračovali v tanci, len slečna Orságová poďakovala svojmu   spoločníkovi, a keďže bola blízko východu do salónu, odtiahla záclonu   a zmizla v ňom. Vetrovský sa obzrel, či ich pozorujú. Zdalo sa mu, že   bude najmenej neobyčajné, keď sa aj on vzdiali druhým otvorom do   herne. Videli ich, pravda, všetci a mysleli, že tak urobili podľa   dohovoru pri tanci.
   </tei:p>
   <tei:p>
    Vetrovský videl z herne, že slečna Orságová obzerá pekný rokokový   salón a že zastala pred dosť veľkým obrazom na stene. Držiac obe ruky   na operadle kresla, nespustila oči s polovice osvetlenej tváre   Gainsborougbovho Blue boya (Belasého chlapca). Bola to kópia,   vyhotovená dobrým umelcom. Vetrovský po hrubých kobercoch nepočuteľne   prešiel k slečne, zastal jej za chrbtom a tiež hľadel na obraz. —   Vidí sa vám ten chlapec? — pýtal sa tichučko. Alina sa obrátila k   nemu. — Keď vám poviem, čo si myslím a čo cítim teraz, tak si možno   pomyslíte, že sa pretvarujem; chtiac urobiť na vás nejaký dojem   neviem akej povýšenej osoby. Usmiala sa. — Nuž, nie. Myslite si, čo   chcete, jednako tvrdím, že, hľadiac na tohto skvostného chlapca,   cítim nevýslovné potešenie a uspokojenie, ktoré musela mať jeho   matka, hľadiac naň, a preto si myslím, že najhlavnejším cieľom a   pravou radosťou každej ženy, ktorá je zároveň najväčším blahom žitia,   nemôže byť nič inšie ako vrelý materinský cit. Tomu sa nevyrovná   nijaký iný, ani svojou trvácnosťou, ani svojou šľachetnosťou. Myslím,   že hocijaký iný cit skorej sklame a skorej zapríčiní chvíle studu a   oželenia ako tento. Zaiste vysoko prečnieva i najúprimnejšiu lásku   muža a ženy.
   </tei:p>
   <tei:p>
    Vetrovský chvíľočku hľadel bez slova na rozjarené dievča. — Viem,   že hovoríte úprimne, čo cítite v túto chvíľu. tJprimnosf žiari z   vašich oduševnených očú. Gainsborough by bol s vami iste spokojný.   Ale nehovorte tak ľahko o láske muža a ženy. Podkladáte takejto láske   možno priveľa egoizmu, ktorý veru môže byť i zdrojom nemilých   rozpomienok. Ale možno milovať ženu omnoho väčšmi, nie pre jej   telesnú, ale pre jej duševnú krásu, ktorá môže byť práve svojou   ženskou povahou prameňom najvznešenejších pôžitkov. — Veríte to? ...   Alina sa pobrala do susednej izby. Vetrovský pozeral na nohy, ľahučko   rozvlňujúce jej dlhé sukne, a pomyslel si, aký šťastný môže byť   mužský, ktorý z lásky bude držať tie nôžky vo svojej ruke. Vzdychol.   — No, je to možné, a myslím, že sa to už stalo, a to i častejšie, ako   si to myslím. Na to je potrebný predovšetkým čistý život, bez   poškvrny. Alina sa zapálila a sklonila hlavu. — Čo pokladáte za   poškvrnenie ženy? — zašepkala. — Oddanie sa mužskému hoci z lásky,   ale bez toho cieľa, ktorý príroda určila za cieľ lásky? Prišli do   knižnice s pohodlnými pohovkami a kreslami. Sadli si do kresiel,   obrátených oproti oblokom, z ktorých videli kvetné sady a trávniky   záhrady. Alina sa nahla a zastrela si trochu nad členky sa
   </tei:p>
   <tei:p>
    vyšinuvšou sukňou nohu. Urobila to preto, aby vyhla pohľadu   Vetrovského, ktorý bol vrytý do jej tváre. — Priznám sa vám, že mi je   táto téma veľmi nezvyčajná a neznáma, ale nakoľko ju poznám, myslím,   že váš náhľad je možno oprávnený, ale krajne asketický. Takých ľudí   bude veľmi málo na svete, ktorí by boli náchylní pre teóriu zriecť sa   pôžitkov lásky. Alina mu razom pozrela otvorene do očú. Yetrovský sa   trochu posmešne usmial. — Čo, vy, také mocné zdravé dievča, nepoznáte   vôbec pôžitky lásky? — Predvčerom ma prvý raz bozkal mladý človek,   nepoviem, či proti mojej vôli, ale iste nie s mojím privolením.   Najväčší dôkaz mojej neskúsenosti je, že som vôbec nemala predstavy,   čo so mnou chce. Viac sa mi to celkom iste neprihodí. Na tvári jej   bolo vidieť isté rozhorčenie. Vetrovský pritiahol svoje kreslo a   nahol sa k nej. — Slečna Alina, vedel som o vás, hoci som vás osobne   nepoznal. Ale veď vás v každej našej lepšej spoločnosti poznajú a   spomínajú často. Celá naša mládež rojčí za vami. Poznám všetky vaše   pomery. Možno, že i vy ma poznáte, aspoň podľa mena. Hovoria o mne,   že som prepiaty. Priznám sa vám, že som. Nevyhľadávam známosti medzi   ženskými. Všetky svoje ideále opatrujem pre jednu, všetky svoje túžby   za ženou, celú svoju lásku
   </tei:p>
   <tei:p>
    chcem sústrediť pre jedinú pravú, ktorú mi azda osud do cesty   postaví a s ktorou chcem žiť život taký, aby som bol účastníkom   takých slastí, ktoré okúsia len tí, čo milujú v žene nielen jej   telesnú krásu a pohlavie, ale jej dušu. Chcem sa zachovať bez   poškvrny pre tú, ktorá bude tiež bez poškvrny. Všetky svoje túžby a   tušenia mi šepkajú, že som našiel, čo od rokov hľadám, vo vás. Alina,   nedali by ste mi príležitosť, aby sme sa soznámili a bližšie sa   poznali, a možno, že nám kynie blažený život ľudí, ktorí si ho vedia   usporiadať podľa svojich plánov, bez ohľadu na časové zmeny a pudy   veľkých más. Alina, mohli by ste ma milovať? Pozrela na neho,   zapálená studom, a sklonila hlavu. — Možno, — zašepkala a vstala s   kresla. Vetrovský ju objal okolo drieku a chcel ju bozkať na ústa.   Ale ona si predložila dlaň a vložila mu ju na pery. — Nie, milý   priateľ. Bozkám vás, keď budem môcť byť celkom vašou každým dychom,   každým tlkotom svojho srdca, a keď v tom nájdem svoju najvyššiu   blaženosť, že budem môcť byť vašou. Prebehlo jej umom, čo znamená   oddať sa mužovi celá, bez výhrady na jeho vôľu a lásku. Aký to musí   byť človek, aby si toho daru vedel vážiť, a aká musí byť ona, aby ten   dar bol cenný. I pokračovala: — Teraz sme ešte nie tam, teraz ešte   len hľadíme na krásnu krajinu pred sebou, ale sme nie v nej.
   </tei:p>
   <tei:p>
    Jedno vás uisťujem, že som dosiaľ hodná vašej dôvery. Môj jediný   poklesok je bozk, o ktorom som vám hovorila. Vetrovský hľadel na ňu a   jeho tvár sa slečne Orságovej zdala prísnou. — Máte pravdu. Prečo by   ste mali mňa bozkávať na prvé slovo? Pre blúznivé reči? Možno, iný   ešte oveľa vzletnejšie hovoril a sľuboval vám ešte krajší raj.   Pôjdete zasa za ním? Raj si musíme zaslúžiť. A verte mi, Alina,   niekedy sa hodno zriekať.
   </tei:p>
   <tei:p>
    Schádzali sa dva mesiace skoro denne. Chodili spolu na prechádzky,   hrali tenis, stretali sa v kaviarni a večerali niekoľko ráz po   divadle v reštaurácii. Alina raz bola v kancelárii Vetrovského, kde   pracovali i jeho dvaja inžinieri a dvaja pomocníci, a raz bol on u   nej, kde boli sami. Vtedy sa mali už tak radi, tak túžili jeden za   druhým, ich duše už boly tak srastené, že holo potrebné napätie celej   ich energie, aby sa neoddali jeden druhému. Trasúc sa na celom tele,   odišli po krátkom pokušení bez slova, s vyprahnutými ústami,   neopovážiac sa pozrieť si do očú a dotknúť sa, lebo cítili, že by   boli upadli do víru ľutovania a do večitého studu.
   </tei:p>
   <tei:p>
    Schádzavali sa vtedy vždy len v neskoré popoludnia po práci. Často   sa prechádzali v Petržalke. Chodiac vše si sadli a rozprávali sa. Veď   mali si toľko čo povedať, keď netajili pred sebou nič a
   </tei:p>
   <tei:p>
    chceli poznať svoje duše do každého záhybu. Ich sblíženie sa   prezradzovalo jedine tým, že si tykali. Išli bočnou cestou medzi   kríkmi s nohy na nohu. Vetrovský vše odtrhol lístok, a trhajúc ho na   kúsky, počúval reči Aliny, ktorá sa dnes tak rozhovorila ako   zriedkakedy. — Vieš, Milan, hlúpa logika davu nás poháňa bez nášho   rozmýšľania. Keď ma ten mladý pán bozkal, duševne som bola pripravená   na hocijaký poklesok. Nikdy som nerozmýšľala o mravných základoch   lásky, pokladala som milkovanie podľa počínania a hovorenia   niektorých kolegýň a kolegov za takú prirodzenú vec, ako zjesť   rožtek, keď som hladná. — Koľko ich tak upadne a zničí si život pri   najmenšom pokušení, nachádzajúc sa v úplne bezbrannom duševnom stave!   — Nehovoria nám: mužský a ženská majú rovnaké právo na pôžitky lásky?   Však i jablko zjeme pre jeho chutné mäso a neupotrebíme ho len na   rozmnoženie jeho druhu, na čo má vlastne slúžiť. Je to prirodzené. V   kvetoch sa tešíme ich krásnym kalichom a ich vôni. Trháme ich   predčasne, nenecháme sa im vyvinúť na semeno. Užime teda i kvetu   lásky, nehľadiac pritom, že plodu vyhýbame. — Je to zvodné, čo   hovoríš, milá Alina. Lenže prírodu nemožno brať za vodcu našej   filozofie. Priemerného človeka bez ducha ženie príroda svojou cestou.   Elitný človek — a to je pravý nadčlovek — opanuje svoje pudy a on   premáha prirodu, a nie ona jeho. Premysli to dobre, Alina, a   nahliadneš, že je to neodvratná pravda. Keby sme zaradili svoje žitie   vo všetkom podľa príkladu rozvahy, mali by sme raj na svete. Mali by   sme omnoho viac pôžitkov zo života a zbavili by sme sa všetkých   výčitiek svedomia a chvíľ studu nad mnohými našimi skutkami. Alina,   zahĺbená do myšlienok, kráčala popri ňom bez slova. Vetrovský pozrel   na ňu a videl na jej vážnej tvári, že um jej pracuje značne napäto.   Mlčal i on, nechtiac ju vyrušovať. — Zdá sa mi, že máš pravdu. Veď   každým odbočením s rovnej cesty si chystáme len mnohomnoho starostí,   nekonečných strastí, pre tak málo ustrašeného pôžitku, ktorý vždy   zaplatíme my a nám milí mnohým žiaľom. Je to veru vyberanie biednej   šípkovej ružičky z hŕby bodľavých prútov. Pozri, čo som dostala za   list. Vetrovský s úsmevom prevzal od nej kartičku v obálke. —   Prečítaj to. „Kúpil som novú pohodlnú Pragu. Chcem urobiť na nej   vychádzku do Rakúska, odtiaľ do Talianska alebo Švajčiarska, podľa   chuti. Hľadám milú 6poločnicu. Nevábi Vás vidieť tie kraje v   spoločnosti najposlušnejšieho sluhu a Vášho najúprimnejšieho ctiteľa   Jána Gestattera?“ Vetrovský zbledol od hnevu. Ovládal ho pocit, že na   jeho najmilší majetok najpodlejšie siaha nečistá ruka. Prešiel ho   strach i hnev.
   </tei:p>
   <tei:p>
    Alina sa zľakla jeho premeny a mimovoľne mu vytrhla kartičku z   ruky, ako keby tým odstránila jed z rany. — Preboha, čo je s tebou?   Ukrutne zamračene zasipel: — Čo si mu odpovedala? Alinu Gestatterov   návrh pobúril. Ale čo mohla za seba? Bolo v jej cite i mnohé, čo jej   lichotilo a miernilo jej pobúrenie. Ktovie, čo by bola urobila, keby   sa nebola sišla s Vetrovským? Veď je dnes taká obyčajná vec, že sa   dievčatá samy potĺkajú svetom. Keď sa vo svete, veru, bez vedomia a   privolenia rodičov sídu s príjemným človekom, majú mu hneď oči   vyškrabať? A potom, dievčatá tak rady sprobúvajú účinok svojich vnád   a svojej zvoduosti na mladých — a boe i na starších — pánoch. Podarí   sa niektorým i tak získať dobrých mužov. (Mnohým sa nepodarí, ale to   nemožno vždy vedieť vopred.) Nečakala, že ten návrh Vetrovského tak   veľmi rozruší. Složila ruky: — Preboha, upokoj sa! Nič sa nestalo!   Najprv som mu vôbec nechcela odpovedať, napokon som si všetko lepšie   rozmyslela. Diana mi je dobrá priateľka, môžem ti povedať, že berúc   do ohľadu jej povznesenosť pre ohromné bohatstvo, až veľmi dobrá.   Kvôli nej som potlačila svoje pobúrenie a odpísala som mu, že mu   odporúčam, namiesto seba, svoju sedemdesiatročnú starú matku, ktorá   veľmi rada cestuje. Každé leto strávi v Nórsku alebo vo Švédsku a   každú zimu v Taliansku alebo
   </tei:p>
   <tei:p>
    v južnom Francúzsku. Bude mať z nej mnoho potešenia, lebo je veľmi   inteligentná a duchaplná. Na jej vek je veľmi rezká: zdvorilí páni ju   nikdy neodhadujú na viac ako na päťdesiat rokov. Alina sa smiala a   úsmev sa chytil i Vetrovského. Ale chytro zmizol s jeho tváre. —   Rozhodne poviem Gestatterovi, že si mojou snúbenicou, aby podľa toho   zachádzal s tebou. Alina mu s nežnou dobrotou hľadela do očú. —   Nedbám, urob, ako chceš. Ale by som bola radšej, keby si sa do toho   nemiešal. Rozčúliš sa, a ver mi, ja si s tým pánom dám aj sama rady.   Bude to taká malá skúška pre mňa, ako by som si pomohla v podobnom   prípade. Sľubujem ti, že ťa o každom jeho prípadnom kroku upovedomím.   Vetrovský rozmýšľal trochu; sklonil hlavu, pozrel na Alinu a zasa   rozmýšľal. — Nedbám, verím ti. Alina, sama sa ešte nepoznáš, hádam by   si sa nemala vystavovať pokušeniu. Gestatter je šumný, elegantný,   sveta skúsený, boháč, vie dobre chytať ženské, je smelý a nijaká   zásada ho nezdržiava od lotrovských výčinov proti nim. Alina uprela   na Vetrovského oči plné túžby a lásky. — Mám ťa rada a nikoho iného.   Duša mi je plná myšlienok na naše spolužitie. Ver mi, Milan,   nesklameš sa vo mne. Podala mu ruku. Chytil ju a držal pevne vo   svojej. — Verím ti.. .
   </tei:p>
   <tei:p>
    Pozreli si do očú a vyčítali z nich všetku istotu a   bezpečnosť.
   </tei:p>
   <tei:p>
    Diana chodila i nechodila na filozofickú fakultu, na ktorú bola   zapísaná. Jej nezáležalo na tom, aby dosiahla doktorát alebo   profesorský diplom, ale aby bola študentkou so všetkými voľnosťami,   ktoré poskytuje i dievčaťu tento stav. Mala sto možností príjemne   tráviť život a k tomu si pribrala i onú, poskytovanú študentským   životom. Obyčajne veľmi málo chodievala na prednášky. S Alinou sa   spriatelila, lebo ju medzi ostatnými kolegyňami upútala postavou,   výzorom a elegantným, hoc i nie nápadným šatstvom. Alina pobadala, že   asi od dvoch týždňov Diana častejšie chodí na univerzitu ako   obyčajne. Všimla si i toho, že chodí na prednášky, o ktoré ináč   neprejavovala nijakého záujmu. Nebolo treba mnoho ostrovtipu, aby   uhádla, že jej usilovnejšie dochádzanie nesúvisí s vedychtivosťou,   ale s niečím celkom odlišným, čo nemohlo byť u dvadsaťročného   dievčaťa iné ako láska. Ktoré dievča by sa vo svojej zvedavosti   nechcelo presvedčiť o správnosti svojho predpokladu? Alina nie práve   špehovala, ale jednako raz, dva razy šla niekoľko krokov za Dianou a   zakaždým videla, že sa sišla s Arturom Korčekom. Šli spolu k   najbližšej stanici, vsadli do zavretého voza a šli smerom k Dunaju.   Alina by pred svojimi rozhovormi s Vetrovským nebola brala   priateľstvo Diany s Arturom tragicky.
   </tei:p>
   <tei:p>
    Bola by sa tomu zasmiala, možno, že by ho bola i trochu závidela.   Dnes sa zhrozila. Keby to bol býval hocikto iný, len Artur nie. Ten   nemal pochopenia len pre tú najsmyselnejšiu lásku, bez stopy každého   duševného spolužitia. Diane bolo všetko dovolené. Matka bola primäkká   a nemala vôbec čistej predstavy o výchove moderného dievčaťa, s   ktorou, nakoľko jej bola známa, naskrze nesúhlasila. Upomínala vše   dcéru aj syna — pravda, hodne nesmelo — ale ani tak nezískala iného   od nich ako posmech. Ani s mužom neobišla lepšie; ten ju pokladal za   hodne zbytočnú v domácnosti. Hlavne reprezentovať nevedela a ich   trochu lásky už vypršalo pre ženinu chladnosť. Pán generálny direktor   Gestatter chcel deťom nanútiť istú — ako si on namýšľal — kresťanskú   mravnosť, nie síce príkladným životom a vážnymi rozhovormi, ale   prosto hrozbou, že ich poškodí hmotne, ak nebudú poslúchať. Opieral   sa o kresťanské zásady mravnosti, lebo o filozofických mal práve len   akési slabé zdanie, ktoré z rozhovorov povychytával. Okrem toho jeho   detičky vedely dopodrobna, aký voľný život vedie ich prísny a mravný   otec. Mal milenku v Prahe a vo Viedni a chodieval často na poľovačky   a rybačky do rozličných krajov Slovenska a Podkarpatskej Rusi. Bolo   im známe, že neopovrhoval ani láskou chyžných v malomestkých   hoteloch. Diana sa veľa pohybovala v duševne vytríbenýeh   spoločnostiach a čítala mnoho moderných vecí;
   </tei:p>
   <tei:p>
    bola ostrovtipná a vedela vtipnými slovami vykauklovať hocijaký   paradox, pričom, pravda, nepocítila jeho nepravdivosť a tak jej   naskrze nebolo ťažko presvedčiť sa o absolútnej oprávnenosti užiť   všetky slasti pozemského života. Bola peknej, elegantnej postavy,   inteligentnej, jemnej tváre, nie bez ženskej nežnosti. Držanie mala   isté, ale nie privoľné. Robila dojem skutočnej dámy. S Korčekom sa   soznámila vďaka otcovi, ktorý sa bol sišiel so senátorom Korčekom a s   jeho podareným synom na rybačke v Podkarpatskej Rusi. Nerozvážne   povolal syna, aby ho navštívil, keď bude v Bratislave. Artur dlho   nechodil, starý Gestatter ho nudil, až raz zazrel Dianu, idúcu s   matkou cez ulicu. Hneď na druhý deň urobil návštevu a od tých čias   bol u nich dosť častým hosťom. Po prvom-druhom styku a rozhovore s   Dianou boli obidvaja so sebou načistom. Nie azda na základe   dorozumenia sa slovami, ale inštinktívne vycítili, podľa držania,   pohybov, smiechu a najmä vilných pohľadov, čo 6Ú za jedni. Raz sa   stretli na ulici a Artur odprevadil dievča domov. Hovorili o   študentských veciach, ktoré ich naskrze nezaujímaly. Pred dverami   vily zastali, že sa rozídu. A — nerozišli sa. Artur bez slova vošiel   na schodište a obzrel sa: nebolo tam nikoho ani počuť, ani vidieť.   Schytil Dianinu hlavu do oboch rúk a bozkal ju. Diana ho v prvom   prekvapení odsotila, ale ani neutiekla, ani neriekla hlasného
   </tei:p>
   <tei:p>
    slova, len hľadela naňho zdesene, vystierajúc pritom oproti nemu   ramená. Či na obranu, či na objatie? Artur posledné pokladal za   pravdepodobné a zašepkal: „Zlatá, drahá duša!“ — a schytil ju do   náručia. Dievča mu objalo hlavu a bozkávalo ho s horúcou vášnivosťou.   Utekali hore schodmi do Dianiných izieb, odlúčených na chodbe od   ostatného bývania rodičov, vošli a zamkli za sebou dvere na kľúč.   Schádzali sa, kde a ako mohli, často v aute. Neviazalo ich nič iného   ako vášnivé milkovanie. Obyčajne sa ani neshovárali o inom, len o   veciach, dráždiacich smysly, a o svojich schôdzkach. Artur robil vše   náražky, že by si ju vzal za ženu. Pokladal Dianu s hmotného ohľadu,   i ako ženu vzdelanú, peknú, za prvotriednu partiu. Diana vedela, že   Artur je jej rodičom nielen nie žiadúci ako zať, ale vôbec nemožný.   Gestatter počítal so zaťom, s vysloveným boháčom, hrajúcim značnejší   zástoj vo finančnom svete. Ale ani sama Diana si ho nežiadala za   muža. Poznala ho a predpokladala, že by mala s ním veľmi nespokojný   manželský život. Ani necítila k nemu lásky, on jej bol len dobrý ako   prvotriedny druh spoločných pôžitkov. A tak jeho náražky odbavovala   len viac-menej žartovnými poznámkami. Keď Diana pomyslela na to, že   sa raz vydá, zakaždým sa jej pred dušou zjavila postava Vetrovského   ako manžela. Myslela si, že by ním získala všetko, čo môže žena   žiadať od muža, že by ho
   </tei:p>
   <tei:p>
    vedela Fúbiť úprimne a verne. Pravda, túto láskusi odkladala na   neskoršie časy, keď sa vybúri. Lenže Vetrovský bol zaujatý Alinou.   Diana ich pomer neposudzovala správne. Z akejsi ostýchavosti ho nikdy   nespomínala Alina a táto vôbec nehovorila ani s jednou zo svojich   priateliek o ňom, lebo ani o jednej nemohla predpokladať, že by jej   city porozumela. Obávala sa úštipkov a upodozrievania z pretvárky, a   preto radšej mlčala. Keď dostala spomínaný list od Jana Gestattera,   myslela si, že povie Diane, aby ho vyzvala, aby jej dal pokoj a aby   ho poučila o tom, ako Alina smýšľa o láske medzi slobodnými ľuďmi.   Ale teraz, keď videla Dianine výčiny, bola presvedčená, že by táto   bola prvá, ktorá by si žiadala, aby aj ona vošla do toho bahna, v   ktorom sa trepe sama, a že by skorej napomáhala bratovým nástrahám,   než ahy ho odsúdila. Nezostalo jej teda nič iného, ako zbaviť sa Jana   Gestattera sama. Obávala sa, že by Vetrovský Gestattera tak urážlivo   napadol, že by musela preto povstať roztržka i medzi ňou a pani   Gestatterovou, ktorá jej bola taká milá, že by bola veľmi nerada   prišla pri nej do nejakého falošného svetla. Bola presvedčená, že sám   jej dá pokoj po lístku, ktorý mu bola odpísala. Minulú sobotu prišla   domov s prednášky okolo siedmej. Už bolo tma v izbe a pocítila v nej   veľmi príjemnú, nezvyklú vôňu. Keď rozsvietila, zazrela na stole   krásny košík skvostných kvetov. Myslela si, že jej ich poslal   Vetrovský, lebo bol v ten deň
   </tei:p>
   <tei:p>
    odcestoval na dva týždne do Čiech a na Moravu, kde mal na starosti   nemocničné stavby v jednom väčšom okresnom meste a kde mal dosiaľ   poverenia na nové stavby. Pribehla natešená k stolíku a obzerala   kvety. Hľadala nejakú kartičku a našla ju. Nielen kartičku, ale i   šperkové puzdro. Y predpoklade, že je to celkom iste dar od   Vetrovského, otvorila ho a našla v ňom veľmi slušné butóny, ktoré   boly hodné, podľa jej cenenia, veľkú sumu. V neznalosti takých   predmetov silno ju zväčšovala, keďže jej najdrahší šperk dosiaľ   nestál viac ako 2—3000 korún. Zaradovala sa tomuto daru veľmi.   Prijala ho vďačne a s radosťou. Však medzi nimi už bolo všetko čisté   a jasné, hoc o tom ani neboli mnoho hovorili. Soberú sa, len čo Alina   složí doktorát, lebo nechcela zanechať svoje štúdiá kusé, keď jej už   tak málo chybelo k dokonalému zakončeniu. Prekvapilo ju len to, že   Milan má toľko peňazí na také drahé veci. Jednako je ešte len mladý   človek, takmer začiatočník! Ako ju musí milovať, keď jej donesie takú   obeť! — „Ó, ty drahá, skvostná duša!“ Otvorila kartičku a zazrela   meno: Ján Gestatter. Pripísané bolo: — Odpusťte mi, milá Alina, môj   prestrelok. Prijmite priloženú maličkosť ako merné. Zachvátily ju   najrozličnejšie pocity a myšlienky. Ruky jej spadly a nadišlá slabosť   ju složila na kreslo. Ľútosť a sklamanie, že taký skvelý dar nemôže   slúžiť za prameň radosti, ale naopak, len nesčíselných mrzutostí,   naplnily ju žiaľom a hnevom. Ani chvíľku nemyslela na to, že by   skvosty prijala.
   </tei:p>
   <tei:p>
    Však aj kvety od Gestattera boly jej vyslovene nepríjemné.   Vetrovský by iste hľadel na ne s nevôľou, ak nie s hnevom, a zatajiť   mu ich nechcela. K tomu ho ani nebolo doma a ona ani nevedela, kde   je, keďže mal za svojej cesty navštíviť viac miest. Kvety by však ako   „merné“ bola mohla prijať, to by ešte neznamenalo viac ako to, že   nedorozumenie medzi nimi bolo odstránené. Ale prijať od cudzieho   človeka drahocenný šperk! To znamená silný záväzok na odslúženie sa.   A aké mohlo byť jej odslúženie? Ako sa ona mohla zavďačiť mladému   človeku, ktorý už prezradil svoju túžbu za ňou? Vedela s istotou, že   šperk mu zajtrajším dňom vráti. Bolo by najmúdrejšie poslať mu nazpät   i kvety. Ale keď dlhšie rozmýšľala, zišlo jej i to na um, že on to   možno s tým darom ani tak zle nemyslel, ako si to ona predstavovala.   Ona posudzuje jeho dar so svojho stanoviska, pomerne keď i nie   chudobného, ale jednako nie bohatého dievčaťa. Však, keď si taký   milionár trochu gavalierskeho cítenia dobre rozmyslí, ako mohol   uraziť slušné, inteligentné dievča takým návrhom, ako bol jeho,   nemusí pokladať za premrštený dar, ktorý má cenu nejakých   dvadsať-tridsať tisíc korún. (Zprvu si myslela, že butóny sú ešte raz   toľko hodné.) Možno, že je šperk len znakom jeho chyby a ľútosti a že   nežiada zaň od nej nič iného ako ďalšie nezištné priateľstvo. Bol by   to dar premrštené skvelý, ale veď také veci vždy závisia od   ponímania. Šperk mu už aj z ohľadu na Vetrovského rozhodne vráti, ale   kvety si môže ponechať, lebo veď ona ho nemusí urážať, keď takto   obetavo dokazuje svoju ľútosť. Prijatie šperku by sa bála priznať   6vojmu snúbencovi; o kvetoch mu môže povedať, že ich prijala len ako   znak jeho oľutovania. Napokon i Vetrovskému musí záležať byť s   Gestatterovcami na dobrej nohe i z obchodného ohľadu, keďže je to   rodina, hrajúca spoločensky i obchodne veľký zástoj. Hoc sa takto   hľadela upokojiť, nemala skoro celú noc ani hodinu dobrého spánku.   Bála sa aj, aby jej ten šperk nejakým nepochopiteľným spôsobom   nezmizol. Keby ho nemohla Gestatterovi vrátiť, nikdy by jej neuveril,   že jej ho niekto odcudzil. Držala ho celú noc v rukách ako malé dieťa   milú hračku. Rozmýšľala, ako mu ho vráti. Najjednoduchšie by bolo   poslať mu ho poštou. Ale tu ju nadchádzaly všelijaké pochybnosti.   Môže sa i na pošte stratiť; musí na sprievodný list napísať svoje   meno, no a, pravda, i meno príjemcovo. I z bratislavskej pošty môžu   povstať klebety, sám Pán Boh vie ako. Cudzí človek môže zazrieť   adresu a potárať kadečo. Napokon sa jej zdalo najistejším, keď mu   šperk sama oddá do jeho vlastných rúk. Pri tej priležitosti mu povie   vážne a rozhodne, aby jej dal v budúcnosti pokoj. Zdalo sa jej to   celé veľmi ťažkou úlohou, ale odhodlala sa na ňu, hoc i s ťažkým   srdcom — a zaspala. Ešte sa v svojom živote nezobudila taká utrápená   a ustaraná ako v to ráno. Bolela ju hlava,
   </tei:p>
   <tei:p>
    cítila sa celkom chorou. Ale užila pyramidon a sosbierala sa. Bolo   jej ukrutne dlho čakať, kým myslela, že ho môže ísť vyhľadať v jeho   kancelárii v banke. Napokon prešla desiata hodina a ona sa sobrala a   išla. V banke obzerali úradníci a sluhovia veľmi peknú dámu s   upodozrievajúcimi pohľadmi. Keď sa vypytovala, kde je kancelária pána   direktora Gestattera, skoro každý sa obzrel za ňou a pokrútil hlavou.   Najhoršie však bolo, že pána direktora nebolo v kancelárii. Ešte   neprišiel. Povedali jej, že možno príde len popoludní. Pravdepodobne   je ešte doma. Alina sa rozhodla, že tú vec skoncuje, i vyhľadala ho   na jeho byte v dome rodičovskom, kde mal na mezaníne niekoľko izieb.   Ani tam ho nenašla. Stála chvíľu na širokom koridore, kde bol   výklenok s kreslami a stolíkom, a uvažovala, čo robiť. Najmúdrejšie   urobí, keď pôjde k pani Gestatterovej a oddá tento šperk s prosbou,   aby ona odovzdala tú zabalenú a zapečatenú schránku synovi. Pani   Gestatterová ju prijala milo, hoci bola trochu prekvapená jej   príchodom v nezvyčajný čas. Hľadela na ňu trochu ustrašene, bojac sa,   že ide o nejakú nepríjemnosť. — Tetuška drahá, bozkávam ti ruky.   Prišla som s prosbou. Keby si bola taká dobrotivá a oddala tento   balíček pánu synovi. Len to mu ráč povedať, že som to ja doniesla   preň, on už bude vedieť, o čo ide. — Dobre, milá Alina, vďačne ti   urobím túto službu. Sadni si trochu, čo máš nového?
   </tei:p>
   <tei:p>
    Alina chvíľu posedela, porozprávala a potom šla. V dverách izby sa   stretla s Dianou. Obidve skríkly, ako keby sa neboly rok videly, ale   po krátkom rozhovore sa rozišly. Alina utekala dolu schodmi s ľahkým   srdcom, ani študent po složení obávanej skúšky.
   </tei:p>
   <tei:p>
    Asi o týždeň prišiel Vetrovský, veselý a dobrej vôle. Celý čas, čo   bol v Čechách, tkvel mu obraz Aliny v duši. Teraz bola jeho prvá   chôdza k nej. Tak túžil za ňou, že ju hľadal na jej bývaní. Jej   domáca pani, vdova po obvodnom lekárovi, namýšľajúc si, že je osobou   veľmi múdrou a sveta skúsenou, prijala ho vľúdne a zaviedla do jej   izby. Nebolo jej doma. Udrely mu do očú v chutnej chyži dve krásne   kytice. Jedna z nich bola uvädnutá, druhá ešte celkom čerstvá. — Aké   sú to kytice, milostivá? — pýtal sa. Trochu moletná, krátka dáma, s   okuliarmi na nose, behala po izbe, ukladajúc vecičky do poriadku len   preto, aby sa stal ten poriadok ešte zjavnejším; zastala pri ňom a   hľadela naň trochu zadivené. — Neviem, čo vám mám povedať, —   hovorila, rýchle vydychujúc, — ale pravda nikdy nezaškodí. Vy ste,   tuším, rodina slečny Aliny. Aspoň sa tak správate, ako keby ste boli   jej rodinou. Iste ste nie zamilovaný, hoc je to veru dievča na   zamilovanie. Už viac ráz som vás stretla na prechádzke s ňou. Milenci   by svoju lásku neroznášali po uliciach a parkoch, ale hľadeli by sa s   ňou ukryť. Obidve
   </tei:p>
   <tei:p>
    kytice jej poslal mladý pán Gestatter. Tú v košíku ešte asi pred   desiatimi dňami a túto dnes; o tej slečna Orságová ešte ani nevie.   Ostatné vety hovorila šeptom, ako keby prezrádzala veľkú tajnosť. —   Veru by som jej želala, aby z toho niečo bolo. Bola by skvele   zaopatrená, keby si ju taký boháč vzal. Vetrovský sa tak zamračil, že   by to bolo zarazilo i horšiu pozorovateľku, ako bola pani Zaunerová.   — Ale, ale, ale, — zalomila rukami, — to som ja pekne vytárala, čo   som nemala, — i pľasla sa ma, tučnou ťapkou po ústach. —   Neráčite byť rodinou slečny Orságovej? — Nie som jej rodinou. A kedy   asi príde „tá“ slečna? — riekol, ako sa pani Zaunerovej zdalo, s   hrozným prízvukom. Chuderka dýchala chytro a stupkala s nohy na nohu,   nevediac, čo povedať. — Nuž príde, príde, okolo, okolo, — i pozrela   na hodiny na stene, — keď nechodí vždy rovnako. Možno o štvrtej,   alebo o piatej. Vetrovský sa zvrtol na mieste a riekol krátko: — Ruky   bozkávam, — a vyšiel. Idúc bránou, pritisol schránku s prsteňom vo   vačku kabáta tak, že ju skoro podrúzgal, a myslel, že celá Alina bude   asi ľahké futro. Všetky tie dievčatiská sú dnes rovnaké: jedna za   groš, druhá za dva krajciare. Nehodno to vážne brať. Dobre, že vyšiel   bore. Keby nebol videl kytice a shováral
   </tei:p>
   <tei:p>
    sa s tou rapotačkou, bol by jej ten prsteň dal. Takto sa aspoň   neprenáhlil. Ako sa dobre cítil, s dušou, plnou potešenia! A teraz sa   mu zdalo, ako by ho nadchádzala nejaká choroba. Striasol plecami:   brr! Na Suchom Mýte zazrel pred Braunovými výkladmi veľmi peknú,   nadprostrednú vysokú ženskú postavu v jasnosivom svrchníku, ktorá sa   mu zdala na prvý pohľad povedomou. — Je to ona! — trhlo ho i milo i   trpko. Prešiel k nej. Bola to Alina. Aká bola milá, ako sa mu tá   sladká tvár vyjasnila, ako sa zaradovala! Zdala 6a mu až neznáme   peknou, s akýmsi novým výrazom na tvári. A to by mohlo byť jeho   dievča, keby ho neklamalo! Stisli si ruky: Alina vrele, láskajúc ho   ani bozkom, Vetrovský zdržanlivo. Vŕtalo v ňom: klame ma. Veď lásku   alebo príchylnosť je tak ľahko napodobňovať! Šli spolu bez   rozváženia, kde idú, na Námestie Republiky. — Ako sa ti vodilo? —   pýtala sa trochu zarazene, lebo už vycítila v jeho držaní zle   naladenú strunu. — No, tak-tak. Mohlo to byť i horšie. Doniesol som   si i niekoľko nových objednávok. A ty ako, Alina? Dobre, čo? Myslím,   že sa páni starali o teba, aby si sa nenudila. Máš plnú izbu kytíc.   Hľadal som ťa a videl som tú parádu. — Plnú izbu? Jednu jedinú, ktorú   mi poslal mladý Gestatter ako „merné“. Nemyslela som, že
   </tei:p>
   <tei:p>
    by som sa prehrešila, keď ju prijmem, — odvetila trochu   pikírovane, cítiac sa nevinnou. — Ja som videl dve. I dnes ti jednu   poslal. Vetrovský sa vpil očami do jej tváre. Videl, že je úprimne   urazená a veľmi nemilo prekvapená. — Ale to je predsa nemožné! Čože   ten človek ešte chce? To je skutočne dotieravosť. Uisťujem ťa, že som   sa s ním za tvojej neprítomnosti vôbec nestýkala. Iba ak, — zarazila   sa. Udrelo jej do hlavy, že jej poslal šperk. Má to povedať   Vetrovskému? Teraz, keď je taký rozladený? Zdá sa byť náchylný na   žiarlivosť. Možno o chvíľu, keď sa trochu upokojí. — Iba ak Diana   narobila nejakých komplikácií. Razom jej blyslo hlavou, že k matke   idúca dcéra zazrela u nej balík, otvorila ho, a vidiac šperk,   zadržala si ho a tak si jej brat myslí, že si ho ona — Alina —   zadržala. Ale pani Gestatterová mu to mala rozhodne povedať, i vtedy,   keď Diana zadržala šperk. Vetrovský chytil Alinu za rameno a odbočil   s ňou do tichej uličky a šepkal jej náruživo: — Alina, ty predo mnou   čosi skrývaš. Alebo mi nalej čistej vody, alebo ma pošli naraz preč.   Lebo ja ani so zblom nedôvery nemôžem s tebou žiť. To si uváž! Alina   si zahryzla do pery a o chvíľku riekla: — Keby si nebol taký   rozčúlený, neváhala by som ti všetko vyjaviť, takto sa bojím, že   urobíš nejakú nerozvážnosť. Však ich dnes ľudia toľko robia. A ty si   taký náruživý!
   </tei:p>
   <tei:p>
    — Len keď ide o teba, duša moja, ver mi! — Tak teda počúvaj.   Gestatter mi poslal ako merné nielen kytice, ale i drahý šperk. A ako   som sa mu zaradovala i kytici! Myslela som si, že je to od teba. A   aké trpké bolo moje sklamanie, keď som na vizitke zazrela jeho   protivné meno. Celú noc som nespala. Ráno som utekala k pani   Gestatterovej a oddala jej tie butóny, aby ich vrátila svojmu synovi.   Lenže Diana iste dostala balík do rúk, otvorila ho a iste neoddala   šperk bratovi, tak, že si on myslí, že som ho zadržala ja pre seba.   Tak si dovolil potom poslať mi aj druhú kyticu. Neobzrel si ju? Je   pri nej nejaká karotka, alebo možno zasa niečo sprostého? Hovorila to   s takým malomocným, naozaj ženským hnevom, že to Vetrovského dojalo.   — To je naničhodný človek! Musím s ním urobiť poriadok, — zamrmlal si   Vetrovský, mimovoľne napnúc svaly ramien. — Povedala si mi všetko?   Trochu rozmýšľala. — Skutočne neviem, že by som ti bola niečo   zatajila. Ale aj tak som ti chcela o tom šperku povedať, len som   mienila počkať, kým sa trochu upokojíš. — A je ti za ním ľúto? —   pýtal sa teraz už trochu žartovne. — Ani trochu. Naopak, dala by som   mnoho za to, keby mi bo nebol poslal. Tešil ma, kým som si myslela,   že je od teba. Ty dobrý, drahý! — I pozrela mu tak zvodne, s toľkou   láskou do očú, že mu srdce celkom zaujala. — Poď, odprevadím ťa   domov, pozrieme tú kyticu. Pozrela naň a zastala: — Dobre, ale, — i   pokývala naň hrozebne prstíkom. V kytici bola v obálke karta: —   Nemohli by ste zajtra o piatej prísť na tenis? Mám pre Vás milé   prekvapenie. Rukobozky Váš J. G. — Je to hanebný chlap! Čo si ten   myslí o mne? — zvolala Alina, celkom zblednutá od hnevného   rozčúlenia. Vetrovský hľadel na ňu, ako sa jej zdalo, neuveriteľne   chladne. Ale bolo to celkom prirodzené. Jeho rozčuľovala predstava,   že ho Alina možno klame. Keď bol s ňou načistom, Gestatter mu nerobil   ťažké srdce. I vyňal svoje puzdro z vrecka a otvoril ho. Bol v ňom   krásny, drahocenný prsteň s podlhovastou platničkou, v ktorej bol   zafír, obložený vencom briliantov veľkosti šošovíc. — Tešila si sa na   šperk odo mňa, tak tu ho máš. Prijmeš ho? Alina mu ho vychytila z   ruky a dala si ho na prst. — Či ho prijmem! Bože môj, aká som   šťastná! Pozrela naňho a hodila sa mu na prsia. Trvalo chvíľku, kým   sa spamätali.
   </tei:p>
   <tei:p>
    — Si mojou? A teraz dovolíš, aby som sa ja shováral s pánom   Gestatterom? Alina blažene krútila hlavou a hodila mu ramená znovu   okolo krku. — Rob, čo chceš, nemám inej vôle ako tvoju.
   </tei:p>
   <tei:p>
    Hoci túžili za sebou, v nasledovné týždne omnoho menej sa   schádzali ako dosiaľ. Alina sa pripravovala na skúšku a Vetrovskému   zaberalo množstvo práce i čiastku noci. A jednako sa pridalo, že keď   vedel jeden o druhom, že je niekde von v meste, hodinu, i viac čakali   na seba a často bez výsledku. Ale v podstate pokladajúc svoj pomer už   za úplne zabezpečený, čakali s trpezlivosťou na svoje konečné   slúčenie. Vetrovský vyhľadal Jana Gestattera nasledujúceho dňa v jeho   pisárni v banke. Pán direktor mal práve veľmi mnoho práce a nechal   pána architekta čakať v predizbe skoro hodinu, hoci vedel iste, že je   tam, lebo raz vyšiel a zbežne sa s ním svital zdanlivo priateľským   krikom, v ktorom však bolo omnoho viac kriku ako priateľstva. Jednako   najprv odbavoval svojich referentov. Napokon vošiel Vetrovský:   usmieval sa, ale nie priateľsky. — Vzali ste mi hodinu drahocenného   času pre veci, ktoré vám neutečú, keď sme to mohli skončiť za dve   minúty. Ale vy, bankári, poznáte len svoj prospech. Gestatter sa   vypäl a natiahol obrvy dohora. Bolo vidno, že si sadá na vysokého   koňa.
   </tei:p>
   <tei:p>
    — Milý pán architekt, odpusťte, ale v obchode je prvá vec   presnosť. Keď neodbavím svojich referentov načas, zameškáme poštu. —   Možno, — hodil Vetrovský rukou, — ale to sú veci, ktoré sú teraz   celkom vedľajšie. Presvedčil som sa, že sa veľmi vrelo — podľa môjho   zdania privrelo — zaujímate o slečnu Alinu Orságovú. Pokladám teda za   svoju povinnosť upovedomiť vás, že som sa s ňou zasnúbil a že sa   zakrátko sosobášime. Na okrúhlu, vyholenú tvár pána direktora sadla   podivná grimasa. Bol to hnev i posmech, opovrhovanie a hlavne   prekvapenie. — Škoda, že sa tak náhlite. Myslel som si, že sa i mne z   toho krásneho stromu dostane ovocia, — urobil tvár ani satyr so   širokým, bujným úsmevom. Vetrovský pristúpil celkom k písaciemu   stolu, za ktorým stál Gestatter a nahol sa k nemu. Hľadeli si zúrivo   do očú. — Ako to mám rozumieť? — No tak. Podľa nemeckého porekadla   posudzujeme ľudí podľa ich spoločníkov, nie? A náhodou sú priateľky   slečny Aliny nie sväté Agnešky. A slečna, ktorá tak hladko prijíma   cenné dary, ako to robí slečna Alina, privedie nepredpojatého človeka   na podivné myšlienky. Uznáte to? Myslím, že mám právo kadečo   predpokladať? — Medzi priateľky slečny Orságovej patrí i vaša sestra,   slečna Diana, a váš šperk vám slečna Orságová zaniesla na druhý deň a   oddala ho vašej pani matke.
   </tei:p>
   <tei:p>
    Gestatter sa zasmial. — No áno, moja drahá sestra Diana. To je   dievča v každom ohľade moderné. Na tú by som sa v takomto prípade   nerád odvolával. Vaše tvrdenie, že slečna Orságová vrátila šperk   mojej matke, veľmi ma prekvapuje, lebo mi ho ona ani nedala, ani mi   nič o ňom nepovedala. — To je možné, lebo ho iste zadržala práve do   izby vošlá slečna Diana, ktorej moderné chápanie vecí sa zdanlivo   vzťahuje nielen na lásku, ale aj na iné vlastnosti. Ale to sú všetko   vedľajšie veci, do ktorých ma nič. Ja žiadam od vás, aby 6te sa   oproti slečne Aline Orságovej správali, ako sa gentleman správa   oproti snúbenici gentlemana. — Ale dobre, pán inžinier, dobre. Beriem   to na vedomie a blahoželám vám, keď chcete. A či si skutočne vezmete   tú — dámu? V spôsobe reči, v spustlom úsmeve vyrážalo toľko   opovržlivého výsmechu, že sa Yetrovský ťažko opanoval, aby ho neudrel   po tvári. — Pán direktor, vy sa správate oproti vám vcelku známej,   vami celkom bezzákladne upodozrievanej dáme hanebne. Napokon, myslite   si o nej, čo chcete. Na jedno vás však upozorňujem: ak sa jej   opovážite hocijako ubližovať, alebo ju obťažovať — tak urobím s vami   poriadok. Ján Gestatter sám seba pokladal za smelého chlapíka; bol aj   dobrý športovec a šermovník. Telesne bol skoro taký zdatný ako   Vetrovský, i nechcel pred ním ľahko uhnúť. Ukrutne ho mrzelo, že by   ho taký, v porovnaní s ním, niktoš odohnal od
   </tei:p>
   <tei:p>
    krásnej koristi a pritisol k stene. Alina sa mu veľmi videla,   túžil za ňou nielen smyselne, ale bolo v tom i čosi podobného láske.   Zamračil sa. — Ako to myslíte, že urobíte so mnou poriadok? Myslíte,   že som chlapec a že sa zľaknem vašich hlúpych hrozieb? Keď Vetrovský   videl zúrivosť svojho odporcu, preniklo ho povedomie, že všetko, i   svoj život postaví na obranu svojej lásky. To sa mu v tú chvíľu zdalo   takým prirodzeným, jeho odhodlanie ho tak preniklo, že odpovedal   Gestatterovi s najväčšou chladnou určitosťou tak, že Gestattera zmena   v jeho držaní omráčila. — Ja som so slečnou Orságovou sviazal svoj   život naveky. Ak mi ju urobíte nešťastnou, alebo budete ju hocijako   znepokojovať, tak vás — zastrelím. Vidíte, hovorím vám toto celkom   chladne, nie v hneve, ani v rozčúlení. Ale je to môj pevný úmysel a   vykonám ho, lebo bez nej mi môj život nestojí za žitie! Gestatter   cítil, že zbledol; zamrazilo ho do špiku presvedčenie, že Vetrovský   by iste urobil, čím sa vyhrážal. Našiel jediný možný spôsob ústupu a   použil ho. —-Tak vy to skutočne tak vážne myslíte. Vám nejde o   milenku, ale o ženu! Odpusťte mi, ale zdalo sa mi to veľmi   nepravdepodobným. Dnešné dievčatá — študentky! — pán architekt, hoc   sú vám i sestry, vedú taký nesmierne voľný život, majú toľko možností   ukojiť svoje cbtíče, ktoré podľa
   </tei:p>
   <tei:p>
    učenia moderných sexuologov každého človeka, či je to žena, alebo   chlap, pokúšajú, za ktorú voľnosť ženské tak zúrivo bojujú, že musíme   považovať za biele vrany medzi nimi tie, ktoré zachovalý svoju   neporušenosť. — Vy, — pokračoval, — zaiste poznáte omnoho lepšie   slečnu Alinu ako ja. Viem, že ste človek veľmi seriózny a najmä v   otázke čistoty styku medzi mužskými a ženskými až pririgorózny. Som   istý, že keď si slečnu Alinu beriete za ženu, robíte to na základe   najpevnejšieho presvedčenia, že sa v nej nesklamete. Beriem všetky   svoje náražky, ako úplne bezzákladné, zpät a blahoželám vám čo   najúprimnejšie. I podával mu ruku s parádnym švihom. Vetrovský hľadel   naň upodozrievavo. Povedal celú tirádu « takou ohromnou švádou, s   takým komediantským prízvukovaním, že bol presvedčený, že si robí z   neho posmech. Napokon mykol plecom a podal mu konce prstov. — Myslite   si, čo chcete, pán direktor. Čo som vám povedal, toho sa pridŕžam.   Keď vyšiel z izby, pozrel Gestatter do obloka a hľadel na ľudí, na   ulici sa chumeliacich. Premýšľal: „Sakramentský chlap, myslí to   vážne. A čo by sa mu stalo, keby ma odstrelil? Dostal by najviac ak   pol roka a možno i to podmienečne. A akú reklámu by si urobil! Škoda   tej ženskej. Je to zriedkavý kus. Dal by som za ňu milión!“ Gestatter   bol istý, že jebo šperk zadržala Diana.
   </tei:p>
   <tei:p>
    Musela matku nejako nahovoriť, aby to pred ním nezradila. Bolo to   ľahko urobiť, veď Diana bola taký čert, že všetko vykonala, čo   chcela. Iste vylúdi od neho tie náušnice. Nech, ale musí mu ta stáť   za to. Vetrovský odišiel s ťažkým srdcom. O tom bol istý, že sa   Gestatter Aline viac nebude natískať. Ale čo pohovoril o nej a akým   hlasom to povedal, to vrazilo do jeho duše bolestný osteň.
   </tei:p>
   <tei:p>
    Alina mala vše hodinu, vše dve voľného času. Ten predtým   trávievala poväčšine prechádzkami « Vetrovským. Teraz sa prechádzali   ak raz, dva razy týždenne. Samej chodiť po uliciach a parkoch bolo   otupno a tak navštevovala svoje priateľky. Najradšej mala v tie časy   Idu Skalničku. Bolo to živé dievča, hovoriace mnoho, lebo u nej bolo   čo na srdci, to na jazyku. Ida chcela, aby ju každý mal rád, lebo   mala pocit, že jej je každý milý. Bola ku každému lichotivo láskavá.   Pochádzala z vyššej úradníckej, zámožnej rodiny, žila pohodlne a   šatila sa elegantne. Študovala práva a viedla pritom veľmi voľný   život. Aline bola sympatická, lebo jej pochlebovala a dôrazne   obdivovala jej vážnosť, usilovnosť a paaenskú zdržanlivosť. Uznávala   svoju ľahkomyseľnosť: robí všetko, k čomu ju vola ťahá; mala milencov   a nezariekla sa ani pre budúcnosť, naproti tomu Alina žije ako svätá   Genovéva. Alina vďačne vypočúvala jej často veľmi prostoreké   rozprávky, hlavne preto, lebo ju príjemne dráždily, hoc hrala
   </tei:p>
   <tei:p>
    zástoj úplne chladnej osoby. Rozprávala jej o svojej a Vetrovského   zdržanlivosti: ledva si podajú ruky a bozkať sa bozkali len raz, keď   sa zasnúbili. Ida jej na to kývla hlavou, veľmi sa im divila a   pokladala ich v sebe za prepiatych bláznov, pričom sa chovala oproti   Aline so zjavnou úctivosťou. Následok toho bol, že sa Alina pokladala   za niečo omnoho cennejšieho ako ostatné dievčatá a že bolo na nej i   vidno istú namyslenosť. Ako sa jej priateľky dozvedely o   Gestatterovej výzve, aby šla s ním na autovú túru, bolo jej záhadou   do tých čias, kým nezazrela butóny v Dianiných ušiach. Keď videla   všelijako zastretú závisť svojich družiek, jej sebavedomie sa ešte   zdvihlo a stalo sa až trochu nepríjemne badateľným. Jej priateľky ju   medzi sebou i odsudzovaly, aj Ida; každá si myslela, že keby mala   príležitosť milovať Gestattera, vedela by si ho tak získať, že by si   ju vzal za ženu. A keby aj nie za ženu, tak by sa jej to muselo aj   inak vyplatiť. Alina sa s nimi dosť naškriepila, najmä s Idou sa   často hádala, lebo táto, uznajúc síce aj Alinino stanovisko, držala i   svoje za oprávnené a ľudské. Však im to nahováraly toľké knihy a   predstavovaly ako pravú slobodu žien! Prečo by si nevybrala zo   života, čo jej podáva, keď tým nikomu neškodí, ba naopak spestrí a   obohatí život i druhým! Idu zdanlivo sama príroda určila za milenku.   Bola v drieku štíhla, ale mala veľmi vyvinuté prsia a boky; stehná   mala silné a ruky a nohy také
   </tei:p>
   <tei:p>
    drobné, že sa zdaly skoro zakrpatenými, a mäkké, ani keby nebolo v   nich kostí. Jej okrúhlu tvár obrubovaly jasno pobelavé našušorené   vlasy;krátky noštek podnikavo sedel nad nápadne červenými pohyblivými   perami; veľké sivé oči alebo vábne, alebo nepokojne fľochaly na   všetky strany. Koľko ráz prišla Alina k Ide, vždy našla u nej jej   údajného bratanca Igora Trnku, asi dvadsaťročného juristu. Bol to   chlapec zamíkly. Alina neprehovorila s ním skoro ani slova. Bolo by   to bývalo i ťažko, keďže jej skoro ani do očú nepozrel, a keď prišla,   vykradol sa vždy do prázdnej z dvoch Idiných izieb. — Počuješ, to je   čudný svätý, ten tvoj bratanec. Divím sa, že si bo už nevypratala,   musí byť veľmi fádny. — Ohohó, — smiala sa Ida, — to je   nezaplatiteľný človek. To je hotový automat. Sedí, hovorí, mlčí, ako   mu rozkážeš. Keď ho odošlem, ide; čo mu naložím, urobí. Jeho jediná   chyba je, že nespustí oka so mňa. A vieš, aké je to nepríjemné, keď   cítime, že nás niekto stále pozoruje. Sme pod akýmsi tlakom, nútiacim   nás správať sa neprirodzene. Ida si stala pred zrkadlo a začesávala   si vlasy, robiac pri tom kadejaké grimasy, najmä ústami. Alina sa jej   posmešne a shora opýtala: — No, a ty sa mu za to, pravda, odslúžiš a   si iste vďačná pani. Ida sa zasmiala a kývla milo hlavou.
   </tei:p>
   <tei:p>
    — No, pravdaže som. Ten chlapec je prvotriedny milenec. Alina   hľadela na ňu vyčítavo, bez slova. Ida trhla trochu trucovité plecami   a hlavou. Všetci ľudia vedia, že cesta hriechu je milá a vábna, ale i   to, že je zasiata pascami a priepadliskami. Každý hlupáčik si myslí,   že s patričnou pozornosťou práve on vyhne tým nástrahám. Nuž, všetkým   nevyhne ani jeden. Náhodou si to Alina zapamätala, že to bolo raz v   stredu, — po prednáške docenta Vančuru, ktorý prednášal len v stredu,   — keď, príduc popoludní na chvíľku k Ide, počula v izbe gramofón, čo   ju prekvapilo, lebo ho dosiaľ nemala. Vošla, ako zvykla, ticho, bez   zaklopania a zastala za dverami, počúvajúc. V susednej izbe zazrela   tancovať pri hudbe jazzbandu Idu s cudzím, nie celkom mladým pánom.   Krútili sa podľa taktu a hľadeli si do očú, oblápajúc sa užšie, než   to vyžadoval tanec. Alina vošla k nim. Ida jej predstavila pána   odborného radcu Odolena Radomského, veľmi elegantného pána so zlatým   cvikrom a priistého vystúpenia, ktorý privítal slečnu Orságovú ako   dávnu známu, čím sa tá však nedala chytiť, navidomoči zachovávajúc   chladné a odmerané držanie. Ponúkol sa jej do tanca. Alina ho   nakrátko odbavila, že ju bolí hlava a že je nie náchylná hocikedy   tancovať. Opýtala sa so schválnou netaktnosťou, či Ida nejde na   prechádzku. Pán radca pocítil nevôľu slečny Orságovcj a
   </tei:p>
   <tei:p>
    obrátil sa k obloku s rukami vo vreckách nohavíc. — Tak, sbohom,   milá Ida, vidím, že nemôžeš ísť, pôjdem sama. Alina vedela o   Radomskom, že je ženatý, otec dvoch dorastajúcich dievčat, viveur,   zadlžený, veľmi voľný manželský život vedúci pán. Už počula, že sa   Ida s ním zavše schádza, nepokladala však za vhodné jej ho spomenúť.   Teraz ho videla prvý raz. Urobil na ňu veľmi nepriaznivý dojem. Mal   červenkastý nos a na čele, na hranici prešedivievajúcich vlasov,   červenú vyrážku. Oči mu od spánkov rúbily drobné, ale dobre viditeľné   vrásky. Mal pekne ušité šaty, ale už väčšmi ošumelé, ako by taký pán   mal nosiť. Mykal, kolísal hlavou ako človek, ktorý sa cíti veľmi   povýšeným nad tým, s kým sa shovára, hoc aj s istou opovržlivou   blahosklonnosťou. Alina si umienila, že viac Idu nenavštívi. Jej   spoločnosť priveľmi zarážala spustlým pôžitkárstvom. Zišlo jej na um,   ako ostatný raz našla veľmi nedbale oblečenú Idu ležať na pohovke,   pričom jej jedna noha povyše pol stehna bola obnažená. Keď ležala,   rozlialo sa jej mäkké telo doširoka, a hoc mala ešte len málo vyše   dvadsať rokov, visela jej okrúhla tvár na strane, na ktorej ležala,   pričom sa i jej ústa nevábne spotvorily. Igor sedel pri stole s   natiahnutým krkom, nahnutý smerom k nej; nozdry mal rozšírené, ústa   pootvorené a oči vyvalené.
   </tei:p>
   <tei:p>
    Keď schádzala Alina od Idy dolu schodmi na
   </tei:p>
   <tei:p>
    ulicu, cítila sa tak, ako keby bola vyšla zo schôdzky odpornej   politickej strany, na ktorú sa omylom dostala, a kde hľadeli na ňu   ako na vyzvedača. S Vetrovským chodievala podvečer na prechádzku von   z mesta na čistý vzduch. Teraz chodievala i k svojim priateľkám   častejšie, a hoc sa netisla do ich tajností, jednako videla a   pozorovala mnohé, čo ju odpudzovalo od nich. Myslela si často: „Keby   som sa nebola sišla s Vetrovským, nemohla hy som im nič vyčítať,   nebola by som bývala lepšia od nich. Mnohé dnes žijú celkom tak ako   mladí ľudia. A kedy tí považovali i tie najspustlejšie orgie za   hriech? Však im to tak nabili do hlavy. A teraz majú ísť i dievčatá   tou istou cestou? Kde sa to ženú, úbohé, nešťastné! Alina si myslela,   že sa jej a Vetrovského duša prenikly skrz naskrz. Bola mladá,   neskúsená a dala sa tak ľahko zviesť zdanlivo celkom jasnými pomermi.   Vetrovský bol starší, poznal život omnoho lepšie a mal veľmi vyvinutú   náchylnosť skúmať všetko a k tomu značnú porciu skepsy, najmä oproti   nápadne výhodným položkám. Presvedčil sa, že keď našiel v živote   niekde nejakú zdanlivo nepatrnú škvrnku, tá sa pri dôkladnejšom   vyšetrení ukázala byť často hlbokým kazom. Neveril vôbec v nápadne   dobrých ideálnych ľudí. Človek je nie umiesený zo šľachetnosti, ani z   dobroty, ani z nízkosti; každý je konglomerátom. Každý posudzuje svet   so svojho stanoviska nedokonalej jeho znalosti: teda nedokonale. Mal   Alinu náruživo rád a jeho láska ho zvádzala, aby tie škvrnky,   ktoré
   </tei:p>
   <tei:p>
    nachádzal na nej, podľa možností potlačil, alebo aspoň   zmalicherňoval. Ale jednako mal chvíle, v ktorých ho opanovalo   melancholické tušenie, nanucujúce mu okamžité presvedčenie, že sa   časom v nej celkom iste bolestne sklame. Keď sa spolu prechádzali,   mudrovali obyčajne o rozličných ťažkostiach života a boli   presvedčení, že človečenstvo si je svojím spôsobom života odporujúcim   všetkým zákonom rozumu, zaiste samo vinou všetkých ťažkostí a   nešťastí, ktoré ho prenasledujú. Zavše hľadeli na okolo nich sa   melúcich ľudí na ulici ako na mravne nemocných, a vtedy mysleli, že   keby boly aj ich duševné nedostatky viditeľné v podobe nejakej kožnej   choroby, celý svet by sa zdal byť ohromným špitálom. Zavše však, keď   vzali za podklad svojho skúmania samých seba, alebo im dobre známych   a milých priateľov, prišli k presvedčeniu, že je im podobných ľudí   omnoho viac, ako by predpokladali, a keď títo i trpia nedostatkami,   ktorých dedičom je človek, zjavujú sa ony viac len ako slabosti, a   nie ako také náruživosti, ktoré by ich zvádzaly na tragické cesty.   Keď sa posledný večer rozišli, boly ich duše naplnené pevným vedomím,   že je ich láska a dôvera v ňu neochvejná, že sa ich náhľady nikdy   nezmenia a ani zmeniť nemôžu a že ich najhorúcejšia túžba je urobiť   sa navzájom šťastnými, hoc aj najťažšími obeťami. Vetrovský   odprevadil Alinu pred samé dvere jej bývania, schytil ju na svoje   prsia a privinul ju k sebe. Šepkal jej do ucha:
   </tei:p>
   <tei:p>
    — Ty, vedz, že si ty celý môj život, že na mňa sa môžeš pevne   spoliehať a že ťa nikdy neopustím. Ani vtedy nie, keby som sa v tebe   sklamal. Dievča sa láskou a oddanosťou triaslo na jeho prsiach a   držalo ho, ostrými prstmi, vrývajúcimi sa mu až bolestne do tela a   šepkalo: — Som len tvojou. Keby si ma opustil, hneď by som umrela.   Vetrovský odbehol ako šialený.
   </tei:p>
   <tei:p>
    Keď sa Alina ráno obliekala, doniesla jej pani doktorová kartičku.   Mala práve rozčesané vlasy a nechcela pretrhnúť prácu, bola však   veľmi zvedavá, kto jej píše. — Prosím vás, pani doktorová, pozrite,   od koho je tá karta? Pani Zaunerová stisla peri a odrapila nechtmi   kraj obálky. Popravila si okuliare a krútila kartu v rukách. — Slečna   Ida Skalnická. — A čo chce, pozriteže. — Milá Alina, ležím v   Bernsteinovom sanatóriu, som chorá, prosím ťa, navštív ma čím skorej.   Potrebujem ťa nevyhnutne!!! Aline a doktorke sa tvár natiahla.   Hľadely jedna na druhú s veľmi nepríjemným porozumením. — Nešťastná!   U Bernsteina! To je veru včas. Veď má sotva dvadsať rokov! — zvolala   pani Zaunerová. Aline žiadosť Idina padla nevysloviteľne ťažko. Veľmi   nemilo ju prekvapilo, že je v sanatóriu, a
   </tei:p>
   <tei:p>
    ešte horšie, že ona má ta prísť. Bernsteinovo sanatórium bola   možno jej najnepríjemnejšia predstava na svete. Keď si pomyslela, že   by sa nejako mohla ta dostať, striaslo ju a prešla jej i najlepšia   vôľa. Všetky jej nepríjemné predstavy, plač, zúfanie, preklínanie   priateliek, boly skoro vždy spojené s Bernsteinovým sanatóriom. A   teraz je aj Ida tam a ona ju má navštíviť. Iste musí byť s ňou zle,   keď ju tak súrne volá. Vzdychla si: — Bože môj, musím ísť, nemôžem ju   opustiť. Je mi to hnusné, nikdy som v takom inštitúte nebola. Ruky sa   jej rozčúlením triasly. — Nešťastná Ida! Pani Zaunerová hľadela na ňu   zvedavo. Vedela, ako jej je ťažko ísť do toho očistca i uľútostila sa   nad ňou. — Ak chcete, pôjdem s vami. Je to dosť ďaleko, prší, vezmeme   si auto. Alina vyzrela na ulicu: popŕchalo. Ponuka doktorovej jej   sobrala polovicu ťarchy so srdca. Prikročila k nej, oblapila ju okolo   krku a bozkala ju na okrúhle ružové líce. — Dovolíte, pani doktorová,   aby som vás volala tetuškou? Veď ste vy taká dobrá ku mne. Pani   Zaunerová ju bozkala na ústa. — Ale pravdaže, milá Alinka, vďačne, už   som ti to chcela dávno povedať. Však ťa mám tak rada ako svoje   dieťa.
   </tei:p>
   <tei:p>
    Vieme, že v podobných prípadoch toto káže odpovedať ceremoniál   dobrej výchovy, ktorá je práve taká skostnatelá ako hocijaké cirkevné   výkony. Obliekly sa a šly. Bernsteinovo sanatórium sa nachádza v   novom dome v ulici len z malej čiastky vystavenej. Jeho oblokmi sa   vyzeralo ešte na oráčiny a lúky. Bolo dosť ďaleko od bytu pani   Zaunerovej, ale na aute cesta trvala veľmi krátko a Alina by si bola   tak želala, aby trvala čím najdlhšie. Vyšly bore schodmi z umelého   granitu na prvé poschodie, kde sa im ohlasovala liečebňa zápachom   medicín a chorôb. Sanatórium Dr. Bernsteina bolo vlastne len jeho   súkromný byt, kde dve malé izbičky zariadil pre prípadné pacientky,   ktoré molily v prípade potreby po „zákroku“ zostať uňho deň-dva.   Každý v meste, aj na jeho širokom okolí vedel, čo je Bersteinovo   sanatórium, veď veta, že nejaká ženská šla k nemu na liečenie,   znamenala toľko, že sa musela zbaviť nepríjemných následkov dnes už   síce dovolených povyrazení. Aj smeliacej sa pani Zaunerovej trochu   stislo srdce, keď zazvonila na dverách s porcelánovou tabuľkou: Dr.   Arnold Bernstein, emerit. asistent gynek. kliniky. Otvoril im sám pán   doktor v bielom plátennom plášti. Bolo mu na tvári vidno, že je   ustaraný. Však on najlepšie vedel, aký následok by malo preň, keby v   jeho „ústave“ niektorá pacientka umrela následkom jeho nedovoleného   zákroku. — Vy ste pán doktor Bernstein?
   </tei:p>
   <tei:p>
    Lekár kývol hlavou. Triasly sa mu pery a prsty. Bolo na ňom vidno,   že zneužíva všelijaké narkotiká. Aký to mal život v stálej borbe o   luxusné bytie svojej ženy, ktorá svojou úplnou duševnou prázdnotou   nestála za nič a jedine ako predmet perverzného milovania vrhla ho do   noeí, v ktorých trochu sna len veľkými dávkami uspávajúcich jedov   vedel vynútiť a tak otráviť v sebe stále žravé starosti, zapríčinené   zločinným lekárskym účinkovaním. Na Alininu otázku, čo je so slečnou   Skalničkou, svraštil tvár. — Je to nepríjemné s ňou. Má horúčku a   okrem toho je i nakazená. Vošly do izbičky, kde ležala na bielej   železnej posteli Ida. Bolo na nej vidno nemoc: líca jej horely a   veľké oči sa zimnične lesklý. V izbe bolo silne cítiť pach liekov,   ale aj hnijúcej krvi. Keď zazrela Alinu, skríkla: — Alina, drahá,   prišla si! Ako dobre voniaš zdravým povetrím. Ako ti je dobre, keď si   zdravá. Ja možno umriem! -—- i začala žalostne nariekať. — Taká   mladá, nič som zo sveta neužila! Ten zbojník, ten naničhodník ma   otrávil, nakazil. Ó, akí sú tí chlapi biedni, mizerní! Rozplakala sa   a nadávala na radcu a Trnku, že sa nevedela dlho utíšiť. Vinila tých   dvoch ľudí, že ju zničili nemilosrdne a hrozne. Oni ju zviedli a   skazili! Pani Zaunerová a Alina ju tíšily, ubezpečujúc ju, že sa iste   vylieči o niekoľko dní. Pýtaly sa jej,
   </tei:p>
   <tei:p>
    čo si od nich žiada, čo by jej mohly urobiť po vôli. — Napíšte   mojej matke, aby prišla. Nech vidí, ako trpí jej dcéra, ktorá šla tou   cestou, ktorú jej ukázala aj ona. I začala znovu horko nariekať,   obžalúvajúc teraz matku ako údajnú príčinu svojho strateného života.   Pani Zaunerová a Alina vše s ľútostivým porozumením hľadely na seba.   Alina začala cítiť, že sa jej hlava točí a že ju v spánkoch tlačí   silný, ostrý bôľ. Zdalo sa jej, že zamdlie. Dojatosť a zlý vzduch   premohly jej ináč nie slabé nervy. — Odpusť, drahá Iduška, ale mi je   zle, musím ísť na vzduch, — i zohla sa a bozkala ju na čelo. — Želám   ti, aby si sa čo najskôr vyliečila. Keď vychádzaly chodbou, zazrela   Alina otvorenými dverami, ktorými prechádzala ošetrovateľka, na   operačnom stole ležiacu ženskú, ktorej najintímnejšie čiastky boly   veľmi postriekané krvou. Dostala závrat a bola by spadla, keby ju   pani Zaunerová nebola chytila okolo pása a chytro zaviedla na ulicu.   Bledú ako vápno ju uložila chytro do auta. Alina nezbadala, že   prešiel popri nich Yetrovský s mapou pod pazuchou a že ostro pozrel   na ňu. Pravdaže ani to nepobadala, keďže vôbec nie veľmi vedela o   sebe, že sa jeho tvár hrozne zmenila a že sa strhol a že potom šiel   ďalej krok-dva a hľadel zasa na ňu, kým nevošla pobiede do auta.   Potom si obzrel dom, z ktorého vyšly, prečítal nápis na tabuľke pri   dverách a šiel, trochu sa tackajúc, ďalej. Pani Zaunerová, zaujatá   Alinou, tiež ho nezbadala, len keď už odchádzal. Zavolala naň, on sa   obzrel, ale hodil len rukou a šiel ďalej svojou cestou.
   </tei:p>
   <tei:p>
    V dome, v ktorom bývala slečna Orságová na prvom poschodí, bývali   na druhom v dvoch do dvoch bývaní patriacich izbách slečna Tereza   Marťaková, oficiantka, a pán Artur Korček. Ich obidve izby susedily,   boly oddelené len tenkou stenou a ústily na schodište. Tereza mala   nejakých dvadsaťosem-tridsať rokov, bola vysoká, kostnatá, nepekná   osoba. Ruky-nohy sa zdaly byť samou kosťou, bokov-pŕs nemala. Kolená   ani hrče na hrubej line. Artur Korček sa niekoľko ráz sišiel s ňou,   ale ju nikdy ani nepozdravil, ani neobzrel. Pridalo sa, že spolu šli   domov a naraz otvárali dvere v izbách. Artur, ako bol jeho zvyk, so   svrchníkom, na pleci zaveseným, ako pribehol z blízkej kaviarne,   ticho si pohvizdoval, pravda, bez slova k susedke. Tereza mu milo   zaželala „dobrý večer“, na čo zahundral čosi a vrazil chytro do   svojej skrýše. Tereza sa usmiala. Bola to neobyčajná osoba. Bola   špatná, vedela to a tak sa chovala voči každému, že nikomu ani na um   neprišlo hľadať v nej ženskú. Vidíme často veľmi špatné, ba zmrzačené   ženy, ktoré koketujú a chytia na svoju udicu neuveriteľným spôsobom   dosť obstojných chlapov. Tereza robila dojem, že sa vôbec necíti byť   ženskou, ale ešte divnejšie bolo pri nej, že zdanlivo nemala pocitu   cudzoty oproti nikomu. Pochádzala z chudobnej, maloúradníckej rodiny,   už ako štvorročné dieťa musela behať nakupovať po obchodoch a tak sa   privykla na styk s cudzími ľuďmi. Oslovila i najabsolútnejšieho   cudzinca s takým citom a spôsobom, ako keby bývala s ním v jednom   dvore od desiatich rokov. Pravda, neurobila to bez príčiny, ale keď   mala na to hocijakú, i keď nepatrnú pohnútku. Pridalo sa jej, že ju   nafúkaní nevzdelanci opovržlivo ignorovali, alebo pyšné dámy ofúkly a   s vyvýšenými hlavami obišly. Usmiala sa a nerobila si z toho nič.   Pomyslela si: — Však i takí ľudia musia byť na svete. Mala pridlhú   tvár, tenké ústa, priveľký nos v chudej tvári a veľmi milé, veľké,   tmavohnedé oči. Keď sa usmiala, dostala jej tvár taký veselý výraz,   že sa každý musel s ňou smiať. Slečnu Terezu už tu i tu pokúšala   túžba za láskou a za jedným-druhým mužským, ale nie v takej miere, že   by ju bolo nutkalo urobiť na jeho získanie nejaké kroky. Tentoraz s   Arturom to bolo trochu inakšie ako s inými chlapmi. Ani Artur sa síce   o ňu neobzrel. Ale mala ho stále pred očami, bývala v jeho   bezprostrednom susedstve, vedela o ňom všetko, čo robí, aký je, a   páčil sa jej omnoho lepšie ako hociktorý iný mužský dosiaľ.   Mimovoľne, takmer proti jej vôli, ju čosi hnalo, aby sa s ním hľadela   soznámiť. Veď ona nič nechcela, len sa aspoň tu i tu shovárať. A tak   sa stalo, že keď išla raz domov a videla ho tiež vchádzať, vybehla   cvalom hore schodmi na druhé poschodie a shodila pred svojimi dverami   vreckovku. Mala vždy veľmi jemné a diskrétne voňajúce vreckovky s   krásne vyšitým monogramom. Myslela si: „Som veľmi zvedavá, či pán   Artur ráči zdvihnúť moju vreckovku, alebo či je taký dokonalý sedliak   a nepreukáže mi ani takú malú službičku preto, lebo som nie   krásavicou. Už by ju len mal zdvihnúť a vhodiť do mojej izby, aj keby   ani slova neriekol. Striehla pri zavretých dverách, čakajúc na zvuk   krokov hore schodmi. Nečakala dlho, keď sa ozvaly rýchle kroky.   Počula otvárať kľúčom susedné dvere. Myslela si: „Už nepríde!“ No —   len čo stačila odskočiť od samých dverí — ozvalo sa ostré zaklopanie   a hneď aj vošiel pán Artur Korček s vreckovkou v ruke. Keby nebola   bývala vkusná a voňavá, bol by ju hodil možno na zem a možno i   prišliapol. Ale voňaľa veľmi príjemne a bola neobyčajne jemná a   vkusná. Artur vošiel, nečakajúc na dovolenie Terezy, s úmyslom, že   jej oddá šatôčku a odíde hneď, bez slova. Vošiel a zastal a zadivené   hľadel okolo seba. — Čože, slečna Tereza, toto je vaše bývanie! Však   je tu ani v raji. Čože ste vy za čarodejnica, ako ste to narafičili,   že je tu tak milo, krásne, príjemne, jasno, veselo, útulne!
   </tei:p>
   <tei:p>
    — Pozdáva sa vám tu? Sadnite si u mňa a vypite šálku čaju, ak sa   vám páči. Doniesli ste mi vreckovku? Tak predsa sa mi podaril môj   fígeľ dostať vás sem. Hahaha! Tereza sa smiala a ukázala na stolík   pri obloku, kde stál v milom kútiku pred malou, ale veľmi pohodlnou   pohovkou pri stene. Ideálny kútik na šuškanie pre dvoch zamilovaných.   Na stolíku sa blýskal malý ruský samovar a šálka na čaj a veľmi   chutne vyzerajúce pečivo. Aj Artur ukázal svoje biele zuby v rámci   červených perí a usmial sa. — Vy ste podarená persona! Tak sa   priznávate, že ste ma sem chceli dostať svojou vreckovkou. To je   prvotriedne! Tereza kývla hlavou. — Ale, pravdaže sa priznám. Moja   krása vás nevedela podmaniť, tak som pomyslela na šatôčku, čo je   predsa taký starodávny, mnohonásobne vyskúšaný fígeľ. Artur si   pohodlne prisadol k stolíku s čajom. — Však, čo ako, nálezné som si   zaslúžil. — Vidíte, pán Korček, nie som taká hus, aby som čakala na   vaše predstavenie sa, ako by sa vlastne patrilo; lebo, však, keď   bývame mesiace vedľa seba, nie je možné predstierať, že sa nepoznáme.   Ja som, veru, často počula, že nejakú tú hodinu i doma trávite, čo sa   i mne pridalo. Vedeli sme o sebe, že sme doma, lebo však nás tá tenká   medzistena nerozlučuje ani toľko, že by sme podľa
   </tei:p>
   <tei:p>
    šuchu-buchu nehádali, čo robí sused vo svojej izbe. Neboli sme si   už dávno cudzí. Ja sa vám priznám, že pre mňa to bol nemilý pocit   pretvarovať sa pred známym človekom, že je mu cudzím. Zahryznite si,   kým navarím čaju. Posunula mu tanierik a pečivo na peknej   porcelánovej miske. Vôbec, všetko čo mala, bolo vkusné a cenné.   Artur, usmievajúc sa, nespustil očú s nej. Vzal si kúsok pečiva a   zahryzol doň s chuťou. -—-Máte veru pravdu. I mne sa často tak   pozdávalo, že sme nie cudzí, hoc sme sa i neshovárali. To je istá   vec. Keby sme sa náhodou sišli niekde v cudzom svete, cítili by sme   sa, ako keby sme boli ani neviem akí starí kamaráti. Tereza priniesla   ešte druhú šálku a zapálila samovar. — Mne, vidíte, je ľahko dať sa   do známosti s hocijakým mužským, lebo som taká škrata, že si nemôžem   namýšľať ani pri najlepšej dobrej vôli, že by sa niekto mohol do mňa   zamilovať. Však? Tereza to hovorila tak naskrze prirodzene, že sa   Artur dal jej prednesom oklamať a prisvedčil jej, čo len kývnutím   hlavy, na čo sa Terezka, chúďa, zapálila ako fakľa. Cítila to a bola   by sa vďačne vyzauškovala za to. Ale čo mohla urobiť? Trhla nervózne   a hnevne plecom. — Vidíte, aké sme my ženy hlúpe. Viem, že som špata,   a jednako, keď mi to prisvedčíte, zapálim sa ako nejaké šialené   dievčatisko. A veru, nie som šialená, uverte mi!
   </tei:p>
   <tei:p>
    Artur jej odvetil láskavým, ani otcovským hlasom: — Terezka, vy hy   ste boli celkom fajn, len o niekoľko kostičiek by ste mali pribrať.   Lepšie sa pofutrujte. Keďže mu bola na dosah, skúmavo jej chytil   rameno. — Ako hovorím: štyri-päť kilkov pribrať, boli by ste príma! —   i mľaskol si labužnícky jazykom. Tereza sa ťapla po bokoch obidvoma   rukami a riekla, zasmejúc sa: — Myslím, bolo by tu toho mäsa i viac   treba, nuž skúsim to. I smiali sa obidvaja. Žatým sa shovárali o   kadečom, čo im na um zišlo, o všetkom tak priateľsky, otvorene, s   toľkými vtipmy, že sa hneď na prvý raz spriatelili. Hľadali sa potom   každý deň, čo l~n na výmenu niekoľkých krátkych poznámok. Tereza   vošla celkom neženírovane k Arturovi a priniesla mu izbu celkom do   iného poriadku, tak, že sa v nej cítil omnoho lepšie. Držala mu v   poriadku i šatstvo a bielizeň a vyhrešila ho, keď častejšie lumpoval.   Robila to tak, že mu to dobre padlo, lebo mu vždy vyčítala len to, čo   si aj sám myslel. Okrem toho bolo z jej reči vycítiť i to, že jej   vlastne imponuje svojím fešáckym spôsobom života a svojím   frajerkárstvom, keďže niet napochytro ženskej, ktorá by mu vedela   odoprieť svoju lásku, keď len vystrie ruku za ňou. A hoc Artur mal   dosť svojho rozumu, sadol jej na lep na takéto reči a rozprával jej   histórie, ako
   </tei:p>
   <tei:p>
    zviedol ktorú ženskú, vlastne ako jeho ktorá zviedla. Keď mala   nejaké dobré pečivo alebo lepšie cigarety, vždy ho potraktovala, čo   on rád prijal, lebo bol trochu skupáň a veľký jedák. Hlavná vec bola,   že Tereza vedela krásne vyšívať a najmä v maľbe ihlou bola ozajstným   majstrom. Preto sa pridalo, že prišly zavše k nej elegantné dámy   obzerať jej práce a kupovať alebo objednávať z nich. Pod zámienkou,   že kupujú výšivky, začaly k nej chodiť i dámy, vyhľadávajúce s   Arturom schôdzky. Medzi nimi bola i slečna Diana, ktorá niekoľko ráz   vyhľadala Terezu, a kupujúc od nej výšivky, všuchla k Arturovi. Keď   Tereza pobadala, ako manévruje, viac ju nevyprevádzala na schodište,   čo zachovala i s jednou mladou paňou staršieho univerzitného   profesora, ktorá tiež zavše prichádzala k Arturovi. Tieto dámy chytro   zbadaly jej taktnosť a sverily sa jej s dodávaním lístkov a odkazov   jej priateľovi. S Arturom sa tak spriatelila, že zavše bola i v jeho   izbe, keď sa obliekal, alebo on u nej, keď robila toaletu. Pridalo   sa, že sa štípali, šteklili, alebo žartovne bili, pričom Artur   zbadal, že badateľne stučnela a že je vždy náramne čisto oblečená a   že upotrcbúva veľmi diskrétne jemné voňavky. Často ju pritiahol k   sebe a vnoril tvár do jej vlasov, alebo na prsia a voňal vábnu vôňu,   vychádzajúcu z jej šatstva alebo vlasov. Y ten deň, keď Alina   navštívila Idu Skalnickú, ležal Artur podvečer celkom podomácky na   pohodlnom diváne v Terezinej izbe, nechajúc sa ňou obsluhovať čajom,   pečivom, ovocím a jemnými cigaretami ako nejaký turecký paša   odaliskou. Tereza nebola práve zvláštnej vôle. Jej bolo priateľstvo   Arturovo veľmi milé a donášala mu vďačne obete. Ale žiadal od nej   sprostredkovanie svojich schôdzok s Dianou a pani Otíliou Krásovou, a   to jej bolo predsa primnoho. Napokon bola aj ona ženou a takou úplne   bezpohlavnou ženou nebola, ako to pre svoju pohodlnosť predpokladaly   o nej tie dámy. Tereza bola rozumná a vypočítavá osoba. Diana a pani   Krásová jej musely za služby ňou preukázané veľmi dobre zaplatiť pri   kúpe rozličných výšiviek a hoc i krásnych gobelínčekov. Ale veľmi   často by ich bola, napriek veľkému zisku, najradšej vyhodila von,   najmä keď ju pokladaly za úplne bezcitnú a hovorily o svojich   pôžitkoch Arturovej lásky pred ňou. Zdaly sa jej protivnými, ba až   hnusnými ženské, honosiace sa svojimi hriechmi. Cítila sa nad nimi   povýšenou, nepomysliac si, že by bola práve takou ako ony, keby mala   na to spôsob. — Vy mužskí ste veľmi skazení. Uisťujem vás, že ženská   nemôže byť taká požívačná a falošná, ako je taký mužský, ■— naskočila   na Artura, lúpajúceho si jablko, pri čom špúlil labužnícky ústa. —   No, pravda, ženská drží ženské za lepšie. Viete čo, Tereza, pamätajte   si, že vždy Eva núka jablko Adamovi, nikdy nie Adam Eve. Ja som ani   jednu ženskú nezviedol. Každá zviedla mňa. Však
   </tei:p>
   <tei:p>
    ja tie ženské len zo zdvorilosti milujem, nechcejúc ich   odmietnutím uraziť. Tereza sa úprimne zasmiala. — Co vy nenatárate!   Keby som chcela, aby ste milovali mňa, urobili by ste to tiež zo   samej zdvorilosti? Artur, prežierajúc štvrtku jablka, poznamenal   pridusené: — Ale, pravdaže. Veď ste sa vy nikdy o to ani nepokúsili.   A najmä teraz, keď ste prinajmenej sedem-osem kíl pribrali. Tereza   počula šuchot predo dvermi i otvorila ich. Pred nimi stála pani   Zaunerová. — Á, pekne vítam, ruky bozkávam. Ráčte ďalej. Pani   Zaunerová by bola bývala veľmi prekvapená, keby sa bola v tú chvíľu   našla tam, kde si to Tereza žiadala. Keďže sa to nestalo, vošla do   izby. Bolo na nej vidno, že má veľmi vážnu vec na duši. — Môžem   vojsť, nevyrušujem? — pýtala sa hlasom, ktorý prezrádzal, že je to   otázka celkom bezpodstatná. — Nás! — zvolal Artur, vyskočiac na obe   nohy. — Však my dvaja sme spolu práve stelesnená ctnosť. — Sadnite   si, milostivá. Rozkážete šálku čaju? — núkala ju Tereza. Pani   Zaunerová si sadla na kraj pohovky. Odkašľala si trochu. Bolo na nej   vidno, že sa ženíruje. Obzrela sa a hladila si netrpezlivo   kolená.
   </tei:p>
   <tei:p>
    — Od koho beriete čaj? Je neobyčajne dobrý. — Slečna Terezka má   vôbec veľmi jemný pyštek. Len najlepšie veci kupuje, — chválil ju   Artur. — Pravdu má. Kto raz navykol na skutočne dobré, tomu je každé   horšie celkom zlé. Tak je to vo všetkom. Dnes som to tiež pobadala.   Odkašľala trochu. Nastala pomlčka. Nikto nevedel čo povedať. —   Chuderka Alina! — vzdychla Zaunerová, rozstrapkávajúc kystku na   vyšívanej prikrývke stola. Tereza zvedavo naskočila: — A čože sa jej   stalo, preboha, keď tak lamentujete nad ňou? Artur bez slova obrátil   hlavu smerom k pani doktorovej na znak napnutej pozornosti. —   Predobedom som bola s ňou navštíviť Idu Skalničku v Bernsteinovom   sanatóriu. Prišlo jej, chuderke, tam zle, skoro zamdlela, a keď som   ju celkom bezvládnu a oblednutú viedla do auta, prešiel tadiaľ práve   Vetrovský. Zazrel ju takú polomŕtvu a odišiel popri nás bez slova,   len sa obzrel a hodil rukou. Ona bola taká pomätená, že ho ani   nepobadala, a tak ani nevie, že ju videl. Ja som jej to posiaľ   nepovedala, nedržím to za potrebné. Iste by si robila pre to   myšlienky. Artur sa zasmial, nie bez opovrhnutia. — Panny, bez hany!   No, ja, Gestatterova práca! Tereza, nahnevaná, naskočila na Artura: —   To je podlosť, že o tej osobe predpokladáte niečo mrzkého!
   </tei:p>
   <tei:p>
    Pani Zaunerová pokrútila hlavou: — No, viete, pán Korček,   rytierske je to nie, čo hovoríte. Však to ani nemyslíte naozaj. — Vy   sa do toho nerozumiete. Mám so ženskými toľko skúseností, že v   prípade viacerých možností je skoro vždy najhoršia pravda. —   Počkajte, kecľ budeme sami, vyškriabem vám oči, — zvolala Tereza a   hrozila mu päsťou. Pani Zaunerová krútila rázne hlavou. — Nuž   tentoraz nemáte pravdu. Ja som bola s ňou za celý čas a viem, čo sa   stalo. Ida ju volala, a preto šla do Bernsteina, a s akým ťažkým   srdcom. Už pri nej jej prišlo zle, bol tam pach a zle vyzerala.   Úbožiatko, pre druhého nevinne musí trpieť. Musela chytro utekať von.   Cestou zazrela otvorenými dverami na operačnom stole zakrvavenú dámu   a to jej dodalo. Pobiede som ju uviedla do auta, kde zamdlela úplne.   Celou cestou som ju kriesila. Len doma sa po dosť dlhej chvíli cele   prebrala. Mala som jej vtedy povedať, že ju videl Vetrovský? Bohvie,   čo by si bola myslela. Vidíte, vy ste jej cudzí, a tak mrzko smýšľate   o nej! Môžete si predstaviť, čo predpokladá o nej Vetrovský! —   Popoludní sa išla prejsť v nádeji, že sa s ním síde. Iste sa nesišla,   lebo prišla dosť zronená nazpät. Vidíte, aký ste vy zlý, zlý, zlý! —   zvolala s úprimným rozhorčením, pichajúc prstom smerom k Arturovi,   ktorý chladnokrvne fajčil cigaretu. — Vrana vrane oko nevykole, —   bránil sa Artur, ktorý celú udalosť nebral naskrze tragicky. —   Nebuďte taký mrzký. Však vám to ani nesvedčí, takému mladému   človekovi a gavalierovi! — naskočila naň Tereza. — Ale, však to len   hovorí, aby nás hneval, — odbavila ho pani Zaunerová ledabolo. — To   by som chcela vedieť, čo myslíte, povedať Aline, že ju Vetrovský   videl takú polomŕtvu, či nie? Tereza naskočila na ňu: — Nie, nie,   nie, nesmiete jej to povedať, za nijakú cenu. Artur sa usmial: —   Musíte jej to povedať, lebo však jej to ani nemôžete zatajiť a ani   nemáte prečo, keď je — ako tvrdíte — celkom nevinná. Tereza zas jemu   skočila do reči: — Ba áno, musíte jej to povedať, aby sa mohla brániť   proti podozreniu, ktorým ju Vetrovský iste bude prenasledovať. — Tak   idem a poviem jej to. Uvidíme, čo sa dá a má urobiť. Do videnia.   Artur ju vyprevadil k dverám a zhasol elektriku. V izbe zostalo   pološero, miernené len svetlom lámp zvonku. Sadol si k Tereze na   pohovku. — Čo ste zhasili svetlo? — pýtala sa Tereza namrzená, —   zapáľte ho. — Ani za svet. Tak je tu útulne, ani v raji. Hneváte sa   na mňa? Arturovi z čistej samopaše zachcelo sa pokurizovať trochu   Tereze. Myslel si, že ju tým len rozhnevá, keď už bola naň i tak   rozmrzená. Predpokladal, že bude jeho lichotivé slová a hladkanie   považovať len za posmech a že ho prosto vyhodí. Prisadol si tesne k   nej, stehná sa im dotýkaly a
   </tei:p>
   <tei:p>
    oblapil ju okolo drieku. Zdalo sa mu, že je celkom príjemného,   hladkého tela -— ako hociktorá druhá — a voňať, voňala skutočne veľmi   vábne. — Terezka, hneváte sa na mňa? Myslíte, že som človekom celkom   bez srdca. A vidíte, ja uznám, že máte zlaté srdce, a preto vás mám   rád. Chytil jej ruku a bozkal ju. Očakával, že sa mu dievča bude   vzpierať, a zprvu hol veľmi nemilo prekvapený, keď ho Tereza oblapila   a začala horúco bozkávať. — Ty nevieš, ako ťa nevýslovne milujem, že   vďačne i život dám za teba, že ma svojimi láskami k druhým ženám   nevýslovne mučíš, že je mojím každodenným chlebom len žiaľ a bolesť.   Artur, len trochu buď dobrý ku mne a budem najšťastnejšou ženou. Bola   taká mäkká, hladká, jej bozky boly také vášnivé, že ju privinul k   sebe a opätoval jej láskame, keďže ho jej oblápanie tiež rozvášnilo.   Šepkali si a milovali sa. Keď za krátku polhodinku odišiel, cítil sa   tak podivne, taký strach mu zaľahol na dušu, ako dosiaľ nikdy po   nijakom ľúbostnom spolubytí. Cítil, že sa dopustil teraz takého   skutku, ktorý bude mať pre jeho život veľmi vážne následky. Dosiaľ ho   nijaké oddanie ženskej nedojalo tak ako Terezino. Tá osoba ho tak   oddane, tak vášnivo milovala, že mal dojem, že by za svoju lásku   obetovala i život. Keď prišiel silne rozčúlený do svojej izby,   chodil, postávajúc, sem a tam, chcejúc sa upokojiť. Ale stále mu   vŕtalo v hlave, že teraz urobil najväčšiu nerozvážnosť svojho života.   Len aký to bude mať koniec?! Tereza zostala sedieť na pohovke a so   založenými rukami na kolenách rozmýšľala. Cítila sa celkom inou ako   pred polhodinou; celý jej život sa razom premenil. Zdalo sa jej, ako   keby bola vyšla z tmavej pivnice do slnečnej, krásnej záhrady, ktorá   však bola posiata všelijakými priepadliskami. Aký je dobrý, milý! Či   ju len bude milovať, alebo ju opustí? Zdalo sa jej, že by musela   zahynúť, keby ju zanechal. Dych jej zastal a srdce bolestne stiahlo.   — Nesmie ju opustiť! Musí ju mať rád! Ona sa mu obetuje, ale musí byť   jej! Ak nie — tak umrie. Ale aj on umrie, nesmie milovať iné! Sama   predstava, že by ju klamal, vrhala ju do šialenstva. Vstala, zatínala   päste, stenala, chrčala ani choré zviera. Trhala si vlasy. — Nesmie,   nesmie! Ako lomcujú city človekom! A či za to môže, keď sú také   silné, že ho prevládzu proti každému odporu? A kde je to napísané, že   človek musí mať takú mravnú si, ktorá prevládze hriech?   Primitívni ľudia privlastňujú vášne a náruživosti nepriateľskému   tlaku démonov, lebo cítia, že ich opanúva sila, premáhajúca ich vôľu.   Démon ich ženie často do nešťastia a smrti, ktorú vidia-pred sebou —   a nevedia jej vyhnúť.
   </tei:p>
   <tei:p>
    Alina si vyšla okolo piatej na dennú prechádzku, na ktorej sa   obyčajne sišla s Vetrovským. Ale nesišla sa s ním. Mala zlý deň.   Návšteva v sanatóriu
   </tei:p>
   <tei:p>
    ju rozrušila, ľutovala úbohú Idu, ale bola jej aj; akási ohudlivá.   Myslela si, sama si je vinou svojho nešťastia, a aké je to jednako   odpudzujúce, keď niekto bez nútiacich príčin, len zo samovoľnosti   vstupuje do takého nečistého bahna. Hnevala sa sama na seba, že   zamdlela pri pohľade na trochu krvi. Ale čo mohla za to? Však silní   chlapi často zamdlejú, keď zazrú prúdiť krv z rany. Myslela, že má   silné nervy. Ako len človek 6ám seba nepozná! Nemá ani pochopu, čo by   urobil v istých pomeroch, v akých ešte nikdy nebol, kým to neskúsi.   Tešila sa na Vetrovského. To bola jej nádej, jej, kotva myslenia a   dychtenia, že sa s ním síde, že sa uvidia, podajú si ruky, a súc   spolu, pocítia, že súsvoji a že sa tešia, že si vymenili svoje   myšlienky, pričom im je hlavnou vecou, že sa počujú a vedia, že sa   milujú. Však už dotyk rúk sa im zdal takým milým ako bozk. Vždy si   trochu pohladili, stisli ruky, púšťajúc ich pomaly. Cítili, že si   sprítomnili, aká je tá ruka drahá, milá. Keď sa zavše nesišli,   odchádzal ten z nich, ktorý darmo prišiel, sklamaný, zronený,   prenasledovaný teskným pocitom, či sa milému nepridala nejaká nemilá   príhoda. Sklamaná bola obyčajne Alina, lebo ona, ak len bolo možno,   prišla na dostaveníčko. Vetrovského vše zadržala neodkladná práca*   alebo vážna návšteva, čo mu vždy veľmi ťažkopadlo. Pani Zaunerová si   tentoraz namýšľala, že je Alina zronenejšia ako po iný raz, najskôr   preto*
   </tei:p>
   <tei:p>
    lebo sa nesišla s Vetrovským, pričom len ona vedela o tom, že ju   videl zamdletú a obišiel. Keď prišla s prednášky domov, chodila, ešte   chvíľu rozmýšľajúc po izbe, čo robievala tak, že si ruky skrížila na   chrbte. Po chvíli si sadla k písaciemu stolu a študovala na skúšku.   Pani Zaunerová otvorila dvere, vstrčila hlavu do izby a opýtala sa: —   Smiem vojsť na chvíľočku? — Nech sa páči, mne je všetko jedno, či o   týždeň prv, alebo neskoršie prepadnem. Lebo že prepadnem, je isté, —   riekla jej s trochu núteným úsmevom. Pani Zaunerová všuchla do izby.   — Ako sa cítiš po raňajšom dobrodružstve? — Ale dobre, celkom nič mi   nechybí. Sadkaj si trochu. — Keď dovolíš. Jedno som ti zabudla   povedať. Ten pán Vetrovský musí byť trochu divný človek. — Prečo? —   pýtala sa Alina s úsmevom, očakávajúc nejaký nevinný žart. — Ráno,   keď sme šly z toho sanatória a tebe prišlo tak zle, že si ani   nevedela, čo sa s tebou robí, prešiel popri nás, skoro do mňa vrazil,   videl nás, podíval sa na teba ostro, pozrel, čo je to za dom, odkiaľ   vychádzame, a odišiel bez slova, hodiac rukou na moje oslovenie.   Aline zprvu udrela krv do tváre, ku koncu reči pani Zaunerovej   zbledla a zatočila sa jej hlava. Pani Zaunerová vyskočila a podišla k   nej. — Čože, je ti zle? — pýtala sa zostrašene. Alina si šuchla rukou   po čele a sosbierala sa.
   </tei:p>
   <tei:p>
    — Ale nič, nič mi je. Ten nešťastník si bohvie čo myslel! — i   pokrútila hlavou s výrazom trpkosti. — Mal by mi viac dôverovať. —   Tak vidíš, hneď som si myslela, že sa niečo takého muselo stať. Pán   Vetrovský si myslel, že si sa možno ty dala operovať u Bernsteina,   keď ťa videl takú upadnutú. — Ale iste. Pokladal to za celkom isté.   Nuž, však sa to zdalo veľmi pravdepodobným. Čo a prečo sa so mnou   stalo, veru mu nemohlo sísť na um. Ale jednako by nemal byť takým   prchkým. Keby sa nás bol opýtal, čo sa stalo, čo je so mnou, mohol si   zgazdovať starosť a mne také nemilé vysvetľovanie a čakanie v trápnom   nepokoji. Preto neprišiel ani na prechádzku. Keď si Alina   predstavila, akú bude mať utrápenú noc, — vedela, že ani ona, ani on   oka nezažmúri, — odhodlala sa, že ešte teraz večer prebehne k nemu,   aby mu všetko vysvetlila. Hľadela žiadúcne na pani Zaunerovú, aby šla   s ňou, lebo by sa zišla ako svedok jej údajov. — Tetuška, nešla by si   so mnou na Vetrovského byt? Bola by som ti veľmi-veľmi povďačná. —   Hneď by sme šly? — No, pravda, čím skorej. Viem, — pozrela si na   náramnicové hodinky, — že je teraz ešte v kancelárii. Býva tam do   ôsmej, aj deviatej a teraz je ešte len pol ôsmej. Obliekly sa šikovne   i utekaly na byt Vetrovského. Zvonku videly zlý znak: obloky   kancelárie
   </tei:p>
   <tei:p>
    boly čierne. Sluha im povedal, že pán architekt odcestoval na   niekoľko dní. Pán inžinier Kožienka vie kde. Ten príde až ráno. Pani   Zaunerová nechápala, prečo holá Alina tou zvesťou taká zronená. Však,   čo je na tom? Alina je predsa nevinná, a či sa o tom dozvie Vetrovský   len o niekoľko dní alebo hneď, na tom toľko nezáleží. Alinino srdce   však ujedal had nedôvery a nepokoja. Poznala už povahu Vetrovského a   obávala sa niečoho nepredvídaného a nevypočítateľného. V noci jednako   ako-tak spala, lebo jej večer pani Zaunerová a Tereza, ktorá tiež   sbelila k nej, vyhovorily zbytočné obavy. Tereza bála predbežne   šťastná a bola by chcela vidieť každého šťastným. Bola až šialená a   rozveselila Alinu svojimi poznámkami a prekárkami. Ráno, len čo bola   príhodná hodina, utekala Alina do kancelárie opýtať sa Kožienku, kde   je Vetrovský. Ing. Kožienka bol chlap v istom veku, s veľmi tvrdým   výrazom, ktorý naskrze neponúkal nikoho k daromným rečiam alebo   nejakým dôvernostiam. Pozeral na Alinu tak, že by mu bola vďačne   nadala, keď jej hodil, ako psovi kosť, adresu na stôl. — Tu to máte.   Neviem, či budete mať z toho mnoho radosti. Porúčam sa. — Zavrel   dvere za ňou tak chytro, že jej skoro opätky pri ťal. Alina by sa   bola najradšej rozj lakala. Veď ako smie ten človek tak s ňou   zachádzať. Je to surovec. Razom jej strelil ľak celým telom: možno,   že Vetrovský pred ním o nej hovoril, že sa cíti oprávneným pokračovať   oproti nej, ako to urobil. Musí to tak byť. A ak to Yetrovský urobil,   tak je ani on nie cenným človekom. Však len pred troma dňami jej   sľuboval oddanosť a vernosť, a aký bol dojatý! Výraz jeho očú nemohla   zabudnúť. A teraz! Pravda, celá udalosť s tým sanatóriom vyzerala pre   ňu veľmi podozrivo. Kto by mohol myslieť, že zamdlela z takej   príčiny, ako sa skutočne stalo, keď slabosť následkom operácie bola o   99% pravdepodobnejšia. Je to prípad, v ktorom by nesmel človek svojim   očiam veriť, keby chcel predpokladať, že je nevinná. O svedkoch, nie   absolútne istých, by musel predpokladať, že falošne svedčia v tom   prípade, keby len ako-tak boli spriatelení s Alinou, keby   potvrdzovali jej udania. Ako v takom súžení býva, menily sa v nej   najviac si protirečiace myšlienky. Raz sa vzbúrila jej hrdosť a   chcela mu bez slova vrátiť prsteň; naraz ju zas tak premohla túžba za   ním, že sa jej zdalo, že by vďačne šla bosá v kajúcom rúchu k nemu,   aby jej odpustil. Ale čože jej mal odpustiť, však sa vôbec v ničom   neprevinila. Myslí si, že sa previnila proti nemu, považuje za isté,   že ho klamala vtedy, keď predstierala oproti nemu najvrelšiu lásku.   Myslí si, že s jeho strany je iste to pokračovanie najveľkodušnejšie,   keď ju bez slova výčitky opustí. Ona vie, že sa mýli, a v povedomí   6vojej čistoty a nevinnosti môže a musí mu odpísať, ako sa veci majú   v záujme šťastia ich života.
   </tei:p>
   <tei:p>
    Lebo, keby sa takto rozišli pre zle pochopenú hrdosť, mali by čo   ľutovať, kým budú žiť. Rozhodla sa, že mu odpíše hneď, ako príde   domov. Ale neodpísala mu. Sbovárala sa s pani Zaunerovou a Terezou, a   hoc jej obidve čo najvrelšie odporúčaly, aby mu napísala, jednako   pospomínaly také veci, ktoré jej sebavedomie veľmi podráždily. — Veď,   keď tí mužskí nás nikdy tak nemilujú ako my ich! — vrieskala s veľkým   rozmachom vlastne za seba Tereza. — My by sme hneď boly na kolenách   pred nimi, a ono nie, — dupla nohou, — taký lagan, to sa ti postaví   na zadné nohy, a čo sto ráz nebude mať pravdu. Ty musíš popustiť. A   keď raz popustíš, už je amen, už ťa má navždy okolo malého prsta.   Nedbám, odpíšte mu, ale počkajte dva-tri dni, nech si potrpí, keď je   taký prchký, nech potrpí! — i búchala si päsťou do dlane. Pani   Zaunerová prisviedčala na reči Terezine, ktorá bola namrzená, lebo ju   Artur od oného večera ani neobzrel. Vôbec stratil sa z bytu a ani   nevedela, kde sa podel. Alina sa nevedela rozhodnúť, a tak minulý   dvatri dni bez toho, že by bola písala. Za tie dva dni Vetrovský   odcestoval zo Zvolena, kde sa podľa Kožienkovho udania zdržoval. Keď   ta prišiel jej list, poslali ho za ním do Bratislavy, kde ho dostal   len o týždeň neskoršie, lebo len vtedy sa vrátil. Za svojho   cestovania stretol sa s jedným-druhým známym a medzi inými v Bohumíne   i s Janom Gestatterom, kde čakali na vlak vyše pol druhej hodiny.   Mali príčinu sa hnevať jeden na druhého, ale nuda dlhého čakania na   fádnej stanici je podivne pôsobiaci liek na nie práve nezahojiteľné   hnevy. Vetrovský si myslel, že teraz nemá príčiny hnevať sa na   Gestattera pre tú personu, lebo jeho vôbec neupodozrieval, že by on   bol príčinou potreby operácie, ktorá na Aline musela byť vykonaná.   Utkvelo v ňom presvedčenie, že podľahla v chvíľke rozdráždenia   nejakému študentovi druhu Artura Korčeka, ako sa mu už dala oblápať —   bozkávať. Pomer s Gestatterom bol omnoho komplikovanejší a schôdzky s   ním nápadnejšie. Okrem toho nemal príčiny predpokladať, že by medzi   nimi mohol byť nejaký bližší pomer, keďže mu vrátila jeho dar.   Reštaurácia bola naplnená cestujúcimi tak, že keď Vetrovský zazrel   pri jednom stole Gestattera, prešiel k nemu, hoci nie vďačne, a   žiadal o miesto, čo ten kývnutím hlavy povolil. Sedeli niekoľko minút   ticho. Obidvom sišlo na um, že bude múdrejšie shovárať sa o všedných   veciach ako bez slova hľadieť jeden na druhého, čo pokladali obidvaja   za najnevhodnejší spôsob spolubytia dvoch gentlemanov. Razom sa   oslovili tou istou otázkou, kde ktorý cestuje. Odpovedali si a   Gestatter hneď podotkol, že chcú v tom meste postaviť väčšiu budovu   pre svoju filiálku. Mohol by zadať plán aj Vetrovský. — Myslím, že by   sa vám to vyplatilo, a my by sme vás podporovali, — riekol s   neodtajiteľnou
   </tei:p>
   <tei:p>
    blahosklonnosťou. Bol už po večeri a pil butelkové víno; držiac   pohár pri ústach, hľadel na architekta, akú šťastlivú tvár urobí k   jeho návrhu. Vetrovský vyzeral vôbec biedne. Schudol a dolu lícami sa   mu ťahaly hlboké vrásky. — Ďakujem vám, pán direktor. Budem sa   zaujímať o to, hoci máme toľko práce, že ju sotva vládzeme zmôcť. Ale   vám kvôli sa pousilujeme. Ináč čo nového? Vetrovský hovoril tak   ledabolo, tak zunované, ako keby mu čokoľvek na svete bolo všetko   jedno. Kázal si na večeru akúsi roštenku a pustil sa do nej.   Gestatter už bol po večeri a zapálil si cigaru. — Nič nového neviem.   Hja, kedy sa ženíte? Alebo ste už ženatý? Vetrovský, s hlavou   sklonenou nad tanierom, temne odvrkol; — Nežením sa už vôbec. Ak   chcete, môžete si tú doňu vziať: je na voľné použitie. Gestatter bol   nielen prekvapený, ale aj dojatý slovami architektovými. — Čože sa   stalo so slečnou Orságovou? -—Nič zvláštneho pri dnešných dievčatách.   Dochytil som ju, keď odchádzala polomŕtva, zrejme po operačnom   zákroku, zo sanatória Dr. Bernsteina. Aký je to ústav, to možno   viete? — Viem. — Tak teda. Mne to stačí. — Vás to, pravda,   prekvapilo, čo? — pýtal sa Gestatter po krátkom premýšľaní. Myslel   si, že jemu bude Alina i taká dobrá.
   </tei:p>
   <tei:p>
    — Prekvapilo. — Mňa to neprekvapuje. Dáma, ktorá vyhľadáva pánov v   kanceláriách a na ich mládeneckých bytoch, vôbec nemôže viac   prekvapiť v istom ohľade. Vetrovský hľadel zamračene pred seba. —   Vôbec ma viac nezaujíma. Skončil som s ňou navždy. Vôbec, dnešné   dievčatá! — I hodil opovržlivo rukou. — No, áno, tak je to.   Vybojovaly si voľnosť, akú má mužský, a hneď ju použily na to, aby   zavesily svoju ctnosť a zdržanlivosť na klinec. Sú omnoho horšie ako   my chlapi, najmä, keď si pomyslíme, čo riskuje chlap a čo žena celou   tou sakramentskou láskou. Gestatter sedel s hlavou stiahnutou medzi   plecia, shrbene, s rukami vo vreckách nohavíc; Vetrovský hľadel naň   so zaťatými zubmi a kŕčovite stískal a vystieral prsty. — Ja som tú   dámu poznal už dávnejšie. Darmo je: zlá spoločnosť kazí dobré mravy.   Je to smutné. Vetrovský hodil rukou.
   </tei:p>
   <tei:p>
    Keď bol doma, prečítal Alinin oneskorený list a opovržlivo ho   hodil na stôl. Čože sa tá stratená osoba natíska práve jemu, keď   pozná jeho zásady. Však jest dosť mravných trhanov, ktorým na ženskej   ctnosti nezáleží, nech si vyberie z nich niektorého pána, hoc aj Jana   Gestattera. Ale jednako mu bolestne tlačilo srdce a kútiky úst mu   potrhávalo. Nevedel vyhostiť z mysle
   </tei:p>
   <tei:p>
    niektoré scény, keď si otvorili jeden druhému úprimne duše, keď   cítili s nevýslovným pôžitkom, že si pravdivo odkryli najhlbšie   základy svojho bytia. Ich srdcia bily úprimne jedným citom. Sú to   okamženia, v ktorých sa neklameme a ktoré nemožno zabudnúť. Keby len   ten nešťastný Gestatter nebol nakvapkal ešte tolko toho hnusného jedu   do jeho rany, hol by možno uveril, čo mu píše. Však hľa, i lístok Idy   Skalnickej priložila. A s akým hrdým povedomím svojej neviny mu píše!   „Netajím, že ma Tvoja strata prebolestne raní, ale omnoho viac ma   páli povedomie, že ma opovrhuješ, a to bez podkladu. Stratím Ta, ale   chcem, aby si za mnou želel, ako aj ja budem želieť za Tebou.   Sbohom.“ „Ale potulovala sa po kanceláriách a mládeneckých bytoch.   Bože môj! Ako sa vedia tie ženské pretvarovať, aké neuveriteľné   komediantky sú všetky. Vedia sa vcítiť do každého zástoja a zahrajú   ho zázračne! Čo urobím? Však som strávil s ňou nezapomenuteľné   chvíle. Neurazím ju. Vrátim jej bez slova darčeky, ktorými mi takú   radosť spôsobila, ktoré som za také poklady považoval. Bože, láska,   čo si za čarodejník! Bude ju to bolieť, bude sa hnevať. Či ozaj bude   želieť za mnou? Možno, že i to chvíľami. Však je ona nie obyčajná   žena, je v nej duše dosť, čo môže za to, že ju to skvelé telo   premôže?“ Keď Alina dostala balík od Vetrovského, vedela, čo je v   ňom, prv, ako by ho bola otvorila.
   </tei:p>
   <tei:p>
    Kuky sa jej zatriasly a bolo jej na spadnutie. To bol koniec toho   krásneho pomeru! To bolo také zlé, také strašné, že na niečo takého   ani nepomyslela. Však to nebolo možné, aby ju takto celkom nevinne,   bez vypočutia odhodil! Dobre, nech ju opustí, ale bez príčiny nech   nehádže na ňu špinu! To nestrpí! Nepokojne sa zmietala medzi   rozličnými citmi, sťa zviera na reťazi. Láska, žiaľ, hrdosť sa menily   v nej podľa rozličných predstáv. Vedela, že aj Vetrovský musí trpieť,   a chvíľami ho ľutovala, chvíľami sa tomu tešila. Nič sa jej nezdalo   takým potrebným ako ho presvedčiť o svojej nevine a potom, keď bude   vedieť, ako ju nezaslúžene urazil, a bude ju prosiť o odpustenie,   opustiť ho. Tak si to namýšľala, hoci cítila, že keby ju veľmi   prosil, možno by nebola neuprositeľná až do konca. Keď jej terajšie   priateľky, pani Zaunerová a Tereza, vedely o všetkom, čo sa s ňou   stalo, nemala príčiny im teraz zatajiť ďalší vývin. Naopak,   preukazovaly o ňu taký živý záujem, že jej to veľmi dobre padlo, keď   mohla s nimi všetko pretriasť. Tereza i niekoľko ráz denne pozrela,   čo robí. Koľko ráz šla okolo bytu pani Zaunerovej, nazrela čo len na   niekoľko minút. Aj ona potrebovala spoločnosť, samota ju ujedala,   lebo sa Artur od oného večera o ňu neobzrel. Predtým bol každý deň u   nej a teraz sa jej stránil, očividne sa jej bál. O tom, čo sa jej s   Arturom pridalo, ani neškrkla pred nikým, vôbec bo nespomínala. Ale   jej utrpenie a rozhorčenie bolo na rečiach
   </tei:p>
   <tei:p>
    a na jej poznámkach a radách proti Vetrovskému badateľné. — Chlapi   sú naničhodná háveď, to sú nie ľudia, — vrieskala rozčúlene, náruživo   posunkujúc dlhými ramenami. — Dokážte mu, aký je on neverný,   nerozvážny a bezcenný, a potom, keď sa bude pred vami plaziť po zemi,   odkopnite ho, — i švingla nohou tak náramne, že by bola padla, keby   sa nebola zachytila stolice. Pani Zaunerová bola tej mienky, že takej   osoby, ako je Alina, je vôbec nie hoden nijaký chlap. Len by mala na   seba viac držať, a preto radila, aby mu poslala jeho prsteň bez slova   nazpät a neobzrela sa oň viac. Však, keby chcela, mala by vohľačov,   haja jáj, koľko by sa jej len páčilo. Jej bolo ľahko hovoriť, keď   nebola do Vetrovského zamilovaná. Tereza lepšie chápala Alinin stav,   keďže bola v podobnej situácii. Slečna Orságová vypočula, čo jej   priateľky hovorily, takmer bez poznámky. Sedela s lakťom, opretým o   koleno, bradu, uloženú v dlani, a dívala sa vše dlhé, dlhé chvíle   nepohnute na jeden bod. Nebola sama načistom. Veď sa jej toľko   všelijakých myšlienok plietlo hlavou. Ako fixná predstava ju   prenasledovala myšlienka, že rozhodne musí Vetrovského presvedčiť o   svojej nevine. Ale ako, keď zrejme neverí nijakým svedectvám,   predpokladajúc, žc jej priateľky svedčia za ňu, hoc i falošne. Zdalo   sa jej, že by sa vysvedčením profesora mohla vykázať, že je   nedotknutá osoba. Ale
   </tei:p>
   <tei:p>
    keď si predstavila prehliadku, a čo viac, že by také vysvedčenie   predložila Vetrovskému, stud ju zamrazil až do kostí. To nevedela   urobiť, radšej všetko stratiť. Však sa možno predsa vyskytne nejaká   možnosť, ktorá jej ukáže východ z nešťastnej situácie. Predbežne mu   vráti jeho dary a prsteň. Keby sa mohla s ním sísť, musela by ho   presvedčiť, ako ju bezzákladne upodozrieval. Keby šla k nemu a   zaniesla mu jeho prsteň? Však keď mohla ísť ku Gestatterovi, prečo by   nešla k nemu? Vyhľadá ho v kancelárii podvečer. Veď čo je na tom? Či   je zachránenie jeho a jej pokoja nie hodné hoc aj trochu smelého   kroku? A vlastne, čože riskuje? V najhoršom prípade, že nezíska nič.   Celý deň pretriasala v sebe túto myšlienku, kým sa odhodlala, že   pôjde k nemu. Divila sa, ako ľahko šla ku Gestatterovi a ako ťažko sa   poberá k človekovi, ktorý jej je nadovšetko milý a za ktorého by   priniesla každú obeť. Pravda, zaňho, ale nie v svoj prospech. Lenže,   jej prospech je i jeho. Večer sbalila jeho dary a prsteň a šla. Hoc   už odhodlaná, stále ešte pred dverami držiac kľučku v ruke, váhala.   Napokon sa schytila a utekala ulicami, ako keby ju naháňali. Cítila,   že ak zastane, že sa najskorej vráti. Prišla pred jeho bývanie, v   oblokoch sa svietilo, teda možno je doma. Vybehla hore schodmi, v   predizbe čistil sluha šaty. Bol prekvapený, keď vošla elegantná dáma.   — A, ja už viem, už ste tu boli. Hľadáte pána staviteľa. Kývla   hlavou.
   </tei:p>
   <tei:p>
    — Ráčte počkať, pôjdem mu povedať, že ho hľadáte. A koho mám   oznámiť? — Slečnu Orságovú. Sluha vošiel a dosť dlho nevychádzal   nazpät. Alina stála za ten čas na jednom mieste a hľadela na jeden   bod na podlahe. Stála na koberci, už trochu obdratom, a oči jej   utkvelý na žltom malom trojhrane, v prostriedku ktorého bola hviezda.   Sluha sa vrátil. Bolo na ňom vidno, že je trochu v rozpakoch. Zajakal   sa trochu. — Pán architekt je veľmi zaujatý. Keby ste ráčili iný raz   prísť, alebo keby ste počkali aspoň hodinu. Alina sa zamračila.   Tentoraz zvíťazily nad všetkými ostatnými pocitmi hrdosť a hnev.
   </tei:p>
   <tei:p>
    — No, to neurobím, lebo ani ja nemám času. Oddajte pánu   Yetrovskému tento balík do jeho rúk. Sbohom!
   </tei:p>
   <tei:p>
    Vyšla na schodište. A tu, keď bola sama, ľútosť nad nehodným a   nezaslúženým zachádzaním zdvihla jej prsia, stiahlo jej hrdlo a   začkala.
   </tei:p>
   <tei:p>
    — Však je to človek! Šťastie, že som ho poznala, kým nebolo   neskoro!
   </tei:p>
   <tei:p>
    A to je potecha najobyčajnejšia, ktorou sa ľudia klamú, keď sa im   niečo nepodarí, že by im to bolo slúžilo v prípade zdaru na   nešťastie.
   </tei:p>
   <tei:p>
    Pritom si namýšľame, že nikto tak a to necíti, čo my, a pritom   chodíme všetci najvydratejšími chodníkmi.
   </tei:p>
   <tei:p>
    Tereza bola so dňa na deň nervóznejšia pre Arturovo správanie. Že   by Turček, ako ho teraz volala, vôbec nechodil domov, to bolo   vylúčené. Vedela to s určitosťou aj od chyžnej, ktorú dopodrobna   vyspovedala. Iste chodil domov, keď ona bola vzdialená, alebo prešiel   tak tichučko, ukradomky, že ho nepočula.
   </tei:p>
   <tei:p>
    Bola taká nepokojná, tak sa jej žiadalo sísť sa s ním, že si   umienila, že ak bude treba, zostane i deň-dva doma pod zámienkou   nejakej choroby
   </tei:p>
   <tei:p>
    a bude naň čihať. Hrozný prírodný pud samíc ju opanoval a premohol   v nej všetky ostatné výchovou získané predstavy o slušnosti.
   </tei:p>
   <tei:p>
    Niekoľko ráz ráno i zaklopala na jeho dvere a volala naň   premeneným hlasom. Ale ani raz sa jej neprezradil ani najmenším   šuchnutím.
   </tei:p>
   <tei:p>
    Umienila si, že keď sa s ním síde, bude sa tak správať, ako keby   sa nebolo medzi nimi nič zvláštneho pridalo. Možno, že tak potlačí   jeho strach pred ňou a vyzíska si jeho dôveru.
   </tei:p>
   <tei:p>
    Keď sa ráno zobudila, urobila si plán, ako sprchuje ho dochytiť,   ak je doma.
   </tei:p>
   <tei:p>
    O ôsmej sa oblečie na vychádzku, ako každý deň a odíde protivnou   stranou ich uličky, aby videl, že odišla. Za najkratšiu chvíľu sa   vráti a popod múr ich bývania sa vkradne do domu nazpät. Pri odchode   bude štrkať kľúčom v zátvore, ale nezanikne, aby sa mohla bez huku   dostať do svojej izby, kde počká, kým počuje, že odchádza.
   </tei:p>
   <tei:p>
    Artur bol doma a vošiel jej do pasce. Keď videl, že odišla, začal   si hvízdať a obliekol sa veselo a s väčším buchom, ako bolo potrebné.   Keď
   </tei:p>
   <tei:p>
    ako vždy so svrchníkom, na plece zahodeným, vyšiel a zatváral   svoju izbu, stála razom pred ním ako nejaká zázračná víla v   rozprávke. Zľakol sa jej, keď ju tak neočakávane zazrel. Mala napokon   oblečený župan, zrejme ho schytila na seba, keď sa preobliekala;   pančuchu mala len na jednej nohe, druhú mala bosú, Artur jediným   pohľadom ustálil, že tá bosá noha je biela a nie neforemná.
   </tei:p>
   <tei:p>
    — A tak, ty si to, Terezka! — predstieral potešenie, ktorého   naskrze necítil. Myslel si: „Tá ma teraz dostala! Z toho bude   oštara!“
   </tei:p>
   <tei:p>
    — A kde si ty, človeče, keď ťa nevidno. Veď ani keby si sa bol   prepadol, — hlasným šepotom sa oddala doň Tereza, aby ju susedia   nepočuli. Teatrálne vystierala k nemu dlhé ramená:
   </tei:p>
   <tei:p>
    — Poď na minútku ku mne, ešte ma môže niekto takú neuriadenú tu   chytiť.
   </tei:p>
   <tei:p>
    Artur — čo mal robiť — vošiel; veď vôbec nebolo badať, že by bola   rozčúlená.
   </tei:p>
   <tei:p>
    — Dovolíš, aby som sa doobliekala? Sadni si na chvíľočku a zapáľ   si, — predložila mu niekoľko stambuliek a giubečiek v peknej   cigaretovej skrinke.
   </tei:p>
   <tei:p>
    — Rozprávaj, čo si robil toľké časy, čo si sa neukázal?
   </tei:p>
   <tei:p>
    Artur hodil svrchník na stolicu a pohodlne si sadol na zvyčajné   miesto.
   </tei:p>
   <tei:p>
    — Cío, čo som robil? Bol tu môj otec niekoľko dní, s tým som   chodil.
   </tei:p>
   <tei:p>
    — Kde ste všade boli?
   </tei:p>
   <tei:p>
    Artur nebol vrecom udretý a rozprával aj obšírne, po akých fádnych   miestach, kadejakých úradoch a shromaždeniach sa potĺkali s otcom.   Otec pred ním robí „špormajstra“, a preto chodili len do kadejakých   lacných „pajzlíkov“. — Len ostatné dva dni som ho trochu rozobral a   šli sme v noci i do barov. Páčilo sa to starému, hehehe. Však ich oni   v Prahe lepšie navštevujú ako snem, starí lumpi. Tereza mu   podhadzovala otázky a chválila ho, že sa tak solídne držali. Len tie   bary jej daly piadlo na zuby. Obliekla sa pred ním so schválnou   nehanblivosťou, pričom Artur nespustil s nej očú. Myslel si, stučnela   tá potvora a kožu má hladkú, bielu. Tereza hrala s Arturom ten istý   zástoj, ktorý hrá pavúk s muchou, ktorá sa dostala do jeho siete.   Nepoznala, lež precítila jeho povahu, lebo však o nejakom logickom   kombinovaní nebolo u nej reči. Vedela, že je to nie sprostý chlapec,   ale veľmi požívačný a nerozvážny, ktorému sa dosiaľ so ženami všetko   dobre vydarilo, lebo robil s nimi, čo chcel, keď boly tak doň   pobláznené. Teraz prišiel na jednu, ktorou nie on hude točiť. Vedela,   že následkom svojej požívačnosti je veľmi nesmelý, vystríhajúci sa na   sto krokov každej nepríjemnosti, hoc je to spojené i s trochou   podlosti. Bál sa o svoje pohodlie, ani frajerka o svoju kožtičku.
   </tei:p>
   <tei:p>
    Pri rozchode sa nevdojak pobozkali. Dva, tri razy pozreli na seba,   či sa majú bozkať, či nie.
   </tei:p>
   <tei:p>
    Tereza by bo bola vďačne bozkávala, Artur tiež nebol od toho, len   sa bál, aby to nemalo nejakých ďalších následkov.
   </tei:p>
   <tei:p>
    — Večer prídeš domov? — pýtala sa Tereza naoko ledabolo, hoc jej   srdce trepalo od rozčúlenia, či príde, že ho až v ušiach počula.
   </tei:p>
   <tei:p>
    — Možno prídem. Uvidím. Máme schôdzku v spolku juristov.
   </tei:p>
   <tei:p>
    — Čo ťa tam po takých daromných schôdzkach. Však všetky tie   spolkové táraniny nestoja za reč. Príď, dostala som kadečo z domu.   Urobila by som parádnu večeru.
   </tei:p>
   <tei:p>
    Artur poznal už tak trochu kuchynské umenie Terezino: stálo za to.   A tak prišiel, hoc i trochu neskoro, tak, že Tereza ho už prestala   čakať a bola celá zúfalá, že ohrdol jej znamenité veci a že darmo   vyhodila bodne peňazí za nápoje a fajčivo. Vykliala ho v svojom   rozčúlení tak, že jej skoro ušiel. Videl však tie bohaté prípravy a   zostal nielen na večeru, ale až do rána.
   </tei:p>
   <tei:p>
    Prešly potom dva týždne, čo sa denne schádzali i viac ráz. Žili   spolu ako manželia a Tereza pomaly zariadila celú domácnosť, za ktorú   ona znášala všetky trovy. Artur sa dal od nej kŕmiť a maznať.
   </tei:p>
   <tei:p>
    Raz podvečer ju našiel plačúcu. Prišiel s veselou novinou o pani   profesorke Krásovej, že dostala dvojčatá. Mal na tú udalosť celý rad   vtipných poznámok. A to všetko malo vyjsť na zmar. Tereza   plakala.
   </tei:p>
   <tei:p>
    Ktože ho tam vie, či plakala naozaj, ale zdala sa byť veľmi   uplakanou, oči mala červené, nos tiež a opuchnutý a tak čkala, že ju   len tak podhadzovalo na kresle.
   </tei:p>
   <tei:p>
    — Čože sa stalo s tebou, Terezka drahá?! -— skríkol Artur   zľaknute, keď ju zazrel. Tušil nejakú nepríjemnosť i pre seba a tak   vyzeral jeho zľaknutý hlas veľmi prirodzene. — Čo je so mnou! Keď som   ja taká sprostá, že ti všetko kvôli urobím. Teraz sa môžem ísť hodiť   do Dunaja! -—- skríkla tak zúfale, že Arturovi prebehol mráz po   chrbte. — Tak čo sa stalo, veď už povedz! V rukách žmýkala zdanlivo   uslzenú vreckovku a hovorila fufňavo: — Stalo sa, čo sa muselo stať.   Prišla som o svoju ženskú česť a budem mať dieťa od teba. Teraz   držala za výhodnejšie hovoriť to s tichou zúfalosťou, oddane do   svojho osudu. Pod Arturom sa nohy zatriasly. — Aké sú to ohromné   nepríjemnosti. Ale ako je to vôbec možné! — krútil hlavou. Chlapom sa   totižto vždy zdá vec v takýchto prípadoch podozrivou, ba nemožnou.   Veď -— tak a tak. Možno, že iný — a podobné vytáčky. — No, počuješ,   ako je to možné! — skríkla Tereza zúrivo, — myslím, že ty musíš   najlepšie vedieť, čo sa stalo. Ale mne sa nevykrútiš, nemysli si.   Taká hlúpa som nie, že by som platila sama za spoločný účet. Ohoho,   to už nie! — i skočila na nohy a krútila mu pred očami rozkvačenými   prstami.
   </tei:p>
   <tei:p>
    — Ale, Terezka, Terulka zlatá, nerozčuľuj sa. Však je tomu ľahká   pomoc. Ajajáj, a aká ľahká! Lekári od toho pomôžu a ako vďačne. Stojí   to len niekoľko sto korún, ktoré i ja čiastočne —
   </tei:p>
   <tei:p>
    Tereza chodila pred ním dlhými krokmi po izbe. Razom zastala pred   ním a skočila mu do reči.
   </tei:p>
   <tei:p>
    — Áno, aby som pochodila ako Ida a povaľovala sa týždne alebo   mesiace po špitáloch a vyšla — ako žobrák. To nech sa ti nesníva. Keď   som taká, nuž som taká, — i dupla nohou. — Nech mám to dieťa!
   </tei:p>
   <tei:p>
    Arturovi bolo na zamdletie. Takáto ohromná nepríjemnosť! Kto to   kedy slýchal. A taká exaltovaná, nemožná osoba. Však je to hotový   blázon. Bože môj, čo povedia na to rodičia a ako sa nm vysmejú   sestry. Vytriasačky druhých jeho mileniek a rehot kamarátov, že sa mu   prihodilo práve s Terezou, o ktorej zúrivo tajil, že by mal s ňou   nejaký styk! Bolo to na zúfanie!
   </tei:p>
   <tei:p>
    Dve-tri hodiny sa bránil proti Tereze tvrdošijne, prosil, plakal,   hrozil, nadával. Všetko to nepomáhalo. Napokon jej rozhorčene vrhol   do tváre, že je ako tá kobylka, ponášajúca sa na suchú ratolesť,   ktorej samica je omnoho silnejšia a väčšia ako samec a ktorá prinúti   samčeka, aby ju oplodnil, a žatým ho zožerie za živa.
   </tei:p>
   <tei:p>
    — Hovor, čo chceš, to je všetko nič nie hodné, tým neodčiníš, čo   si spravil, — odbila ho opovržlivo. Napokon spustila zasa zúfalý   nárek: — Ja tú hanbu neprežijem, ja sa zmárnim!
   </tei:p>
   <tei:p>
    Artur by bol býval s týmto rozlúštením vcelku spokojný a ani jej   ho veľmi nevyhováral.
   </tei:p>
   <tei:p>
    „Čože, mnohé ženské volia toto rozlúštenie, ktoré má ešte značné   výhody,“ myslel si. Lenže Tereza chytro prekukla jeho úmysel a   skazila mu vôľu tým, že priložila: -—- ak sa zastrelím — tak   zastrelím najprv teba, — a urobila taký hrozný posunok a vytreštila   naň také divé oči, že nm hlas zamrel v hrdle.
   </tei:p>
   <tei:p>
    Odišiel celý zlomený, hoci mu Tereza napokon maľovala celú ich   budúcnosť v najkrajšom svetle. Bol by ju vďačne zaškrtil: zdala sa   mu, práve taká vyplakaná, až hnusnou. Trhal si vlasy, že sa dal tak   sprosto zviesť takému netvoru, keď mal na výber toľké krásne i bohaté   dievčatá. Teraz videl čisto všetky jej úskoky, ako ho vtiahla do   svojho saku.
   </tei:p>
   <tei:p>
    Vošiel do svojej izhy a dumal o svojej biede skoro celú noc. Vinil   každého, celý svet, sestry, priateľov, rodičov, Terezu, Alinu, len   seba nie. Sám sebe bol poriadnym, statočným mládencom, ktorému sa   nástrahami zlých ľudí stala taká veľká krivda.
   </tei:p>
   <tei:p>
    Keď Tereza zostala sama, smiala sa v tichosti a šúchala si ruky od   radosti. Ako sa to všetko podarilo. Bože môj, aký je to chumaj!   Všetko jej uveril. Nechybelo jej vôbec nič! O tom, že by sa mala stať   matkou, nebolo ani reči. Vedela veľmi dobre, že je to u nej bez   primeranej operácie vôbec nie možné. Teraz jej šlo o to, aby sa   sosobášili skôr, než by sa stalo zrejmým, že ho oklamala.
   </tei:p>
   <tei:p>
    Alinin otec je advokátom v menšom okresnom sídelnom mestečku. Má   dobrú kanceláriu, pracuje s dvoma slečnami a patrí, pravda, medzi   najpoprednejších „pánov“ v obci. Ani nie tak v takých pánoch, ako   skorej v ich paniach a dcérach sa obyčajne vyvinie isté   aristokratické cítenie, ktoré sa v cudzom svete prezradzuje a pôsobí   už i svojou naivnosťou často komicky. Aj v Aline bolo hodne toho   kocúrkovského, keď prišla do Bratislavy, lebo keďže skončila i   gymnázium vo svojom rodnom meste, mala hodne príležitostí okúsiť   kadejaké nezaslúžené vyznačenia a uznania, ktoré jej poplietly hlavu.   Alina bola však veľmi rozumné dievča, hľadiace otvorenými očami na   svet, striasla teda chytro značnú čiastku svojej namyslenosti v   obcovaní s ľuďmi. V duši jej zoslalo mnoho povznesenosti, chrániacej   ju od nepekných skutkov, ktoré pri zrelšom uvažovaní a šľachetnejšom,   časom sa vyvinutom náhľade životnom tak strpčujú život nemilými   rozpomienkami.
   </tei:p>
   <tei:p>
    Alinina matka tri-štyri razy za rok prišla na dvatri dni do   Bratislavy pozrieť, čo robí jej drahá dcéra, a nakúpiť jedno-druhé,   najmä šatstvo. Bola to vtedy niečo vyše štyridsaťročná, ešte veľmi   pekná, hodná pani, na ktorú sa Alina tak ponášala, že keď šly spolu,   zdaly sa byť skorej sestrami ako matkou a dcérou. Matka bola trochu   vyššia a silnejšia, ale tváre boly jednej: viac okrúhlej ako oválnej,   veľmi krásnej, čistej piete, chutných úst a veľkých, tmavohnedých   očú. Mamička sa napriek dcériným
   </tei:p>
   <tei:p>
    prekáraniam nevedela striasť trochu prinádher-- ného šatstva a   zbytočných šperkov.
   </tei:p>
   <tei:p>
    — Ale načo sú mi, keď ich mám, už ich len musím ponosiť mužovi   kvôli, — bránila sa dcére.
   </tei:p>
   <tei:p>
    Tentoraz prišla, lebo cítila, že s dcérou je nie všetko v   poriadku. Jej listy holý akési, nie ako by malý byť.
   </tei:p>
   <tei:p>
    — Čo je s tým dievčaťom, — hovorievala mužovi, ktorý sa na jej   starostiach len smial, — zabehnem k nej, uvidím, čo sa tam robí.
   </tei:p>
   <tei:p>
    Pani Orságová bola veľmi milého, až lichotivého správania oproti   každému, tak, že by si neskúsený bol predstavoval, že sa s ňou dá   robiť, čo sa mu páči. A bol by sa veľmi mýlil, lebo tá dáma má i pri   tých hladkých spôsoboch svoju, možno až pritvrdú hlavu.
   </tei:p>
   <tei:p>
    Alina bola o Vetrovskom máločo písala domov. Akýsi stud a zvláštne   tušenie ju zdržiavalo od toho. Hanbila sa pred matkou, že má rada   mužského a že si matka bude myslieť, že sa s ním bozkáva a oblápa, a   tak jej ani nenapísala, že sa s ním rozišla. Načo? Veď viac pomerov   sa rozpadáva, akoslúži za základ spojenia na celý život. Že to   človeka trošku mrzí? Nuž mrzí, najmä prvý raz. Neskoršie, keď sa do   toho trochu vžijeme, neberieme to tak tragicky.
   </tei:p>
   <tei:p>
    Tak si myslela zavše Alina a stisla zúbky —- ale utrela si i   prstíkom malú slzičku, tisnúcu sa do oka.
   </tei:p>
   <tei:p>
    Skúsená pani Orságová na prvý pohľad videla, že s jej dcérou je   čosi nie v poriadku. Však aké?
   </tei:p>
   <tei:p>
    ostré oči má tá láska. Keď ju Alina voviedla do svojej izby —   bývala vždy u nej — pozrely jedna na druhú. Mamička videla, že dievča   zbiednelo, pobledlo a že pri pohľade na ňu trhá kútikmi úst. Ako   dobre to vedela, že preto jej pomáha lak pomaly sobliekať plášť, lebo   sa jej tak schová aspoň na chvíľku, za ktorú sa soshiera. Alina sa aj   opanovala a usmievala priradostne a štebotala priveselo. Totižto   chcela štebotať mamuci ako inokedy o domácich maličkostiach, drobných   novinkách, ktoré sú také nekonečne dôležité a milé, keďže sú znakmi   najúprimnejšej prítulnosti. Čo rohí apuš, čo robí kanárik? Ešte sa   nezunoval apušovi? Smie ho už aj iný kŕmiť? A čo vyčíňajú Tomo a   Galo? Už jej dosť dávno nepísali, tí darebáci.
   </tei:p>
   <tei:p>
    Mamička ju počúvala a vše pokrútila hlavou. „To dievča je nie v   poriadku. Tej čosi srdce tlačí. Však ona s tým vyrukuje! A ak nie,   však ja to z nej vypoďkáni!“
   </tei:p>
   <tei:p>
    Nemusela dlho špekulovať ako. Alina vzala jej cestovný kufrík a   šla s ním do hosťovskej izby, ktorú jej pani Zaunerová vždy tým   vďačnejšie prepustila, lebo nikdy neprišla s prázdnou rukou k nej. I   teraz chytro pribehla a privítala ju čo najsrdečnejšie. Pani Orságová   sa hneď po privítaní opýtala šeptom, čo je s Alinou?
   </tei:p>
   <tei:p>
    Pani Zaunerová sa obzrela a zaviedla pani Orságovú do svojej izby,   už cestou otvárajúc ústa, aby čím najrýchlejšie porozprávala, čo sa   stalo s Alinou.
   </tei:p>
   <tei:p>
    Nebola ešte celkom hotová, keď Alina vošla k nim, kričiac:
   </tei:p>
   <tei:p>
    — Mama, mama, mamica, kde ste?
   </tei:p>
   <tei:p>
    Pozrela na matku a hriešnu tvár pani Zaunerovej, a bola si   nacistom, že všetko vyrozprávala matke o jej príhode s Vetrovskýrn.   Pani Zaunerová sa nevedela natoľko pretvarovať, aby nebolo na nej   vidno, že sa cíti hriešnou. Ale pani Orságová s celkom jasnou tvárou   hľadela na dcéru. Možno, že jej i malý úsmev hral okolo úst, ani keby   si bola myslela: „Tak, to je všetko? Nič horšieho sa nestalo! Zaplať   Pán Boh!“
   </tei:p>
   <tei:p>
    — Tak, mamica, to ti už všetko vyrozprávala tá nepriateľka? Vidíš,   tetuška, aká si ty egoistka, že si mi predchytila pôžitok môcť   mamičke celú tú tragédiu vyrozprávať sama.
   </tei:p>
   <tei:p>
    — No, neboj sa, Alinka, ja som povedala mamičke len nadpisy   kapitol. Máš toho čo rozprávať hoc i do rána, — riekla pani   Zaunerová, klaňajúc sa a píliac rukami.
   </tei:p>
   <tei:p>
    — Nuž, tak je to s tebou, tak! Ty si jednako nie úprimné dievča.   To by som od teba nebola očakávala.
   </tei:p>
   <tei:p>
    — Ale, mamička, čo ti mám všetky také lapálie vešať na noštek.   Nehodno. Po troške flirtovania sme sa jednoducho rozišli, pobádajúc,   že sa nehodíme k sebe.
   </tei:p>
   <tei:p>
    Pani Zaunerová pokrútila hlavou.
   </tei:p>
   <tei:p>
    — Ej, bolo to viac ako flirtovanie. Také prstene, ako ti dal   Vetrovský, nerozdávajú sa z flirtu.
   </tei:p>
   <tei:p>
    Po večeri sedely krátko spolu, lebo matke a dcére sa žiadalo byť   osamote, a preto dostala pani Orságová razom prudké bolenie hlavy a   šla si ľahnúť. Alina ju odprevadila do jej izby, z ktorej vyšla len   po polnoci. Vyspovedala sa pred matkou zo všetkého, nezatajila jej   ani jeden záhyb svojej duše. Keď jej niečo i ťažšie šlo na jazyk,   trochu sa premohla a šlo to. Však mamička preukazovala také   porozumenie pre jej boľačky a jej hriešky boly také detinské, že   matka s dojatím hľadela na nedotknuteľnosť duše svojej dcéry. Veď to   bolo skutočné dieťa a rástlo to v takej spoločnosti a tak málo   pôsobilo to ovzdušie na ňu! Aline sa zdalo, že jej mamička má pre   lásku málo porozumenia. Romantičnosti iste nebolo v nej mnoho.   Vyložila dcére svoju teóriu lásky, ktorou ju nie veľmi presvedčila. —   Láska je nič iného ako časové pomätenie rozumu a citu, ktoré príde na   človeka sťa influenza, nevedno prečo a ako. Vidíme jedného človeka aj   denne, nič nám je po ňom. Príležitostný styk s ním môže nemoc   vyvolať. Obyčajne sa ľudia nakazia navzájom: začnú fľochať na seba,   oči prekrúcať, pochlebovať si, vyhľadávať jeden druhého, a už sú   nakazení. Najlepší liek proti tomu je rozísť sa. Keď sa za čas   nevidia, tak ich to popustí. Veď je pravda, že jesto i ťažšie   prípady. Čítame vše v novinách, že sa pre to ľudia i strieľajú a   trávia. Ale to sú slabí pochábli, ktorých niet čo ľutovať. Alina   sedela pri matkinej posteli, ktorá už pre oklamanie pani Zaunerovej   si musela ľahnúť.
   </tei:p>
   <tei:p>
    Zhasily svetlo, nepomysliac si, akým zvodcom k úprimnosti je   šepkanie potme pre ľudí, ktorí sa majú radi. Potme nás neprezrádza   posunkovanie tváre; črpkáme len zo svojho vnútra, nemýlení citmi   poslucháča. Tak sa stalo, že matka odkryla dosiaľ nikdy neodchýlený   závoj svojich lások pred svojou dcérou. Shováraly sa ako dve úprimné   priateľky, zabudnúc celkom na svoj rodinný pomer. Pani Orságová sa   priznala, že vôbec nikdy nezažila nejakú vášnivejšiu lásku, ktorá by   ju bola mohla strhnúť k nerozvážnym skutkom. — Tvojho otca som mala a   mám rada, ako dobré manželky milujú svojich mužov. Nemám príčiny ho   nemať rada. Je síce hurtoň, ľahko vzbíkne a potára zavše hlúposti.   Ale chytro obanuje, ak prestrelí, a hľadí skazené napraviť, a to, ako   vieš, dôkladne. Stará sa o nás, je dosť pozorný a neklame ma   prizrejme a pričasto. Za tri-štyri roky ho chytí nejaký prechodný   raptuš, ale ja, keď sa o ňom i dozviem, robím sa, že ho nevidím, a   tak ho to popustí. Keď je po ňom, poviem mu, že bol blázon, a on to   uzná, sľubujúc, že už bude dobrý. — Ale, mamička, otecko by ťa   klamal? — zadivila sa Alina. — Pridá sa. Keďže nerobím s ním preto   nijakých scén a krikov, nuž nezbadáte to. — A ty si nebola nikdy   väčšmi zamilovaná, tak, aby si bola snila deň i noc len o svojom   milom? — Ale bola, ako pätnásť-šestnásťročné dievčatisko a raz už ako   vydatá žena. Mala som asi dvadsaťsedem rokov — vy ste už všetci traja   boli na svete, ty si už chodila do normálky — keď bol u otca   koncipientom Dr. Miloš Kohút. Do toho som sa zaľúbila, hahaha,   —smiala sa tichým, chutným smiechom. — Čo sa smeješ, mamica drahá! —   i hodila sa na ňu a bozkávala jej ruky a tvár, v bolestnom napätí, čo   sa dozvie od nej. — Chvalabohu, že sa môžem smiať. To bola moja   najvážnejšia skúsenosť v tej láske. Najprv sme len kukali ukradomky   jeden na druhého, o dva-tri dni neskoršie sme sa vždy „náhodou“ sišli   či v kancelárii, keď tam nebolo nikoho, či v záhrade. Pravda,   nedovolili sme si nič neprístojného! Ale dohre nám padlo hľadieť   zaľúbene na seba a tárať hlúposti. Bolo treba dávať pozor, aby nás   otec nedolapil, lebo ten mal na také veci veľmi ostré oči. Vedeli   sme, že s ním nemožno žartovať. A vlastne, keď si všetko dobre   rozmyslím, tak sa mi zdá, že to bolo to, čo nás najväčšmi dráždilo.   Pravdu rečeno, ja som nikdy ani nepomyslela na nejaké lámanie   manželských pút. Chcela som skúsiť trochu tej lásky, o ktorej básnici   toľko vypisujú a ktorú tak do neba vychvaľujú. Alina si vydýchla   zhlboka. Bolo by ju veľmi bolelo, keby jej matka, ktorá stála pred   ňou taká čistá, taká v každom ohľade vzorná, bola v jej úcte upadla.   Bol by sa jej skazil jedinečne krásny obraz, ktorý vždy radosťou   rozohrieval jej srdce. Chvalabohu sú také ženy nie zriedkavosťou   medzi nami! Rozprávala ďalej.
   </tei:p>
   <tei:p>
    — Raz sa mi pridalo, že som v besiedke na pohovke odpoludnia s   knihou v ruke zadriemala. Cítila som, že ma niekto tichučko bozkal na   ústa a — zmizol. Pomaly som otvorila oči, bola som ukrutne rozčúlená   a dojatá. Na lone mi ležala krásna ruža. Bola som istá, že to bol   „on“. Aká som bola v takých veciach neskúsená, myslela som si, že som   teraz už v osídlach skazonosnej vášne. Pôjdeme s kroka na krok a   koniec bude — musí byť? — najstrašnejšia tragédia. Moje drahé, milé   detváky, čo bude s vami. Pomyslela som i na vášho otca. Bože môj,   však má svoje chyby, ale je jednako znamenitý muž a dobrý, obetavý   otec. A to mám urobiť — prečo? Aby ma iný muž, možno omnoho horší,   ako je môj terajší, mohol milovať, aby ma namiesto Joža oblápal a   bozkával Miloš? Len preto! Stojí to za to? Neopovážila som sa   Milošovi do očú pozrieť a pred otcom som ich tiež klopila. Rozhodne   som chcela ten nemožný pomer prerušiť a tu mi sišlo na um, keď sa   otcovi znevidelo moje držanie a pýtal sa ma, či mi niečo nechybí, že   by bolo najlepšie, keby som šla na Sliač, lebo sa cítim akousi   unavenou, nesvojou. Otec zavolal lekára a ten, pravdaže, potvrdil   moju diagnózu a odporúčal kúpeľ čím najvrelšie. Šla som do kúpeľov na   mesiac. Po dvoch týždňoch ma otec navštívil a doniesol kyticu ruží   Márie Henriette, tých istých, z akých som bola našla jednu na lone po   tom bozku. — Rád máš tieto ruže? — pýtala som sa bo. — Veľmi. Však aj   asi pred dvoma týždňami som
   </tei:p>
   <tei:p>
    ti bol hodil jednu do lona, keď si driemala v besiedke. I bozkal   som ťa. A ty nevieš o tom. Cítila som, že som bledla a zas hneď   červenela. Bože môj, ako som sa ľahko mohla prezradiť. Viem, že som   trasúcimi sa ústami šepkala, že neviem o ničom. Bozku som necítila a   ruža mi musela nepozorovane spadnúť, keď som s pohovky skočila.   Hodila som sa mu na krk, lebo tak podivne hľadel na mňa. Vyoblápala a   vybozkávala som ho: to je vždy pre chlapov najlepší spôsob, ktorým   všetko vysvetlíš. Ty dobrý, drahý muž môj! I upokojil sa. Tak vidíš,   milá Aluška, to bola moja celá láska. — Ty, mamička, to bolo skutočne   dosť nemilé s tým bozkom a s tou ružou. Oteckovi muselo byť divné,že   si to vôbec nespomenula. Iste čakal nejaké uznanie svojej nežnosti.   Čo si len mohol myslieť? Veľmi ľahko mu mohlo sísť na um, že odmenu   za ružu dostal omylom iný. — Zaiste to bolo veľmi milé. Nuž, lenže   mne ani na um nesišlo, že by to bol mohol byť otec. Také ľúbostné   spôsoby on nikdy nemal, aj keď bol bláznivo zamilovaný. A bol. Nuž,   na šťastie sa nič nestalo. Ale sa mohlo. A prečo? Skutočne celkom pre   nič. A uvidíš, ako sa toto vykľulo, tak sa i tvoja nevina vykľuje a   ten natrhnutý Vetrovský musí prísť k rozumu. Alina sa hodila matke na   prsia. — Mamička zlatá, nehreš mi ho. Keď aj chybil, chybil z   povznesenosti ducha. Ver mi. Ja viem, že sa trápi, že ma miluje a že   len jeho hrozná nedôvera ho zdržiava od toho, aby sa vrátil ku   mne.
   </tei:p>
   <tei:p>
    Mamička drahá, nediv sa, že neverí ani mne. Však keby si vedela,   ako smýšľajú a pokračujú všetky moje priateľky, ktoré sú koľko-toľko   na božský obraz stvorené! Skoro všetky berú lásku len čisto s   požívačného stanoviska. Niet v nich ani zbla nejakého zriekania a   povznesenosti ducha. Koľko ráz sme sa shovárali o tom s Vetrovským.   Ako horlil za všetky nové, ešte i neuskutočniteľné altruistické   smery, ktorým ľudská príroda vzdoruje, a pozri, čo z nich nasleduje   naša mládež? Voľnú lásku a nenávisť. Najmä nad tým žasnem, ako naše   terajšie ženy, ktoré boly ešte nedávno hrdé na svoju zdržanlivosť a   čistotu, teraz, keď majú na to možnosť voľnosťou pohybovania,   odhodily všetok stud, a bijú sa verejne nie za voľnosť lásky, ale za   voľnosť vilnosti. Lebo však láska nevraždí svoje deti a terajšie ženy   sa bijú za voľnosť vraždy nenarodených detí. Keby si tu zostala   niekoľko dní, ukázala by som ti na príkladoch, ako naša mládež žije a   ako sa chystá na životné zriekanie a prácu, obetavú v záujme celku. —   Alina, nerozčuľuj sa, dieťa moje. Nech si každý robí, ako sa mu páči.   Ver mi, podľa toho sa mu vodí! Ty sa drž svojho presvedčenia. Ty ideš   správnou cestou a nakoniec sa ti to vyplatí. Takzvaní vzdelanci v   každom čase majú iné životné náhľady, ale ohromná masa ľudí idé od   tisícich rokov a na celom svete svojím smerom, nadiktovaným prírodou.   A na toho Vetrovského sa neviaž: musí to byť zaťatý človek a nadmieru   upodozrievavý. Takí chlapi nebývajú dobrými mužmi. Je
   </tei:p>
   <tei:p>
    s nimi stála bieda. Nájdeš aj onakvejších mužov, ako je Vetrovský.   Len keď je človek zamilovaný, namýšľa si, že niet nad milého. To   človeku časom vyjde z hlavy ani hmla s poľa. Teraz začala Alina cítiť   rozdiel medzi svojím a matkiným chápaním života. Však jej márnici   nezáleží len na jej vlastnom pohodlí jej rodiny. Je to taký okatý,   meštiacky náhľad, s akým súvisí naša dnešná výchova. Ale je   nevyhnutne potrebné, aby sa tieto mizerné záujmové obruče alebo úplne   zničily, alebo aspoň tak rozšírily, aby sme ich necítili, ak chceme   mať pokojný život na svete, nebúrený stále ľútosťou a nenávisťou.   Toto mamica naskrze nerozumie a nevie, čo je to láska. Ona nevinnú   hračičku, ktorou prešla, považuje za lásku. Tak ľahko sa skutočná   láska premôcť nedá, ako si to ona namýšľa. I zdalo sa jej, že už   pridlho sedela pri matke, začala cítiť ustatosť a zunovanosť. Vedela,   že keby sa vyhovárala na matkinu ustatosť, ešte by ju nepustila, a   preto jej udala podľa pravdy, že je trochu ustatá a ospanlivá. Objaly   sa, a odišla, jednako so srdcom, plným lásky k dobrej materi.
   </tei:p>
   <tei:p>
    Nasledovný deň predpoludním chodila pani Orságová s dcérou po   sklepoch nakupovať. Alina zbadala, aké neobyčajne lacné a skromné   šaty si vyberá jej mamička pre seba, keďže jej iný raz nebolo nič   dosť dobré. Pre dcéru ani teraz neskúpila, tak že sa tá jej dobrote   musela vzoprieť. — Vidíš, Aluša, divím sa ti, že to nenahliadaš.
   </tei:p>
   <tei:p>
    Komu sa chce dnes kupovať drahé veci, keď vidí okolo seha biedu?   Keď hľadia na teba hladné oči schúlených postáv? Radšej dám peniaze,   čo zgazdujem na sebe, na podporu chudobe, a tak vďačne ponosím   skromné hábky. Dnes robiť luxus zdá sa mi neľudským hriechom. Však   nám všetkým ťažko leží na duši ten všeobecný nedostatok a tesklivé   povedomie neistej budúcnosti. Alina hľadela prekvapene na svoju   matku. Ako spolu kráčaly, stisla jej rameno, pritlačila ho k hrudi a   zašepkala jej: — Mamička drahá, nie ťa je tak ľahko prekuknúť. Ale   tak sa zdá, že sama doba vychováva svoje deti. Lenže, ako Vetrovský   hovorí, my by sme sami mali usmerňovať beh života, a nie sa dať ním   unášať. Kráčaly Dlhou ulicou, keď si toto hovorily.. A práve, keď   Alina spomenula Vetrovského, zazrela ho, idúceho im oproti so svojím   inžinierom Kožienkom. Oči sa im stretly. Vetrovský svoje sklonil k   zemi. Alina nespustila pohľad s oboch pánov, pričom mimovoľne stisla   a potrhla matkino rameno, s ktorého nebola složila ruky. Kožienka,   prechádzajúc popri nich, pozrel na Alinu, a spamätavší sa, strhol   klobúk pred ňou a matkou. Vetrovský si ich zdanlivo nevšimol. Alina   potlačila vzdych. — Mamica, ten vyšší pán bol Vetrovský. Pani   Orságová sa obrátila a bola nemilo prekvapená, keď zazrela, že sa i   Vetrovský obzerá za. nimi. Neboli ešte ani desať krokov od seba.
   </tei:p>
   <tei:p>
    Alina, ktorá aspoň jeden kradmý pohľad hodila za seba, pobadala s   uspokojením, že sa Vetrovský tiež obrátil. — Hodný chlap je to. Ani   sa nezdá takým divochom. Divní sú tí ľudia dnes. Tak sa zaťať bez   príčiny! Čudák! Urobily niekoľko krokov bez slova. — Škoda ho, —   riekla napokon pani Orságová, — mala by sa mu predsa tá hlava   otvoriť. — To je tvrdý človek, tak ľahko sa nepoddá, — vzdychla si   Alina. — Ponížil ma tak, že si ničoho tak nežiadam, ako dokázať mu   svoju nevinu a nechať ho potom tak. — I trhla sebou nervózne. Žatým   šly ešte do rozličných obchodov, kúpily jedno-druhé, ale Vetrovského   nespomenuly, hoc máločo hovorily, i to len o nákupoch. Obidve vedely   o sebe, že rozmýšľajú len o ňom. Keď vchádzaly do bytu, pani Orságová   sa neočakávane opýtala Aliny skoro šeptom: — Máš ho rada? Alina   vzdychla. — Vždy myslím naň, tak mi leží na duši. Neviem, čo by som   dala za to, keby mi veril, že som ho hodná. Je to láska? Neviem. —   Vari to bude láska, — pokývala matka hlavou. Alina sa pred matkou   pretvarovala. Cítila, že je jej jedinou túžbou oddať sa Vetrovskému   každou žilkou svojho tela, každou myšlienkou svojej duše.
   </tei:p>
   <tei:p>
    Popoludní šly s pani Zaunerovou na svačinu do Petržalky. Pani   Zaunerová vzala so sebou svoj
   </tei:p>
   <tei:p>
    parádny kus, zlatý lorňón, ktorý jej nebohý manžel, obvodný lekár,   doniesol raz domov od jednej práve umrevšej, bohatej pacientky.   Hovoril, že mu ho ona ešte dávno pred smrťou darovala pre ženu s   poznámkou, že si ho po jej smrti môže vziať. Lenže na to svedka   nebolo, a tak ho lekár v trme-vrme úmrtnej hodiny medzi skoro cudzími   ľuďmi, ktorí tvorili ďalekú, dediacu rodinu nebohej, akosi nevdojak   vstrčil do vrecka, mysliac, že rukoväť je len pozlátená meď. Chcel s   ním urobiť svojej ženičke neočakávaný dar. Keď ho doma lepšie   obzreli, videli, že lorňón s dlhou drahokamami vykladanou rúčkou bol   zo zlata a tak hodne drahý. Boli obidvaja zarazení, vec ich veľmi   mrzela a dlho rozmýšľali, čo majú urobiť. Rozhodli sa, že na druhý   deň lekár navštívi ešte rodinu nebohej a odloží tam niekde   nepozorovane lorňón. I šiel, ale či bol taký rozrušený, či mu stále   niekto stál v ceste, neodvážil sa okuliare nikam postrčiť. Spomínať   ich nespomínal nikto. Tí takrečeno cudzí ľudia ani veľmi nevedeli, že   ich tetka vôbec upotrebúvala taký predmet. Prišiel s ním domov   namrzený. Obom Iežaly tie hlúpe okuliare na duši, ani keby boli   vyrabovali banku. Lekár vôbec nerozumel, ako mohol on, celý život   poriadny, statočný človek taký kúsok urobiť, keďže to podarovanie bez   svedka nebral vážne. Ale jednako muselo naň vplývať a nevypočítateľné   pudy strhnú vše človeka na nemožnú cestu. Rozhodli sa, že okuliare   skryjú na najtajnejšie miesto tak, aby ich ani polícia nemohla nájsť,   keby ich predsa nejako hľadala. Vo svojom strachu sa i toho báli.   Upotrebiť ich vôbec neupotrebili a pochváliť sa nimi tiež pred nikým   nechválili. Ešte čo! Ani za celý sveť nie! Pani Zaunerová ešte   niekoľko rokov žila pokojne so svojím mužom a po jeho smrti sa   presťahovala do Bratislavy, kde jej raz pri upratúvaní okuliare padlý   do rúk. Pozrela cez ne a zbadala s príjemným prekvapením, že sklá sú   jej veľmi vhodné, i umienila si, že ich príležitostne upotrebí; však   od toľkých rokov a medzi cudzími ľuďmi ich nikto nepozná. Tak ich od   tých čias vždy brala so sebou, keď šla do spoločnosti, ktorej chcela   slúžiť ku cti. Podivným spôsobom, táto ináč rozumná osoba celkom   zmenila svoje správanie, keď hľadela cez ten nešťastný inštrument.   Stala sa namyslenou, aľektujúcou; vždy chcela mať ona pravdu a   predstavovať veľkú dámu. Alina s matkou vše si pozrely do očú s   porozumením a usmialy sa. Cítily sa veľmi príjemne vo voľnej prírode   a s výhľadom na Dunaj a mesto, pričom mohly pozorovať ako na javišti   okolo nich sa zabávajúcu a tancujúcu mládež. Scdely tak, že mohly   pohodlne obzerať, čo sa im páčilo. Trochu šikmo, neďaleko od nich   sedela Mona Korčeková s mladým mužským. Alina sa s ňou poznala a   upozornila na ňu a jej spoločníka i matku a pani Zauncrovú. Malý na   nich čo pozorovať. Mona bola žiadúcne, trochu moletné dievča, s veľmi   pekne vyondolovanými tmavogaštanovými
   </tei:p>
   <tei:p>
    vlasmi s nahnedastou pleťou brunetiek. Mala buclaté, mäkké rúčky,   ktoré budia dojem príjemného dotyku a hladenia. Skláňala často hlavu   k tvári svojho druha, Michala Konečného, mladého poštového úradníka,   možno s nejakými osemsto-deväťsto korunami mesačného platu a zdanlivo   s istou rozčúlenosťou mu čosi hovorila, na čo bledý, chudý mladý   človek s maznavou tvárou pomaly rohil flegmaticky námietky. Vše sa   mračil, vše robil tvár namrzenú, ako človek, ktorému núkajú nechutné   jedlo. Pani Zaunerová Monin pomer s poštovým úradníkom poznala práve   tak dobre ako Alina, preto táto len matke šepkala, že Mona je dcérou   bohatého senátora, chodí teraz prvý rok na právnickú fakultu a   sviedla sa s tým prázdnym, bohvie na čo namysleným hlupákom, ktorý   jej, ako si ona namýšľa, veľkopanskými spôsobmi ukrutne imponuje,   hoci pochádza len z celkom nepatrného remeselníckeho rodu. Jeho otec   je malomestský krajčírik, z domu je iste nie privyknutý na nijaký   blahobyt, často odbavil večeru i stuchnutou švábkou, a teraz to   streštené dievča sekíruje do krvi. Nijaké jedlo mu je nie dosť dobré,   nijaké šaty nie sú mu dosť dobre ušité a nijaké držanie mu je nie   dosť panské. Korček sa najbezohľadnejšou požívačnosťou a   neodbytnosťou stal z obyčajného malomestského obchodníka bohatým   statkárom, majiteľom niekoľkých domov a veľknkapitalistom, čert vie   ako — Boh iste nie. I on i jeho rodina teraz za ničím tak netúžili   ako za veľkopanským bydlom. Študovali
   </tei:p>
   <tei:p>
    veľkopanské spôsoby v reštauráciách a v divadlách, pokladajúc   každého obchodného cestujúceho, večerajúceho v Carltone, za vzor   dohre vychovaného pána. Mona sa do toho „hochštaplera“ zamilovala pre   jeho, ako si ona nahovárala, veľkopanské držanie, hoci sa jej Artur,   ktorý jediný z rodiny má, okrem Gizy, trochu rozumu, dosť naprekára a   navysmieva. Mona je, ako celá rodina, skúpa, ťažko sa rozíde s   grošom, a jednako na svojho Mišíčka neľutuje nič. Žije s ním ako žena   s mužom, hoci majú dva byty, ale obyčajne v jednom alebo v druhom   spolu nocúvajú. Hovoria, že bola za tých niekoľko mesiacov, čo je v   Bratislave, už dva razy v Bernsteinovom sanatóriu. Raz bola iste.   Rodičia Monini napodiv nevedia, alebo nechcú vedieť, ako žije dcéra.   Možno, že si namýšľajú, že to vyžaduje terajší panský život. Všetky   tri dámy hľadely na párik. Mona vliekla za ruku svojho gavaliera,   ktorý s kyslou tvárou kráčal za ňou do kruhu tancujúcich. Tancoval   utrápené, ťahajúc sa sťa smola, čo Mona považovala za vrcholný spôsob   high lifu. Všetky tri dámy pozorovaly tancujúcich a nevšimly si, že   nad nimi chvíľočku stál dobre živený, červenolíci, vysoký pán, ktorý   ich napokon pozdravil: — Ruky bozkávam. Pani Zaunerová s lorňónom na   očiach kývla mu blahosklonne hlavou, Aline bolo vidno na tvári nemilé   prekvapenie a rozpaky, pani Orságová hľadela naňho s ľahostajnou   zvedavosťou.
   </tei:p>
   <tei:p>
    — Som Ján Gestatter, — predstavil sa pani Orságovej. — Ráčite   dovoliť, aby som si na chvíľu prisadol. Však takej krásnej   spoločnosti tu viac niet, — klaňal sa láskavo, pričom bolo na ňom   vidieť, že celú spoločnosť neberie celkom vážne. Cítil sa asi tak,   ako by sa cítil bohatý advokát v spoločnosti rodiny svojho domáceho   obuvníka v cudzom meste. Pani Orságová z jeho úsmevu, z   blahosklonných pohybov a prílišnej istoty držania ihneď vedela, ako   Ííeby jej to bol dal niekto na písme, čo si pán Gestatter myslí o   nich a o sebe. Pani Orságová sa držala ako skutočná dáma napriek   tomu, že bola pribohate oblečená v hodvábe so šperkami, podľa čoho   Gestatter odhadol aj celú jej osobnosť. Od Aliny vedela, ako sa k nej   zachoval, a následkom toho prechovávala oproti nemu miešané pocity.   Vzala do ohľadu dnešné náhľady o styku ženských s mužskými a cenný   šperk, ktorý dal Aline. To miernilo jej roztrpčenosť proti nemu. Ale   za veľmi zlé mu mala, že ju nepokladal za seberovnú, a hoci túžil za   ňou, bol by ju chcel len za milenku. Svoje city neprezradila. S   vrodenou milou láskavosťou kývla hlavou na jeho predstavenie. — Teší   ma, že mám príležitosť vás poznať. Však je vždy dobre mať také   význačné známosti, ako ste vy, pán direktor, — pokračovala s   neodtajiteľným ironickým ostrím. — Povedzte, prosím, vašej pani   matke, že sa jej krásne poďakúvam za láskavosť,
   </tei:p>
   <tei:p>
    ktorú preukázala mojej Aline. Ak budem mať času, navštívim ju, aby   som to mohla urobiť osobne, čo by mi bolo tým milšie, lebo by som   mala príležitosť ju poznať. Gestattera trochu mrzelo, že táto pani   hovorí 6 ním tak sebavedome. Zdalo sa mu, že si robí žarty z neho.   Preto myslel, že ju musí trochu zavrátiť, hoc je aj Alininou matkou.   — Bohužiaľ, necíti sa dobre a vôbec neprijíma teraz návštevy. A tak   by ste sa darmo ustávali. ■—-Tak je chorá. Ako ju ľutujem, — odvetila   pani Orságová spôsobom, z ktorého bolo vidno, že jej vlastne tiež nič   nezáleží na nej. Pani Zaunerovú mrzelo, že sa napriek lorňónu pán   Gestatter s ňou naskrze nezaoberal, preto poznamenala, aby sa   uplatnila: — Áno, počula som, že trpí na žlčové kamienky. Je to ťažký   neduh. Ja viem o ňom jedno-druhé i od svojho muža, ktorý bol lekárom.   Gestatter jej prikývol hlavou, ale neodpovedal ani slova, hoci sa mu   lorňón i veľmi náročne blýskal v očiach. Obrátil sa k pani Orságovej.   — Milostivá pani prišla navštíviť svoju krásnu dcéru, ktorá celému   mestu pomiatla hlavu. Hľadel zamilované na Alinu, ktorá pozrela naň   vážne a sklopila bez slova oči. — No, rada mám svoju Alinu, mám z nej   hodne potešenia. — Slečna Alina je iste vzor v každom ohľade, —   odvetil Gestatter s vážnou úprimnosťou. — To bude šťastlivý človek,   ktorého ona oblaží.
   </tei:p>
   <tei:p>
    Obďaleč prešiel nejaký pán, ktorý sa spoločnosti pozdravil, načo   mu Gestatter kývol hlavou a vstal. Poklonil sa veľmi úctivo pani   Orságovej a Aline, pani Zaunerovej so žartovnou vážnosťou pokýval   rukou so slovom: — Služobník. Pani Zaunerová si podivným spôsobom   namýšľala, že ju tým vyznačil, a preto mu tiež pokývala rukou a   riekla: — Sbohom, pán direktor. Veľmi ma tešilo, že som mala to   potešenie. Pani Orságová a Alina sa tichučko usmialy. Chvíľku mlčaly,   ako to robieva spoločnosť, ktorá chce hovoriť o práve odišlom   členovi. Pani Zaunerová urobila veľmi vážnu tvár a odložila svoj   lorňón s posunkom, že sa chystá do vážnej rozprávky. — Ja myslím, že   by Alina múdre urobila, keby preukazovala väčší záujem o pána   Gestattera. Je to milionár, prvotriedna partia a bol by šťastný, keby   ho Alina chcela. Alina sa usmiala. — Neviem, odkiaľ máš svoje   informácie, milá tetuška. Nebolo by ťažko pánu direktorovi prejaviť   mi svoj vyznačujúci záujem o mňa, no on to dosiaľ neurobil, —   hovorila Alina s ironickou vážnosťou. — Nespustil očú s teba a len sa   mu tak svietily, ani kocúrovi v tme, — podotkla s úsmevom pani   Orságová.
   </tei:p>
   <tei:p>
    Nasledujúci deň popoludní musela ísť Alina na hodinu-dve na   univerzitu. Keď jej matka zostala sama, prišla jej nutkavá myšlienka,   že musí ísť rovno k Vetrovskému a priniesť s ním Alininu vec dočista.   S celou rozhodnosťou jej zaťažilo dušu, že je to jej rodičovská   povinnosť. Išla. Sluha ju zaviedol do salónu a zabehol pre   Vetrovského do kancelárie. Cestou pani Orságová premohla svoje   rozčúlenie, ktoré ju však v salóne zasa prepadlo. Ale o trištyri   minúty, čo musela čakať, a čo si obzrela peknú izbu s moderným   zariadením, utíšila sa znova. S jednou myšlienkou bola si načistom:   uistí Vetrovského, že Alina nechce byť jeho ženou, ale ona, matka,   chce vedieť, prečo ju opustil. Čo je jej previnenie? . Vetrovský   vošiel a hneď poznal pani Orságovú podľa veľkej podobnosti s dcérou.   — Ruky bozkávam, milostivá pani. Som Vetrovský, architekt. Čomu môžem   ďakovať, že ste ma vyznačili svojou návštevou? — riekol s akousi   zdržanlivou úctivosťou, z ktorej bolo cítiť istý nepokoj. Pani   Orságovej sa zmocnil pocit, že ona je v práve a že ten pán stojí pred   ňou s povedomím hriešnika. Prešla ju všetka napätosť, a preto mohla   hovoriť so svojou vrodenou lichotivou láskavosťou, ktorá len ku koncu   rozhovoru dostala, následkom predstavenia nevinného Alininho   utrpenia, ostrejší prízvuk.
   </tei:p>
   <tei:p>
    — Som Orságová, matka Aliny, s ktorou ste sa zasnúbili a zasa   rozišli, ako sme my, totižto moja dcéra a ja presvedčené, úplne bez   jej viny. Hneď teraz vás uisťujem, že som neprišla žiadať, aby ste   zasnúbenie obnovili. To nielen nežiadame, ale vylučujeme. Ale ráčte   uznať, že je mojou rodičovskou povinnosťou, dozvedieť sa, čo takého   urobila moja dcéra, čo vás, ako som informovaná, človekagentlemana,   pohlo, aby ste ju tak bez každého vypočutia odvrhli, ako ste to   skutočne urobili. Vetrovský, ktorý dosiaľ stál nad paňou, v kresle   sediacou, sadol si pomaly, ako by rozmýšľajúc; a chystajúc sa k reči,   trochu si odkašlal. — Môžete mi uveriť, milostivá pani, že nič mi je   nie nemilšie, ako obžalúvať dievča, ktoré som zo srdca miloval —   ktoré, netajím, i dnes mi je nad všetky milšie. Pani Orságová mu   skočila do reči. ■—-Uznám vám to a mne by bolo tiež bolestné počúvať   jej obžalobu. Myslím však, že je to ani nie potrebné, lebo však jej   hlavné previnenie je asi to, že vyšla skoro zamdlievajúc zo sanatória   Dr. Bernsteina? Či je iné? Vetrovský kývol hlavou. — Áno, to je to. A   smutné je, že je neodtajiteľné, však som ju videl na svoje vlastné   oči! Pani Orságová sa víťazne usmiala. — Tak, chvalabohu, že to je to   najhoršie. Moja dcéra vám odpísala, prečo skoro zamdlela, nebudem to   opakovať. Vy to však neveríte. Ale, pán architekt, či si viete   predstaviť, že by dievča v deň
   </tei:p>
   <tei:p>
    operácie, spojenej jednako len s otrasom nervov a so značnou   stratou krvi, išlo, ešte krvácajúc, na niekoľkokilometrovú   prechádzku? Okrem toho celé svoje tvrdenie o tom, čo robila u   Bernsteina, vie dokázať celým radom celkom cudzích svedkov, ktorí   nemajú nijakú príčinu v jej záujme luhať. Vetrovský složil spolu   koncami rozkriačené prsty a zadumane hľadel pred seba. — No, je to   možné, že máte pravdu. Ale dopustila sa aj iných pokleskov. Ja   myslím, že stačí, keď vieme dokázať, že sa slečna tak správala, že   ten takzvaný zákrok bol potrebný. Pani Orságová s nevoľnou tvárou   kývla hlavou. — A aké by to boly poklesky? — Navštevovala pánov v   kanceláriách a súkromných bytoch. Na to je úplne spoľahlivých svedkov   niekoľko. Uznáte, milostivá pani, že je to veľmi vážne obvinenie. —   Ani to netajíme. Alina vyhľadala pána Gestattera v jeho kancelárii v   banke a raz v ten istý deň a pre tú istú príčinu v jeho súkromnom   byte v dome jeho rodičov. Nenašla ho ani v kancelárii, ani v jeho   byte, kde je s celou rodinou známa. Preto vyhľadala potom aj jeho   matku, ktorej oddala šperk, o ktorom viete. Ja myslím, že cez úradné   hodiny je kancelária v banke nie práve veľmi primerané miesto na   ľúbostné dostaveníčko, ako ani byt v rodičovskom dome. Ale, čo ako by   to bolo, však nenašla toho pána ani tam, ani tam, a tak sa nemohla   prehrešiť. Alebo máte ešte aj iné
   </tei:p>
   <tei:p>
    hriechy? — spýtala sa teraz už trochu ostrejším hlasom. Vetrovský   vyskočil so stolca, ani keby ho bola struna vyhodila. — Mňa podlo   zaviedli! ■—- zvolal. — Milostivá pani, nechcem sa zasa prenáhliť, a   preto sa najprv presvedčím o pravde vašich údajov. Nádejam sa, že   máte pravdu. Keď to nad každú pochybnosť zistím, dám vám každé   zadosťučinenie, aké budete môcť odo mňa žiadať, a možno, že budem   zasa tým spokojným a šťastlivým človekom, ktorým som bol. Pani   Orságová vstala a teraz pozdvihla hlavu, ako to vie urobiť v podobnom   prípade každá žena. — Mne stačí, že uznáte, že je moje dieťa čisté,   nepoškvrnené. Zadosťučinenie, na ktoré možno vy myslíte, si nielen   nežiadame, ale vyprosujeme. Chovali ste sa k Aline ukrutne. To vám   nemôžeme zabudnúť ani ja, ani ona. Nežiadame si viac nijakých stykov   s vami. Porúčam sa vám. Kývla hlavou a chytro odišla. Vetrovský ostal   stáť chvíľu pred zavretými dverami, hľadiac do seba. V prvej chvíli   po odchode pani Orságovej bol uradostený, že Alina je bez poškrvny.   Ale hneď mu sišlo na um, ako ju veľmi urazil. Možno, že ak je v nej   ešte trochu lásky k nemu, že mu odpustí, ale tá krásna a rezolútna   pani, jej matka, tá mu to nedaruje. A tak svojou prenáhlenosťou,   svojou bezzákladnou žiarlivosťou prišiel najskorej o to krásne,   jediné a čisté dievča.
   </tei:p>
   <tei:p>
    Pani Orságovej spadla skala zo srdca a k tomu bola so sebou vo   svrcbovanej miere spokojná, že sa odhodlala na ten nemilý krok.   Cestou domov rozmýšľala, či má povedať dcére, kde bola, alebo nie? Po   istom rozvažovaní sa rozhodla, že jej nepovie nič, lebo by mohla v   nej vzbudiť nádeje, ktoré sa nevyplnia. Teraz ju mrzelo, že celkom   zbytočne s priveľkou rozhodnosťou zaťala Vetrovskému cestu pre   prípadný návrat. A ak Alina toho človeka vážne miluje a ak by sa   chcel k nej vrátiť? Podľa jeho zariadenia a ako počula o ňom, je to   nie partia na zahodenie. Všetci mu veštia veľkú budúcnosť a spomínajú   ho ako človeka čestného a veľmi vážneho. Človek je vlastne nikdy nie   so sebou spokojný bez červa pochybnosti. Keď bola blízko bytu pani   Zaunerovej, veľmi sa jej pozdávalo, že by bola múdrejšie urobila,   keby sa do celej veci nebola miešala; možno len pokazila, čo by sa   bolo nejako samo urovnalo svojím časom. Keď prišla domov, našla už   tam Alinu, ustaranú, kde sa jej mamička podela v tom veľkom meste. Čo   všetko si nenamýšľala! Možno ju nejaký lotor zviedol do nejakej   pasce. Veď je taká pekná a elegantná a pritom vo svojom počínaní taká   malomestsky dôverivá a neskúsená. Keď vošla do izby, hodila sa jej na   prsia, ani keby bola prišla z Ameriky. — Mamička drahá, kde si sa   podela? Už som chcela ísť na políciu.
   </tei:p>
   <tei:p>
    Pani Orságová sa usmiala. — Ale nešaľže sa mi, ty šaľo! Idem sa na   hodinku prejsť a už sa bojíš, že sa v tomto Kocúrkove stratím. Však   som ja blúdila sama i po Prahe, i po Viedni, i po talianskych   mestách, neznajúc ani reči, a nestratila som sa. — To je pravda, ale   bolo to už tak dávno! Vtedy som bola len takáto malinká, — i   ukazovala ukazovákom piaďovú dĺžku. Pani Zaunerová počula hlasy i   vošla do izby. Chystala obed, vďaka pani Orságovej prínosu mimoriadne   rozmanitý, ale čo mala koľko roboty, musela vojsť, lebo jej veľmi   vážna novina ležala na duši. Hojdala ramenami nad hlavou a opakovala   so tri razy: — Keby ste vedely, keby ste vedely, čo sa stalo, čo sa   stalo! Keby som sto rokov žila, neverila by som, že sa niečo také   môže stať. Pomyslite si: slečna Tereza sa vydáva za Artura Korčeka!   Alina pozrela na pani Zaunerovú ako na osobu, o ktorej hovoria, že   jej zastal rozum. Bolo na nej vidno, že považuje za nemožnosť, čo   povedala tetuška. — Čo hovoríš, za koho sa vydáva Tereza? Za Artura?   Artura Korčeka? Moninho brata? — Áno, za toho, za Artura! Čo sa už s   mesiac spolu ráčia, no. Tereza, čo sem chodieva. — No, to je naozaj   zázrak na neuverenie! Ten fešák, ten švihák, ten milenec takých   krásnych a elegantných dám a — Tereza!
   </tei:p>
   <tei:p>
    — Ktože je to tá Tereza a ten mladý pán Artur Korček? — Ale ten   vetroplach, čo ma tiež raz bozkal, — opovržlivo riekla Alina. Pani   Zaunerová vyrozprávala pani Orságovej, kto je Tereza a kto je Artur   Korček. — A kto ti to povedal? — pýtala sa Alina pani Zaunerovej, —   možno, že je to len klebeta. — Ale kdeby klebeta! Sama Tereza mi to   prišla povedať sem ani víchor a rapčala a rozhadzovala ramenami ani   veterný mlyn. Pozvala nás na sobáš, pravda, len civilný, — predbežne,   — ktorý bude už na budúci štvrtok. Bude tam len jeho otec, ty a ja.   Lenže ja nemôžem ísť, bo práve vo štvrtok máme krstenie prvého   dieťaťa môjho syna. Pravda, aj Mona tam bude so svojím poštárom.   Arturovi rodičia predbežne neprídu. Pôjdeš? Alina sa usmiala. —   Pôjdem vari. Tetuška, ale veď si povedala, že krst bude v sobotu. —   Nie, nie, Pán Boh zachovaj, dnes mi písali, že ho preložili na   štvrtok, lebo pán farár musí v sobotu odcestovať. — Vidíš, tetuška,   mne je ľahko ísť. Ja dám Tereze tú striebornú skrinku na   manikurovanie, čo mi ujček dal a ktorú vôbec nemožno upotrebiť. — No   tak, tebe je ľahko. Vidíš, ale mne sa nechce vyhadzovať pár sto korún   na daromný dar. Pani Orságová počúvala rozhovor a smiala sa. Alina   chytila pani Zaunerovú za rozpálené okrúhle líce svojimi mäkkými   rukami.
   </tei:p>
   <tei:p>
    — Tetuška, kedy je ten krst? — Nuž, keď už tak chceš vedieť, v   sobotu, ale ma nevyzraď.
   </tei:p>
   <tei:p>
    Nasledujúceho dňa popoludní odcestovala pani Orságová domov. Alina   ju odprevadila na stanicu. Keď prišla do svojho bytu nazpät, zdal sa   jej ukrutne prázdnym, chybela jej láska a dobrota matky. Potrebovala   istý čas, aby sa znova vžila do všedných citov. Poobzerala ešte raz   nákupy a potom si sadla do práce k svojmu písaciemu stolu. Čas skúšky   sa hrozne približoval, za desať-dvanásť dní sa mal 6tať sročným.   Odsunula na písacom stole kus papiera na balenie a našla pod ním na   svoje veľké prekvapenie list vo veľkej, elegantnej obálke. Divila sa,   že bo nezbadala hneď, ale bolo zrejmé, že ho pri prehliadke vecí, čo   jej nakúpila matka, musela prihodiť baliacim papierom. Kto jej to len   píše? Písmo adresy sa jej zdá byť známym. Aha, už vie: kolmé,   okrúhle. To je Gestatter! Čo len chce ten človek? A práve dnes počula   o pánoch Gestatterovcoch zaujímavú rozprávku. Tlčtovník Emil Hauer   prišiel pýtať povýšenie platu k pánu direktorovi Jánovi Gestatterovi,   lebo sa mu zasa narodilo dieťa, mal ich už teraz štvoro ... Pán   Gestatter sa ho opýtal, či si myslí, že je to ▼ záujme ústavu, keď sa   pán účtovník distrahuje
   </tei:p>
   <tei:p>
    so svojou paňou a má celkom zbytočné deti. Či ústav má financovať   jeho ľahkomyseľnosť. Naopak, nie povýšenie platu, ale prepustenie zo   služby bude preňho odporúčať. Hauer šiel k starému Gestatterovi. Ten   mu mnoho rozprával o ťažkých pomeroch svetového obchodu, ale mu   jednako povýšil plat o mesačných dvesto korún. 0 mesiac urobili   reštrikciu a Hauer bol jedným z prvých, ktorého prepustili, lebo bol   pridrahý. Alina tušila, že Ján Gestatter jej musel pri Yetrovskom   škodiť, a to preto, lebo si iste želal, aby sa s ním rozišla. Preto   hľadela naňho nie bez nevraživosti, a keď počula o ňom nepekné veci,   verila ich vďačne. Tak ju aj teraz tešilo, že si ho musí predstaviť   ako človeka bezcitného, neľudského. List otvorila nie bez úzkosti:   bála sa znova nepríjemnej príhody, hoci teraz už vlastne nemala na to   ani príčinu, keďže sa s Vetrovským rozišla a nebola nikomu viazaná.   Roztvorila list a pozrela podpis na druhej strane. Bol to skutočne   Ján Gestatter. Čože chce? „Milostivá slečna Alina! Milujem vás!   Neviem sa predstavy Vašej krásnej postavy zbaviť ani vo dne, ani v   noci. Som nespôsobilý k práci a prídem preto o svoj chlieb. A bolo by   to škoda, lebo je chlebík dobrý a hojný. Slečna Alina, nezničte ma.   Staňte sa mojou drahou ženičkou. Budem vás na rukách nosiť. To by   však nebolo mnoho hodné, to
   </tei:p>
   <tei:p>
    môže urobiť každý chudák, z toho by ste mnoho nemali. Ja om   presvedčený, že Vy ste hodna najmenej milión korún a ja vám ich   vďačne dám, keď sa stanete mojou. V deň sobáša vám oddám vkladnú   knižku na tú sumu. Ako viem, ste teraz voľná. Musíte ma mať rada,   lebo budem s vami tak zachádzať, že si celkom iste získam vašu lásku.   Nemyslite, že by som Vás mohol klamať. Vás nie! Nemožno klamať takú   skvostnú ženu, ako ste vy. Odpíšte mi, kedy smiem prísť s prsteňom.   Ubezpečujem Vás, že Vás bude hoden! Dokiaľ Vás nedostanem, každá   hodina mi bude trvať sto rokov.
   </tei:p>
   <tei:p>
    Váš Vám stopercentne oddaný Ján Gestatter.“
   </tei:p>
   <tei:p>
    Alina sa listu zľakla. — Ten nešťastník, kedy ma prestane   prenasledovať! Chce si ma jednoducho kúpiť. Hodila sa na kreslo, a   držiac list v rukách, opretých o kolená, hľadela naň. — Taký prebitý   človek! Iste by ma ľahko ošialil i o tie peniaze. A navždy by som   stratila jeho. Čo by si len pomyslel o mne? Predala sa za milión! Ale   čo je to ten milión? Však ja k spokojnému životu takú sumu ani   nepotrebujem. Vyžijem spokojne s tým, čo budem mať. Predstavila si,   že by bývala s Gestatterom ako jeho žena v jeho dome, vystavená jeho   láske a jeho
   </tei:p>
   <tei:p>
    životným náhľadom. Celý život by žula piesok. Nemajú jedného   jediného spoločného citu. Zdalo sa jej, ako keby ju nadchádzal zúfalý   žiaľ dieťaťa, ktoré sa prvý raz musí odtrhnúť od milujúcej matky, aby   šlo medzi cudzích, jemu sa hroznými zdajúcich ľudí. Celý život by si   robila výčitky, že opustila všetko svoje blaho — za biedny milión!   Tak cítila a tak rozmýšľala pod diktátom svojej lásky. Ale prišlo jej   na um: Však ma Vetrovský vôbec ani nechce. Však ma odhodil ako   skazené ovocie, bez ľútosti, bez milosrdenstva. Ani by som sa   nevydala zaňho! Tak ma za nič nemal. Tak sa ma bezohľadne striasol!   Pomyslela si, s akým zlomeným srdcom šla v ten večer z jeho bývania,   keď mu zaniesla nazpät jeho dary. — Čože vlastne chcem? Nádeje niet,   že by sa obrátil. A keby sa aj, či mu môžem odpustiť? Tak ma   neúprosne a nevinne zdrvil! Nemyslel, ako ma prebolestne poraní. Nie!   Ani on nemá citu. Nehodilo sa jemu kvôli obetovať. Ale pritom cítila,   že sa klame, že je v jej duši hlboko zakotvený jeho obraz a že je jej   životné šťastie slúčené jedine s ním. Ak on nepríde, tak niet pre ňu   v živote šťastia .. . Vydať sa za Gestattera sa jej zdalo celkom   nemožným. Bola presvedčená, že nijaké peniaze by ju s ním neurobili   blaženou. Odpovie mu. Nech počká niekoľko dní... Teraz sa nevie   rozhodnúť...
   </tei:p>
   <tei:p>
    Bože môj! Aká preťažká vec je také rozhodnutie! Čo len urobiť? Čo   by mi riekli rodičia: opustiť takú partiu! Napokon sú peniaze veľkou   pomocou a život môžu urobiť omnoho bohatším na všetky možné zážitky.   Tetuška Zaunerová, podľa svojho zvyku, tichučko sa vkradla do izby. —   Nevyhodíš ma? Alina najprv urobila mimovoľne posunok, že schová list.   Ale zdržala sa. — A čo tam po tom? Nemám čo tajiť. Tetuška, prečítaj   si, čo mi píše Gestatter. Pani Zaunerovej malý oči vyskočiť, keď   čítala o milióne. Zdvihla ramená nad hlavu. — No, to je, vidíš, pán!   To je pán! A ako ťa musí milovať! Preboha, milión! Alina drahá, nech   ťa Pán Boh požehná, také šťastie! Pravda je, že Aline polichotilo,   keď videla prekvapenie tetušky, a pravda je, že čím sa tá väčšmi   oduševňovala za Gestattera, tým väčšmi sa ona nútila ukazovať   ľahostajnosť oproti tomu návrhu. Povedala s trocha afektovanou   vážnosťou: — Tetuška, mne nejde o peniaze, mne ide o šťastie a   spokojnosť. Myslíš, že je Gestatter ten človek, s ktorým môže byť   šťastlivá žena, ktorá nehľadí na daromné parády, ale na ozajstné   ľudské cítenie? — Ale, ale, Alinka moja, čože ti je tam po takých   daromných rečiach! Milión je milión! S tým môžeš žiť, ako sa ti páči.   A potom, ktorá žena smýšľa ako jej muž? Chlap má svoju hlavu a   žena
   </tei:p>
   <tei:p>
    svoju. To ti každé ide svojou stranou a pritom sa radi vidia,   pekne žijú a vychovávajú poriadnu rodinu. Ver mi, dcéra moja, vezmi   si ho, vezmi obidvoma rukami! — i urobila posunok oblapenia obidvoma   ramenami. — Tetuška moja drahá, -—- odvetila Alina hodne zvysoka, —   ja som poznala súzvuk, harmóniu duší medzi ženou a mužom a nechcem sa   toho zriecť. — No, veru, pekná harmónia! Čože vie ten nešťastný   Vetrovský o tvojej duši, keď ani toľko nevycítil z teba, aké si   statočné a šľachetné dievča, a Gestatter so všetkým porozumením chce   dať milión za teba! Reči pani Zaunerovej len čistejšie dokázaly opak   toho, čo chcela dokázať. Totižto, predstavilo sa jej čisto pred   dušou, že je Gestatter jednoduchý, hmotársky a pôžitkársky cítiaci   človek, ktorý by si vzal i upadnuté dievča len preto, lebo túži za   ním smyselne. Naproti tomu Vetrovský potlačí i svoju lásku — bola o   tom nevývratne presvedčená, že ju miluje — keď nezodpovedá jeho   ideálom. — Aký je to rozdiel! — zvolala a zalomila na výraz silného   citu rukami. — Tetuška drahá, niet toho milióna, za ktorý by som šla   za Gestattera! Pani Zaunerová hľadela, hoc trochu namrzená, že Alina   neuznala jej zrejmú múdrosť, ale pritom jednako aj s obdivom a   súcitom na ňu. Nevedela si jej pokračovanie inak vysvetliť ako len   tak, že Alina je veľmi zamilovaná do Vetrovského. — Nuž, už si len   urob, ako sama chceš. Dobré dievča si, či tak, či tak.
   </tei:p>
   <tei:p>
    Mrzutosť pani Zaunerovej miernilo povedomie, že Alina sa nestane   bohatou dámou. Čo ju aj rada mala, ale závisť je závisť. I pohladila   ju po hlave a bozkala ju na čelo. Alina so dňa na deň odkladala s   odpoveďou. Musela sa pripraviť na skúšku a nevedela svoje myslenie   tak sústrediť, aby dala primeranú odpoveď. Napokon ju odložila až na   čas po skúške. Po skúške mala toľko iného zaneprázdnenia, že ju znova   odložila. Napokon sa jej zdalo, že tak neskoro odpovedať by bolo   neslušnejšie ako neodpovedať vôbec. Počula od pani Zaunerovej, že ju   pán Gestatter dva razy hľadal i na byte a žiadal od nej, aby určila   čas, kedy by ju mohol vyhľadať. Aline sa zdala schôdzka s ním takou   hroznou, že sa nevedela rozhodnúť na ňu sa dostaviť, aj keď mu bola   určila hodinu. Bála sa, že ju nejakým spôsobom uprosí, nahovorí, aby   šla zaňho.
   </tei:p>
   <tei:p>
    Prišiel i štvrtok, v ktorý sa sosobášili Tereza a Artur. Tereza   vyzerala vo svojom tmavobelasom kostýme veľmi distingvovane, takže   Artur, obávajúc sa, že sa bude za ňu hanbiť pred kamarátmi, prišlými   na jeho sobáš kritizovať, bol na ňu pyšný. Vyzerala veľmi dobre, bola   pomerne pekná. A najmä jemným parfumom ošialila každého. — Teraz   žmurkáte, chlapci čo? — kýval posmešne priateľom z kaviarne. — Nuž   hľa, do toho sa musí človek rozumieť.
   </tei:p>
   <tei:p>
    Tereza našla pre nich dvojizbový byt, ktorý zariadila pomerne   lacno, milo a zdanlivo bohato. Pán senátor Korček a jeho žena   predbežne nechceli dať svoje privolenie k sobášu. — Kohože si to vzal   ten darebák Artur? Pobehlicu, pisárku akúsi. — V hĺbke duše im to   bolo jedno, „koho si obesil na krk“, ale už len ľuďom kvôli im nemal   robiť taký posmech. Tereza vtisla Artura do jarma, či sa mu to   páčilo, či nie, ubezpečujúc ho, že ona za krátky čas získa i jeho   rodičov. Artur sa bál, že keď urobí taký kúsok a vezme si od seba   staršiu a postavením, rodom skromnejšiu osobu, prestane mu otec dávať   mesačnú podporu. Tereza ho uistila, že ho niekoľko rokov vydrží po   pansky, kým aj on neskončí svoje štúdiá a kým nepríde tiež ku kúsku   chleba. Spoločným úsilím vyžijú veľmi pekne. Ale senátor Korček bol v   podstate mäkkého srdca, a keď ho Artur raz s nie veľkým prehováraním   nahovoril, aby ich navštívil, Tereza ho tak obaláchala, že bol za ňu   celkom oduševnený. Podľa jeho úsudku bola Tereza najozajstnejšia   veľká dáma, akú on kedy poznal. Dostal pred ňou veľký rešpekt, a keď   ráčila s ním milo a láskavo zachádzať, cítil sa veľmi vyznačeným.   Prosil Terezu, aby ráčili prijať mesačne tritisíc korún ako skromný   príspevok na domácnosť. Tereza s Arturom sa mali popučiť na starom,   ktorý hral posunkami a držaním veľkého štátnika, filozofa a sveta   skúseného človeka, v skutočnosti však bol najobyčajnejším,   zastrašeným, celkom nevzdelaným malomestským kupčíkom. Tereza si dala   záležať, aby z Artura urobila vážneho človeka, čo sa jej časom až   pridobre podarilo, nakoľko sa stal z neho na vysoké štúdiá chodiaci,   namyslený panák. Jednako časom nemala z nebo mnoho potešenia, lebo   ju, hoc aj nie zjavne, stále klamal s inými ženami. Mala ho rada,   žiarlila naň a to otrávilo jej život natoľko, že často bolestne   ľutovala, že sa zaňho vydala. Vydajom za Artura sa jej šialené   správanie premenilo až na protivné. Aká bola predtým rozbúchaná,   liberálna v každom ohľade, takou odmeranou a na všelijakých   spoločenských formách do krajnosti lipnúcou osobou sa stala. Predtým   každý s ňou vďačne obcoval, lebo bolo v nej mnoho pôvodnosti a   úprimnosti, od vydaju 6a jej každý začal strániť, lebo jej pomaly   veľkopanskosť celkom pokrútila hlavu. Prvý skutok, ktorým preukázala   po svadbe svoje zuby, bol, že Artura prinútila, aby Monu oslobodil z   pazúrov jej nadmieru protivného a švagrinú využitkúvajúceho poštára.   Keď ten pán nechcel chápať zmenu situácie, pohrozil mu Artur telesným   trestom, pričom ho pozorne shodil so schodov, keď už bol len na   tri-štyri schody od konca. Tereza nepotrebovala v rodine taký   škandál, aký robila Mona, ktorý i jej rodičom bol iste proti vôli.   Jej ležalo na duši, aby sa poštára striasli, lebo sa jeho postavenie   veľmi ponášalo na jej vlastné, keď máme na mysli parazitstvo jedného   i druhého.
   </tei:p>
   <tei:p>
    Tereza poznala duševný kaliber rodičov z rozprávania svojho muža,   ktorý veľmi rád robil posmech, najmä z politického účinkovania svojho   otca.
   </tei:p>
   <tei:p>
    Alina složila skúšku, nie s vyznamenaním síce, ale bez väčších   ťažkostí. Nemala v Bratislave viac čo robiť. Nádej na nejakú náhodilú   schôdzku s Vetrovským ju opustila a obava pred Gestatterom ju   vyháňala z tohto mesta. Odobrala sa od Korčekovcov a navštívila Idu   Skalnickú na klinike prof. Šeligu, kde už tretí mesiac ležala. Jej   stav sa popravil, ale na úplné vyliečenie nebolo nádeje. Aká bola   ľahkomyseľná, neľutovala ani toho, že sa nemohla viac tešiť možnosti,   že bude môcť mať rodinu. Keď Alina kráčala k vlaku, ktorý prišiel z   Viedne, aby odcestovala domov, stretla sa s Dianou Gestatterovou,   prichádzajúcou ním z Paríža, kde strávila dva mesiace. Vyzerala zle;   zdala sa byť chudšou a ostarenou. Alina si myslela, že je unavená   dlhou cestou, nechcejúc to pripisovať nejakej nemoci, pre ktorú,   podľa všelijakých klebiet, bola vlastne odišla z Bratislavy. Diane sa   tiež zdalo, že Alina zbiednela, ale ju nemilo zarazilo, že pritom sa   zdala byť krajšou, ako bola. Stretly sa a nepozdravily sa. Každá z   nich čakala, že druhá dá znak na to, ale neurobily to ani jedna, lebo   Alina predpokladala, že sa Gestatterovci na ňu hnevajú, a Diana si   myslela, že ju Alina
   </tei:p>
   <tei:p>
    nectí a možno aj nenávidí, keďže nemala celkom čisté svedomie.   Však kadejakých klebiet bolo toľko, ktože mohol vedieť, ktorá kde   vydala svoj jed? Ani sa neobzrely jedna za druhou. Z toho, pravda,   nenasleduje, že si nepadnú do náručia ako najlepšie priateľky zo   študentských čias, keď sa najbližšie niekde sídu a pomery budú pre   ich sblíženie priaznivejšie. Domov prišli o týždeň na prázdniny i   Alinini dvaja bratia, osemnásťročný Tomo a dvadsaťročný Galo, s   ktorými ju viazalo veľké priateľstvo. Potĺkala sa s nimi po horách,   hrávala tenis, chodievala sa kúpať do rieky a čas by sa jej bol   krásne míňal, keby nebolo bývalo každodennej pošty. Ale každý deň   musela pretrpieť aspoň hodinové martýrium: očakávať, či raz už príde   od neho nejaká zvesť, či nie. Vetrovský bol omnoho pevnejšie zaujal   celý jej duševný svet, než aby sa za dva-tri mesiace z neho vytratil.   Zdalo sa jej, že ho očakáva so dňa na deň netrpezlivejšie a   bolestnejšie. Vyhovárala si ho sama sebe, vnucovala si predstavu, že   už vôbec naň ani nemyslí, že je vylúčené, aby mohla dostať od neho   list, a jednako, keď okolo pol desiatej mala prísť pošta, hľadela byť   doma pod storakými zámienkami. Zavše sa pretvarovala, že ju pošta už   nezaujíma a odišla práve za jej príchodu na hodinu-dve, aby mohla   prísť s očakávaním, že takto vynútila od osudu tak bolestne vytúžený   list. Namýšľala si, že jej rodičia a bratia nič nepohádali o jej   zimničnom očakávaní listu. A tí vedeli
   </tei:p>
   <tei:p>
    všetko veľmi dobre a možno ešte väčšmi sa sháňali za ním ako ona   sama, čo pravdaže tiež neprezradili pred ňou. Keď Tomo a Galo videli   Alinu zronenejšiu, kuli plány, ako by toho naničhodného Vetrovského   chytili a doviedli pekne a prinútili kľaknúť si pred ňou a odprosiť   ju za všetky hriechy. Aj rodičia si lámali hlavu, ako by mohli celú   vec nejako dostať do prúdu. Y novinách za dva mesiace boly dva razy   uverejnené zprávy, že Vetrovský vyhral dva vážne súbehy, a to jeden   kostol vo väčšom meste a jeden krajský súd. To bolo dôkazom, že ten   mladý človek usilovne pracuje a možno ani nemá veľmi mnoho času,   ktorý by mohol venovať svojim najprivátnejším záujmom. Advokát Orság   predpokladal, že ako seriózny chlap najprv 6Í hľadí zabezpečiť   existenciu a potom sa bude obzerať za ženou. — Dajme mu ešte nejaký   týždeň času, — bola jeho mienka, ktorú prijala celá rodina, keďže   beztak nemohli nič podujať. Ale nestalo sa nič, len čas sa míňal.   Koncom prázdnin dostala Alina vymenovanie za suplentku na gymnázium   do K. Netešili sa, keď všetci čítali vymenovací dekrét. Ani Aline na   nechcelo od rodičov do školskej práce, ani rodičom nebolo milé, že   ich dcéra Alina má opustiť. Chlapcom to bolo viac-menej ľahostajné,   keďže aj oni museli odísť z domu, ale radšej by boli bývali, keby   Alina bola zostala doma. Pritom všetkom sa jedine matka odvážila   vyšloviť mienku, aby Alina zostala doma, na čo táto po krátkom   rozmýšľaní podotkla, že hoc ako jej je bolestne opustiť rodičov,   jednako len pôjde, lebo by ju nectilo, keby neprijala postavenie,   ktoré bola žiadala. Však je mesto K. nie ďaleko, hockedy môže   pribehnúť na niekoľko hodín domov. Tak odišla koncom augusta a matka   ju odprevadila, aby jej našla poriadny byt a opatrenie, za ktoré,   pravda, platili rodičia, lebo zo suplentského platu by nebolo   stačilo, ako si pani Orságová myslela, na riadne zaopatrenie. Mala   ona vôbec všelijaké náhľady, ktoré si ctila najmä preto, lebo ich   koreň siahal ešte do jej rodičovského domu. Ako dieťa bola napríklad   počula od ich lekára, že nič tak neudržuje zdravie, mladosť a silu   ako riadne požívanie jabĺk. Jej rodičia jedli statočne so všetkými   deťmi jablká a ona to tiež zaviedla vo svojej rodine. A boli i všetci   urastení a pevní a pani Orságovej by nikto nebol vybil z hlavy, že za   to môžu ďakovať jedine jablkám. Posledné roky ju vitamíny posadily   ešte pevnejšie na koňa. Mali pri dome veľkú záhradu a tak im málokedy   chybelo z ich obľúbeného ovocia. S Alinou prišla teda do K. i veľká   debna jabĺk a Alina zjedla pravidelne každý deň na desiatu a po   večeri dve-tri jablká. Bola už druhú sobotu na svojom mieste a začala   už privykať na svoj nový život. Od desiatej už nemala hodín a tešila   sa, že odpoludnia zabehne na koniec týždňa domov. Len keď išla ráno   do školy, cítila, že ju bolí zub.
   </tei:p>
   <tei:p>
    Klala sa jej zadná stolička a bolelo ju ďasno. Nebolelo to veľmi,   ale robilo ju trochu nervóznou. Po desiatej šla do svojej izby, vzala   si jedno z jabĺk, ktoré boly pre ňu na sklenej miske na stole   pripravené. Složila sa a sadla si pohodlne do kresla a zahryzla do   jablka. Mala na tanieriku pripravený strieborný nožík na ovocie, ale   ho zriedka upotrebila, lebo jablká jedla i s kožkou, v ktorej je   najviac vitamínov. Myslela na mrziaci ju zub a na to, čo bude všetko   doma rozprávať o svojich doterajších skúsenostiach. V K. už prestala   listy očakávať. Celkom iné pomery a hodne práce jej to pomaly   vybíjaly z hlavy. Vzdychla si vše, a to bolo všetko. Práve zahryzla   do čerstvého jablka, keď pred dverami počula kroky a hneď zaklopanie.   Myslela si, prichodí jedna z jej kolegýň. Zavolala priateľsky: — Nech   sa páči ďalej! Do izby vošiel Vetrovský. Hneď ju prestal zub bolieť,   ale mala sa zadusiť na jablku. Vyskočila so stolice a musela kašľať,   a tak nemohla Vetrovského privítať. Ten priskočil a pobúchal ju iste   s citom, ale pritom aj dosť mocne po chrbte. Lebo keď pomôcť, nuž   pomôcť. Napokon sa Alina utíšila a mohla prijať pozdrav. Lenže ju   teraz všetko mrzelo. Nevedela si napochytre predstaviť pre ňu   nemilšiu situáciu ako tú, v ktorej bola, keď sa po rozchode teraz   prvý raz sišla so svojím milým. Však myslela na to často, ako sa   sídu, čo mu povie, ako sa bude správať. Ale že by ju mohol takto   nemožne prekvapiť, na to by
   </tei:p>
   <tei:p>
    nebola prišla, hoc by si bola lámala hlavu podľa rady Herberta   Spencera dlhé roky na predstavovaní najnemožnejších položení, v   ktorých sa človek môže ocitnúť, aby sa pripravil na každú. Znovu ju   začal bolieť zub a Vetrovský sa usmial: milo a lichotivo, ale sa   usmial. Alina bola zlá. — Dovolíte, aby som vám ruku bozkal? —   naklonil sa, cbcejúc jej ruku chytiť. — Tak dlho ste zabúdali na   takéto zdvorilosti, že by som bola mala dosť času vás vôbec zabudnúť,   keby ste sa neboli postarali, aby ste mi s nemilej stránky zostali v   stálej pamäti, — riekla Alina trpko a odvrátila sa od neho, pričom   jej padlý oči na misku s jablkami. Pomyslela si, či by nemala   pokračovať v jedení načatého jablka, ktoré ležalo na tanieriku pri   miske. Prečo by ho nemala ďalej jesť? Ženíruje sa možno? Alebo sa to   nesvedčí? Človek nerád je v prítomnosti cudzích Fudí. A zase, ak ho   nezje, vyzerá to ako nesmelé babráctvo. I vystrela ruku za ovocím. —   Tak sa na mňa hneváte? Máte pravdu. Veľmi som vám ublížil a nemusel   som to urobiť, keby som sa nebol bál, že vám ešte väčšmi ublížim, keď   sa s vami sídem. Ale vidím, že by ste radi dokončili svoje jablko.   Dovolíte, vezmem si i ja jedno. V spoločnosti nám bude lepšie chutiť   a rozprávať sa môžeme aj jediac. I vzal si jedno čo väčšie z misky a   s chuťou doň zahryzol. Alina tiež vzala svoje načaté a jedla ďalej.   Cítili, že keď si pozrú do očú, rozosmejú sa, a
   </tei:p>
   <tei:p>
    preto Vetrovský nespustil oči s jej očú. Alina zas© nasilu hľadela   všade, len nie naňho. — Predstavte si, čo ste mi svojím pokračovaním   vrhli do tváre! Bola by som musela byť najostatnejšou osobou, keby   som bola takou, za akú ste ma pokladali a iste aj druhým opísali. Tak   iste vášmu inžinierovi, ktorý ma skoro vyhodil, — hovorila bolestným   hlasom. — Slečna Alina, toto mi už vyhodila na oči veľmi rázne vaša   ináč náramne sympatická mamička, ktorá mi veľmi rozhodne zakázala sa   o vás ešte zaujímať. Neviem, či to urobila s vaším súhlasom a či to   urobila na svoju päsť. Vetrovský si vyberal čerstvé jablko,   predstierajúc, že ho toto jeho zaujatie omnoho väčšmi baví, ako   pohľad na Alinu a jej reči. — No, toto ma vôbec prekvapuje. Kedy ste   sa vy vlastne shovárali s mamičkou? — Keď vás bola navštíviť v   Bratislave, krátko pred vašou skúškou. Vyhľadala ma a povedala mi   svoju mienku. — A ja som o ničom nevedela. Ani neskoršie mi   nepovedala ani slova. Tak čo vám to vlastne narozprávala? Vetrovský   jej dopodrobna rozpovedal všetko, čo mu o návšteve pani Orságovej   prišlo na um. — Nádejam sa, že výpoveď, ktorú som dostal ako váš   nápadník od vašej pani matky, nepotvrdzujete v takom rozhodnom a   tvrdom znení, v akom mi ju oznámila vaša mamička, že aspoň malinkú   špáročku necháte na vniknutie nádeje, že
   </tei:p>
   <tei:p>
    keď sa budem poriadne správať a za hodne dlhý čas — povedzme — tri   dni, sa oproti vám nijako neprehreším, môžem začať dúfať, že ma   prijmete na milosť. Čo myslíte, slečna Alina, alebo len krátko: Čo   myslíš, drahá Aluša, zlatá, jediná? Slečna profesorka sa obrnila   svojím hnevom a obrátila sa s vyjašenými očami oproti nemu. — Vôbec   neberiete celú vec tak vážne, ako by sa patrilo. Vy chcete všetko   odbiť žartmi. No, nepôjde to tak ľahko. Toľké mesiace ste nedali ani   znaku, že ste svoje pokračovanie oželeli. Vedeli ste už, že som   nevinná, museli ste sa o tom presvedčiť, a jednako ste ma nechali v   tom povedomí, že ma pokladáte ešte stále za osobu stratenú. Vidíte, a   mne nič nepôsobilo taký žiaľ ako tá predstava, že ma ešte vždy   pokladáte za nehodnú. Vetrovského Alinin žiaľ dojal. Riekol s citom:   — Tak to vám toľko záležalo, a či ešte aj teraz záleží, na mojej   mienke? Alina odvetila so zrejme prehraným opovrhovaním: — Myslíte,   že som i ja tak ľahko menila svoju mienku o vás ako vy o mne? Pravda,   teraz už nehľadím na vás s tým dúhovým prifarbením, ako som hľadela;   teraz vás vidím takým, aký ste. Vetrovský povstal razom so stolice a   pozrel na hodinky. — Slečna Alina, keby som vám teraz predložil   otázku, či chcete byť mojou ženou, iste by som dostal odpoveď — — Že   nie. O tom môžete byť presvedčený, —
   </tei:p>
   <tei:p>
    kývala mu rozhorčene hlavou, nahnevaná i jeho terajším   „neserióznym“ pokračovaním. — Keďže by som teraz dostal takú odpoveď,   tak vám tú otázku práve teraz nepredložím. Možno, že príde i   príhodnejšia chvíľa. Myslíte, že teraz v tomto ohľade nevykonám nič s   vami? — Iste nie. A ani iný raz. — Tak pôjdem a nebudem vás svojou   protivnou spoločnosťou ďalej zdržiavať od vám milšieho požívania   jabĺk. Ruky vám bozkávam. Siahol jej za rukou a ona mu ju mimovoľne   podala. — Tak to skutočne už idete? — zvolala prekvapene. — Čo azda   zostať ešte? riekol, ukazujúc postojom a posunkami, že zostane   vďačne. — Ach, nie. Keď vám je tak náhlo, môžete ísť. — Zostanem, ak   mi sľúbite, že mi na moju otázku odpoviete priaznivo. Alina sa   odvrátila. — Môžete ísť. — Kývla mu rukou. — Tak ruky bozkávam.   Sbohom! Pardon! Vlak do Bratislavy odchádza odtiaľto o tretej? — Áno.   I odišiel. Alina zostala sama. Bola so sebou vo svrchovanej miere   nespokojná. Ako sa nemožne správala. Celé jej správanie nemalo   nijakej dôstojnosti. Ako často si predstavovala, čo a ako by mu   povedala, keby sa sišli. Ako by mu vyložila celé svoje smýšľanie a   vážne chápanie života, aby precítil čím najživšie a bolestnejšie,   akej osobe a ako nemilosrdne ublížil. A teraz, aká komédia sa stala z   celého. Tie nešťastné jablká skazily celý dojem jeho príchodu. Bože   môj, od čoho závisí často úspech! Čo má teraz urobiť? Ako to všetkko   skončí? Na to, že by ho mala stratiť, pre to chvíľkové rozladenie,   ani nepomyslela. Hoc aj odišiel, jednako bola presvedčená, že   potrebuje mu len malým prstom kývnuť a príde nazpät. Ale ako to teraz   urobiť, žeby si nezadala a aby si nerobil z nej úsmechy, ku ktorým —   zdalo sa jej — má silnú náchylnosť. Chodila po izbe s rukami, podľa   zvyku na chrbte skríženými, a rozmýšľala. Nezostane jej iné ako sa   poddať čím najmenej ponižujúcim spôsobom. Chcela ísť aj ona rodičov   navštíviť, lenže vlakom, čo odchádza hodinu pred bratislavským   rýchlikom. Môže však cestovať i tým vlakom, ktorým pôjde Yetrovský do   Bratislavy. Na stanici sa sídu a môžu celej poldruhej hodiny cestovať   spolu. Za ten čas sa môžu poshovárať o jednom-druhom. Prišla niekoľko   minút pred odchodom vlaku na stanicu, kúpila si chytro kartu a vošla   do prázdneho kupé II. triedy. Vetrovského nezazrela nikde, ani na   nástupišti, ani vo vlaku. A ona rátala s tým, že sa stretnú, ako s   istotou. Stratila všetku vôľu ísť k rodičom. Najradšej by sa bola   vrátila domov, hodila sa do kúta pohovky a dobre sa vyplakala. Veď je   ten Vetrovský, veru, celkom nemožný človek. Keď ho nemá, túži za ním,   a keby bola s ním, ešte väčšmi by si užierala srdce. Vlak sa tichučko   pohýnal. Alina hľadela s ťažkým srdcom na košický rýchlik, pred ňou   sa mihajúci. — Ruky bozkávam, slečna Alina,-—ozval sa v jej kupé   tichučko a srdečne hlas Vetrovského, ktorý už aj všuchol k nej a   zavrel dvere. Darmo sa chcela pretvarovať, videl jej na očiach, ako   radostne zablysly. — Kde cestujete? — Domov, k rodičom. Chodievam k   nim každú sobotu na koniec týždňa, — vykladala mu, aby odvrátila od   seba podozrenie, že jemu kvôli cestuje. — A vy kde idete? — Tiež do   Starého Mesta. — A akú tam máte prácu? A prečo ste mi to nepovedali,   že ta pôjdete? — No, pravda, aby ste mi vyhli. Veď ste boli taká   mrchavá ako kapriciózne dieťa. Alina sa zapálila, nepovedala ani   slova, len sklopila oči. Za chvíľočku sa sosbierala. — A akú máte v   Meste robotu? Neviem, že by sa tam malo stavať niečo väčšieho. — Idem   k pánu Orságovi vo veľmi vážnej veci. Vetrovský nespustil oči s   Aliny, ktorá predstierala, že ju naskrze nezaujíma, čo hovorí   Vetrovský, a pýta sa len preto, aby niečo povedala. — S akou kauzou   to musíte ísť práve k môjmu otcovi, keď máte v Bratislave dosť   advokátov? — Keď mi v tej veci váš pán otec omnoho lepšie pomôže ako   najchýrečnejší bratislavský fiškál. Ideo veľmi zaujímavú   apeláciu.
   </tei:p>
   <tei:p>
    — O apeláciu? — nechápavo naňho pozrela prekvapenými očami. — Áno,   o apeláciu. Chcem, aby on sám, prípadne s povolanými činiteľmi,   rozsúdil, či istá dáma mala pravdu, keď ma s mojou žiadosťou   odmietla. Alina už teraz vedela, o čo ide. Jej ružová tvár sa zaliala   krvou; zašepkala: — Bože môj, čo vy nevymyslíte! Vetrovský ju chytil   za ruku. — ísť, či nejsť? Nerád by som sa darmo ustával. — Ale — nuž   — poďte. Prečo by ste nešli. Rodičia budú radi, keď vás poznajú.   Vlastne len otec, lebo však mama vás už pozná. No a otec bude rád,   keď pozná takého slávneho majstra. — A zaťa nie? — hovoril s   ironizujúcim prízvukom. Alina sklopila oči a zašepkala ledva   počuteľné: — Neviem, — i škrabala prstíkom po sedadle. Môže byť   dievča sto ráz profesorkou, preto zostane predsa dievčaťom. — Alina,   prečo sa pretvaruješ. Však ja všetko viem o tebe. Viem, že si čistá   ako novonapadnutý sneh, a viem, že ma máš rada. Pani Zaunerová ma   tiež vyctila, že ťa nechávam trápiť sa, keď si odhodila aj Gestattera   s jeho miliónom. Aj tvoj brat Tomo, neskoršie i Galo, prepadli ma pre   teba. Nebolo ťažko sa s nimi dorozumieť, keď som ich ubezpečil, že je   mojou najvrelšou túžbou, aby si bola mojou. Môžem ti povedať, že sú   to obidvaja
   </tei:p>
   <tei:p>
    podarení šubajci. Nechal som ťa dlho čakať, chúďatko moje drahé,   nemysli si, že mi to bolo ľahko, ale mal som veľmi mnoho práce, ktorú   som chcel skončiť preto, aby som ťa mohol pýtať ako človek, ktorý už   pevne stojí na svojich vlastných nohách. — Alina, uisťujem ťa, že ťa   tak milujem, že by som sa ťa nebol vedel zriecť ani vtedy, keby som   sa bol presvedčil, že musím obetovať všetky svoje krásne zásady, o   ktorých sme toľko blúznili. Život bez teba sa mi zdal vôbec nemožným.   Čím ďalej, tým väčšmi. Aké šťastie pre nás, že vyhrávame svojím   opanovaním sa všetko, i keď sme hodne trpeli. Alina vnorila svoj zrak   do jeho. Porozumeli sa bez slova.
   </tei:p>
   <tei:p>
    O dva mesiace sa sobrali. Vetrovský si do roka postavil vilu. Keď   bola hotová, zaviedol Alinu do spálne, kde jej ukázal nad dverami   pripevnenú tabuľku. Alina držala obidvoma rukami muža za rameno a   čítala nápis na nej: Rodičia, nezabúdajte pre svoju lásku, na lásku   1c svojim deťom. Rozmýšľala, pozrela na muža a usmiala sa. — Vždy   mudruješ a život sa vyvinuje ponad doktríny, hoci aj proti nim. Nedá   si — Vetrovský ju bozkal na ústa. Či preto, že jej ich chcel zavrieť,   či preto, že súhlasil s ňou?
   </tei:p>
  </tei:body>
 </tei:text>
</tei:TEI>