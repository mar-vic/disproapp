<?xml version="1.0" encoding="utf-8"?>
<tei:TEI xml:id="slk2012183" xml:lang="slk" xmlns="http://www.tei-c.org/ns/1.0" xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0">
 <tei:teiHeader>
  <tei:fileDesc>
   <tei:titleStmt>
    <tei:title>
     Tri dni z denníka : ELTeC edícia
    </tei:title>
    <tei:author ref="viaf:42640171">
     Maršall-Petrovský, Gustáv (1862 - 1916)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     2196
    </tei:measure>
   </tei:extent>
   <tei:publicationStmt>
    <tei:p/>
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Maršall-Petrovský, Gustáv
     </tei:author>
     <tei:title>
      Tri dni z denníka
     </tei:title>
     <tei:pubPlace>
      Bratislava
     </tei:pubPlace>
     <tei:publisher>
      Kalligram
     </tei:publisher>
     <tei:date>
      2012
     </tei:date>
    </tei:bibl>
    <tei:bibl type="firstEdition">
     <tei:author>
      Maršall-Petrovský, Gustáv
     </tei:author>
     <tei:title>
     </tei:title>
     <tei:pubPlace>
     </tei:pubPlace>
     <tei:publisher>
     </tei:publisher>
     <tei:date>
      1890
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p/>
  </tei:encodingDesc>
  <tei:profileDesc xmlns:eltec="http://distantreading.net/eltec/ns">
   <tei:langUsage>
    <tei:language ident="slk"/>
   </tei:langUsage>
   <tei:textDesc>
    <eltec:authorGender key="M"/>
    <eltec:size key="short"/>
    <eltec:canonicity key="unspecified"/>
    <eltec:timeSlot key="T3"/>
   </tei:textDesc>
  </tei:profileDesc>
  <tei:revisionDesc>
   <tei:change when="2025-02-06">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     Tri dni z denníka
    </tei:head>
    <tei:head/>
   </tei:div>
  </tei:front>
  <tei:body>
   <tei:p>
    Konečne vyplnila sa mi dávna túžba: tu som na pôde svojich   otcov!
   </tei:p>
   <tei:p>
    Mimovoľne oživne rozpomienka z detinských dôb. Šli sme so starým   otcom na „sálaš“; ja držal som opraty, on sedel vedľa mňa. Bola   nesmierna spara, povetrie ani nehlo sa; len z času na čas počal sa   prach krútiť pred nami a točiac sa vystupoval hore vysoko nad   najvyššie stromy. Zľava chmúrilo sa a zďaleka počuť bolo temné   hrmenie. Oblaky zhora nadol dĺžili sa, až úplne zaľahli na obzor   roviny.
   </tei:p>
   <tei:p>
    „Bude dážď,“ riekol starý otec a šibol bičom ponad kone. „No,   vidíš ten oblak, Gusto? Náš Kriváň, o ktorom toľko dopytoval si sa,   je ešte vyšší. Voči nemu sú sriemske brehy len ledajaké kopce!“
   </tei:p>
   <tei:p>
    S opovržením díval som sa na oblak, veď „náš“ Kriváň je vyšší.   Bolo mi to inak cele prirodzené, veď i starý otec bol vyšší od iných,   hlavne neslovenských dolniakov. Keď na jarmoku dlho nechal ma strážiť   koč, to som ho vždy tak vyzeral, že som sa na sedisku učupil, kým   hlavy všetkých jarmočníkov neboli s mojimi očami vo vodorovnej čiare,   nuž a keď jedna vyčnievala, to bola istotne hlava môjho dobrého apka.   Akože by teda i slovenské vrchy neboli vyššie od týchto   kopcov...!
   </tei:p>
   <tei:p>
    Od tých čias, bože, ešte menší kopec označuje chladný byt   nebožtíka apka, a ja – hľa, tu som pod Kriváňom...
   </tei:p>
   <tei:p>
    A presvedčil som sa o pravdivosti apkových slov:
   </tei:p>
   <tei:p>
    „Tam voda lepšia je než tu víno. V tých krajoch radšej suchý   chlieb ako tu pečienky. Tu cudzí je jeden druhému – tam bratia sú   všetci, jedna rodina...“
   </tei:p>
   <tei:p>
    Nie, o tomto nepresvedčil som sa!
   </tei:p>
   <tei:div type="chapter">
    <tei:head>
     I.
    </tei:head>
    <tei:p>
     Všetci výletníci pozvaní boli sme k bohatému pravotárovi X.,   široko-ďaleko známemu „našincovi“. Stôl ledva unášal ťarchy naň   naložené. Výborné jágerské rozihralo mladú i starú krv, jazyk   rozviazal sa, takže každý z nás držal si za svätú povinnosť niečo   zarečniť.
    </tei:p>
    <tei:p>
     Ja rozochvený rôznymi dojmami, prvý rečnil som o národe, jeho   budúcnosti, našich povinnostiach a samo sebou rozumie sa, že do   svojej reči vtiahol som i pýchu našej spoločnosti – pána   domatina.
    </tei:p>
    <tei:p>
     Poslucháči oduševnene prisviedčali mi a na dúšok vypili svoje   čaše.
    </tei:p>
    <tei:p>
     „Ženuška, nože tých zapavúčených!“ riekol domatin.
    </tei:p>
    <tei:p>
     O chvíľu doniesli neveľké butele.
    </tei:p>
    <tei:p>
     „Trojputňová tokajčina“, šepol mi sused, mnúc si ruky. „Päťka   každá fľaša!“ a pritom mľaskol jazykom.
    </tei:p>
    <tei:p>
     Nastala sviatočná pauza. Každý díval sa, ako – sťa olej – tečie   vzácny mok do dezertných pohárov. Potom vstal domatin. Bol výrečným   rečníkom. Všetci povznesení, oduševnení boli sme jeho krásnou rečou.   Vrcholila ona v tom, že ľudu máme pridŕžať sa, zaň, za jeho osvetu a   blahobyt máme všemožne pracovať, ba po prípade i obetovať seba   samých, lebo len v ľude je naša prirodzená a teda i najpevnejšia   postať atď.
    </tei:p>
    <tei:p>
     Ohromný potlesk, vrelé prisviedčanie.
    </tei:p>
    <tei:p>
     Bol som v raji, no nie dlho. O chvíľu prišla slúžka a ticho   preriekla čosi domatinovi. Tomu preletel mrak tvárou.
    </tei:p>
    <tei:p>
     „Ani len teraz nedajú pokoja človeku! Ráčte odpustiť,“ riekol   mrzuto a vzdialil sa.
    </tei:p>
    <tei:p>
     Daktorí páni použili príležitosť, aby mohli na čerstvý vzduch. Ja   tiež chcel som s nimi, ale až vtedy zbadal som, že klobúk zabudol som   si vo vedľajšej izbe. Šiel som si teda poň tými samými dvermi,   ktorými domatin bol vzdialil sa. V izbe bola tma – no mne ani na kraj   umu nenapadlo svoj klobúk hľadať!
    </tei:p>
    <tei:p>
     Počujte, čo som počul zo susednej izby:
    </tei:p>
    <tei:p>
     Plačlivý hlas: „Ach, pre Kristove rany, na boha ich prosím,   veľkomožný pane, nechže neráčia nám ešte i tú kravičku odňať. Veď   máme šestoro detí...“
    </tei:p>
    <tei:p>
     Sonórny hlas: „Čo odňať? Či ja odnímam? Či nebola dosť veľká láska   odo mňa, keď spustil som vám vyše tridsať zlatých z útrat? Či vy   myslíte, že ja čas kradnem, štemple, papier zadarmo dostávam?   Hé!?“
    </tei:p>
    <tei:p>
     Prvý hlas (pokorne): „Veď áno, áno, vieme my, že veru nie! Nuž ale   hádam by za to trochu písania dosť malo byť humno, lúka. Veď sme   Icíkovi boli len sto zlatých dlžní a teraz nás to už azda i šesťsto   zlatých stojí. Nechže sa ráčia zmilovať! Už čo prešlo – nech...! Ale   aspoň túto kravičku nech neodoberajú od mojich drobných sirôt!“
    </tei:p>
    <tei:p>
     ,Našinec‘: „Darmo, všetko darmo, ženička. Súd mám, zajtra prídem   previesť ho, ak dotiaľ nedonesiete tých päťdesiat zlatých...“
    </tei:p>
    <tei:p>
     Vyšiel som von. Veselí páni ponúkali ma vínom. Pridvihol som čašu   – no nedopil som ju... V tom vzácnom moku cítil som horké slzy sirôt   a krvavý pot vyrobených rúk biednej vdovy...
    </tei:p>
   </tei:div>
   <tei:div type="chapter">
    <tei:head>
     II.
    </tei:head>
    <tei:p>
     Išiel som ďalej. Krásy prírody v desnej protive stáli s biednymi   chatami dedinčanov. Bieda a ponižujúca pokora stretali ma krok za   krokom. Bolo badať, že feruľa hajdúchova len nedávno ešte šuňala nad   hlavou tohto zotročeného ľudu. Alebo snáď ešte švihoce ona?
    </tei:p>
    <tei:p>
     „Tým viac povinností pre krv krvi, kosť kostí jeho!“ myslel som a   celý deň bol som nahorklý.
    </tei:p>
    <tei:p>
     Ani počasie nelahodilo mi, počalo kvapkať, a ja ešte ďaleko bol   som od najbližšieho mestečka. Úplne zmočený dorazil som do n-ského   hostinca. Pán Jajteles chcel zaviesť ma do extra izby, no ja ustatý a   i tak žiadostivý vidieť a počuť ten náš ľud, zasadol som do   šenku.
    </tei:p>
    <tei:p>
     „Aber,
     <tei:emph>
      Euer Gnaden, hier unter den stinketen
     </tei:emph>
     ...“
    </tei:p>
    <tei:p>
     „Mlčte!“ zahriakol som ho, trasúc sa na celom tele čiastočne od   zimy a i od hnevu.
    </tei:p>
    <tei:p>
     Pri dlhom jedľovom stole sedelo šesť roľníkov. Pred každým fľaška   páleného. Z ich rozhovoru dozvedel som sa, že už dávno asi debatujú o   otázke, či farár povinný je prv pochovať mŕtveho, než by sa mu štóla   zaplatila. Hovorilo sa pro et contra, ale že veru pán   n-ský farár nechcel driev na pohreb ísť, kým susedia nezozbierali   predpísanú štólu. Nasledovali nešetrné, ba až surové výbuchy   hnevu.
    </tei:p>
    <tei:p>
     Vošiel dnu mladý, silný chlap. Úctivým, no k svojej postave príliš   slabým hlasom poklonil sa nám a hneď ťahal Jajtelesa do kúta. Potichu   rozkázal mu niečo, načo krčmár krčil ramenami, krútil hlavou. Odrazu   zvýšil sa, ba až zahrmel hlas nového hosťa.
    </tei:p>
    <tei:p>
     „Nuž ale či ste všetci divé zvery v tomto N.?“ riekol a obrátil sa   k nám.
    </tei:p>
    <tei:p>
     „Žena umrie mi, ak nedonesiem jej lekára. Ten nechce ísť, kým mu   za ,oferáciu‘ vopred nezaplatím a nenájdem človeka, ktorý požičal by   mi tých pár zlatých!“
    </tei:p>
    <tei:p>
     Každý z prítomných ospravedlňoval sa, že takto a toto, až po   šatách súdiac, najlepší gazda z nich naskočil na krčmára a tak dostal   „sused“ z najbližšej dediny potrebné peniaze, aby doktorskú pomoc   doniesť mohol svojej žene.
    </tei:p>
    <tei:p>
     Pri svojom odchode pýtal som sa Jajtelesa, ako volá sa n-ský pán   farár.
    </tei:p>
    <tei:p>
     „Q., Euer Gnaden.“
    </tei:p>
    <tei:p>
     Známe meno „našinca“.
    </tei:p>
    <tei:p>
     „Má veľké dôchodky?“
    </tei:p>
    <tei:p>
     „Excellente Einnahmen!“
    </tei:p>
    <tei:p>
     „A doktor ako sa volá?“
    </tei:p>
    <tei:p>
     „Y, ist sehr g’scheidt, enorm reich, aber ein rother Panslavist!“   odpovedal s opovržením Jajteles.
    </tei:p>
    <tei:p>
     Bože, že „panslávi“!
    </tei:p>
   </tei:div>
   <tei:div type="chapter">
    <tei:head>
     III.
    </tei:head>
    <tei:p>
     Prehrniem niekoľko listov svojho denníka. Málo svetla – viac   tieňov!
    </tei:p>
    <tei:p>
     Učiteľ ľudovej školy (on plane píše sa „národný“) – aristokrat;   spoločnosť vzdelancov, ktorým je roľník „zberbou“; „oduševnený“   obhajca demokratizmu, ktorý voňavkou pomáha si, aby nepadol do mdlôb,   keď nutno mu na päť krokov dýchať od seba „výpary kožušiny“ plebsu   atď. A to všetko „našinci“. Ďalej teda!
    </tei:p>
    <tei:p>
     Už som na mieste – u svojich, kde bratmi, jednou rodinou sú   všetci.
    </tei:p>
    <tei:p>
     „Sluha som úctivý!“
    </tei:p>
    <tei:p>
     „Dobrý deň, ráčte odpustiť, hneď, hneď, len toto dokonám.“
    </tei:p>
    <tei:p>
     ... „Teda ženička, tí vaši bratia vás pekne-krásne olúpili. Nuž   ale však sme tu. Nič sa nebojte, o mesiac máte svoje!“
    </tei:p>
    <tei:p>
     „Ach, daj to bože! Ale prosím pána fiškála, či to bude veľa stáť   to právo?“
    </tei:p>
    <tei:p>
     „Čoby, čoby! Bagateľ! Teraz, pravda, bola by potreba na štemple,   nuž ale hádam vám ani veľmi neostáva? Čo?“
    </tei:p>
    <tei:p>
     „Ej, veru, bože, nie. Žito poriedku zišlo a ovos zbil nám ľadovec.   K tomu choroby, starosti a porcia sa len musela splácať...“
    </tei:p>
    <tei:p>
     „No, no, veď je nič! Tak len choďte spokojne domov, ja to už dáko   zariadim.“
    </tei:p>
    <tei:p>
     „Ach, nastokrát im ruky bozkávam. Pánboh požehnaj im, čo   biednym...“
    </tei:p>
    <tei:p>
     „Nič, nič, už choďte!... No a vy, Mikuľa, čo? Či vám vyplatil ten   sused tú dlžobu?“
    </tei:p>
    <tei:p>
     „To áno, ale mi trovy nechce zaplatiť, že vraj on zaplatil svojho   fiškála, a ja aby zaplatil som si tiež svojho.“
    </tei:p>
    <tei:p>
     „Má trochu pravdy.“
    </tei:p>
    <tei:p>
     „Nuž ale hádam by on mal všetko platiť, keď prehral súd? Prečože   ma podobrotky nechcel vyplatiť!“
    </tei:p>
    <tei:p>
     „Hm, to je tiež pravda. Ale snáď ani nemá ten váš sused? Najlepšie   bude, keď ho pošlete sem.“
    </tei:p>
    <tei:p>
     „Veď, prosím, tu čaká pod bránou.“
    </tei:p>
    <tei:p>
     „Tak nech ide dnu.“
    </tei:p>
    <tei:p>
     ... „Teda čo, Záhon, že nechcete prehraté trovy platiť?“
    </tei:p>
    <tei:p>
     „Ach, prosím ponížene pána fiškála, čožeby som nechcel! Ale   skadiaľ? Rok zlý a z trochu úrody mám chovať okrem pätoro detí i otca   i matku. I tá pravota ma už hrúzu stála. Len fiškálovi platil som sto   zlatých.“
    </tei:p>
    <tei:p>
     „Čo? Koľko?“
    </tei:p>
    <tei:p>
     „Sto zlatých aj fúru sena aj dve miery ovsa som musel dať pánu   Lévymu.“
    </tei:p>
    <tei:p>
     Pán fiškál skočil zo stolca. Celá tvár mu blčala hnevom.
    </tei:p>
    <tei:p>
     „Lotri, oplani! Sto zlatých! Horrendum!“
    </tei:p>
    <tei:p>
     Záhon a Mikuľa bojazlivo tiahli sa ku dverám pred týmto výbuchom   indignácie, lebo pravdepodobne na seba poťahovali oné slová.
    </tei:p>
    <tei:p>
     Pán fiškál rozčúlene chodil po malom priestore, ktorý bol medzi   písacím stolíkom a stenou.
    </tei:p>
    <tei:p>
     „Nuž ale vidíte, ľudkovia moji,“ riekol o chvíľu zvláštnym mäkkým   hlasom. „Načo hašteríte sa medzi sebou? Načo vám za každú maličkosť   behať k súdu? Načo, no načo, povedzte! Sto zlatých!“
    </tei:p>
    <tei:p>
     Záhon bol skutočný „lotor“. On hneď zbadal slabú stránku fiškálovu   a i využil ju. Veruže pravda je, čo pán fiškál hovorí; že on veľmi   obanoval i túto prvú svoju pravotu, že len keby z tejto vyviazol,   lebo že je zničený, ak ešte i ta musí sto zlatých zaplatiť.
    </tei:p>
    <tei:p>
     „Čo – mne sto zlatých?!... Viete čo, Záhon? Choďte s pánom bohom   domov!“
    </tei:p>
    <tei:p>
     Hrozné vďaky – až vypratal sa z kancelárie.
    </tei:p>
    <tei:p>
     O chvíľu videl som, že Záhon na druhej strane ulice šibalsky   usmieva sa. Istotne hovoril Mikuľovi:
    </tei:p>
    <tei:p>
     „Je to len dobrý blázon, ten tvoj fiškál!“
    </tei:p>
    <tei:p>
     Zrazu otvoril fiškál oblok:
    </tei:p>
    <tei:p>
     „Hej, Mikuľa!“
    </tei:p>
    <tei:p>
     Záhonovi primrzol úsmev na perách.
    </tei:p>
    <tei:p>
     „Čo rozkážu, prosím ponížene?“
    </tei:p>
    <tei:p>
     „Ako je s tým
     <tei:emph>
      Hlásnikom
     </tei:emph>
     ? Či už prišiel k vám a   koľko?“
    </tei:p>
    <tei:p>
     „Áno, prišlo ho desať kusov. Ponížene ďakujeme zaň!“
    </tei:p>
    <tei:p>
     „Aby ste ale nezakrúcali slaninu doňho! Čítať ho treba!“
    </tei:p>
    <tei:p>
     „Božechráň! Veď sme ho už skoro dočítali.“
    </tei:p>
    <tei:p>
     „No veď tak! Pozdravte doma,“ riekol pán pravotár, zavrel okno a   so spokojným úsmevom bral coram ostatných klientov.
    </tei:p>
    <tei:p>
     Jakživ takej klientely! Číročistá dilema: alebo prosby, aby veľa –   vlastne nič – nebral za prevziať majúcu, alebo aby odpustil trovy za   vyhratú už pravotu. Groša tam skoro nevidel si! Babička-klientka   doniesla vo farbistom ručníku pár holieb maku; iná ťahala za sebou   pár kŕmených husí a pyšne prezentovala sa pred otvorenými dvermi;   mladý chlap doniesol za vrece šošovice. A on, pán fiškál, na všetko   usmieval sa.
    </tei:p>
    <tei:p>
     „No, budú makové slíže, pečená hus a šošovice, ha, ha, na celý   rok.“
    </tei:p>
    <tei:p>
     Keď konečne odbavil všetkých klientov, prišiel som ja na rad.
    </tei:p>
    <tei:p>
     „Dobrý, výborný, ten náš ľud!“ hovoril mi. „Mnoho nemá, a predsa   je vďačný. To veľká cnosť, brat môj!“
    </tei:p>
    <tei:p>
     Ja pomyslel som si: koľko asi bol by pán Lévy dostal od tých   klientov, ktorí sem maku, šošovice a pár husí doniesli?
    </tei:p>
    <tei:p>
     Poobede šiel som s pánom pravotárom Belákom do hostinca, aby zísť   mohli sme sa s doktorom Rejdom.
    </tei:p>
    <tei:p>
     „Lebo toho nenájdete doma; od rána do obedu sliedi po nemocných.   Ak mu potom pokoja dajú, tak hodinku zahrá si so mnou piket, ak ale   nie, tak hajde zas do čiernej noci! A keď príde domov, myslíte, že   doniesol si dákeho zárobku? Horkýže! Pri tom úmornom pracovaní a   obetovaní seba samého mohol by hladom mrieť, keby nemal tej málo   dedovizne. Jedným slovom blázon, dobrý blázon, celý doktor   Rejda!“
    </tei:p>
    <tei:p>
     Usmial som sa. Prišlo mi na um porekadlo: V cudzom oku vidí tŕň...   Lebo veď pravotárovi Belákovi chýbala ešte i tá dedovizeň!
    </tei:p>
    <tei:p>
     A zvláštne, večer zas doktor Rejda menoval Beláka tiež „dobrým   bláznom“! No títo dvaja „blázni“ tak rozumeli si, ako žiadni mudrci,   a ľúbili, ctili sa snáď práve zato tak veľmi, že vedeli, prečo sú oni   oba tými „dobrými bláznami“!
    </tei:p>
    <tei:p>
     Doktor skutočne – snáď ja som bol prekážkou – ani nestihol do hry   dať sa, už volali ho kamsi na tretiu dedinu. Nuž mal naponáhlo, ledva   dýchať dovolil si! Pravotár Belák po jeho odchode traktoval ma vínom.   Bavili sme sa výborne, len nápadným bolo mi, že po každom pohári vína   vzdialil sa môj hostiteľ a čosi šepkal hostinskému pri dverách.   Neskoršie náhodou dozvedel som sa i o príčine toho. Pán pravotár   Belák vzdor ohromnej klientele nemal toho času toľko peňazí, aby bol   mohol zaplatiť tých pár štvrtiniek vína...
    </tei:p>
    <tei:p>
     * * *
    </tei:p>
    <tei:p>
     Dnes leží predo mnou dlhý menoslov darcov, ktorí obetovali na istý   veľavážený národný cieľ. Hneď napredku pyšne skvejú sa mená pravotára   X. a doktora Y. s päťdesiatzlatovým príspevkom a až na konci nájdete   skromnučké mená „dobrých bláznov“: Belák a Rejda po päťdesiat   grajciarov... Pichlo ma čosi, no ihneď potešil ma krásny príklad   publikána. Veď ináč prišli by sme k nemravnej konklúzii: cieľ   posväcuje prostriedky!
    </tei:p>
    <tei:p>
     Jedno pevné presvedčenie ale, ktoré nadobudol som si vzdor   vyskytnutým, zdanlivým protivám v tých opísaných troch dňoch (na   ktoré konečne môžete povedať: si non vero-bono trovato), je to, že   nezmysel je hovoriť, rojčiť o národe a jeho budúcnosti, kým zaznávame   svoj ľud a opovrhujeme ním! Veď čože je národ bez ľudu? Znáte   definíciu: „Das um sich seiend werdende, in sich zurückkehrende   Nichts“? – Bublina, v ktorej niet ničoho; chiméra! Nám nie je súdené   po salónnych parketoch prekĺzať sa cez život. „Za tichý kút chalupy   obetuješ celý svet.“ No svet cudzí, nám neprajný. A tá rodinná   chalupa, to, verte, jediný punkt Archimeda, z ktorého výlučne možno   nám vyzdvihnúť ľud náš k svetlu božiemu!
    </tei:p>
    <tei:p>
     Nuž, bratia, radšej menej toho presvedčenia – vo frázach; radšej   žiadnej tej oblažujúcej filozofie, ale viac srdca, viac lásky donesme   tomu ľudu – item i národu!
    </tei:p>
   </tei:div>
  </tei:body>
 </tei:text>
</tei:TEI>
