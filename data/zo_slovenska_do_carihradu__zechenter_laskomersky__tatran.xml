<?xml version="1.0" encoding="utf-8"?>
<tei:TEI xml:id="slk1969814" xml:lang="slk" xmlns="http://www.tei-c.org/ns/1.0" xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0">
 <tei:teiHeader>
  <tei:fileDesc>
   <tei:titleStmt>
    <tei:title>
     Zo Slovenska do Carihradu : ELTeC edícia
    </tei:title>
    <tei:author ref="viaf:49245103">
     Zechenter-Laskomerský, GustávKazimír (1824 - 1908)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     3202
    </tei:measure>
   </tei:extent>
   <tei:publicationStmt>
    <tei:p/>
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Zechenter-Laskomerský, Gustáv Kazimír
     </tei:author>
     <tei:title>
      Zo Slovenska do Carihradu
     </tei:title>
     <tei:pubPlace>
      Bratislava
     </tei:pubPlace>
     <tei:publisher>
      Tatran
     </tei:publisher>
     <tei:date>
      1969
     </tei:date>
    </tei:bibl>
    <tei:bibl type="firstEdition">
     <tei:author>
      Zechenter-Laskomerský, Gustáv Kazimír
     </tei:author>
     <tei:title>
     </tei:title>
     <tei:pubPlace>
     </tei:pubPlace>
     <tei:publisher>
     </tei:publisher>
     <tei:date>
      1864
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p/>
  </tei:encodingDesc>
  <tei:profileDesc xmlns:eltec="http://distantreading.net/eltec/ns">
   <tei:langUsage>
    <tei:language ident="slk"/>
   </tei:langUsage>
   <tei:textDesc>
    <eltec:authorGender key="M"/>
    <eltec:size key="short"/>
    <eltec:canonicity key="unspecified"/>
    <eltec:timeSlot key="T2"/>
   </tei:textDesc>
  </tei:profileDesc>
  <tei:revisionDesc>
   <tei:change when="2025-02-14">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     Zo Slovenska do Carihradu
    </tei:head>
    <tei:head/>
   </tei:div>
  </tei:front>
  <tei:body>
   <tei:p>
    Vrátili sme sa domov. Ja som dostal izbu v prvom poschodí, jedinú   na ulicu, aj s troma pánmi, a všetci sme boli chudí. Nad nami bolo   viac malých izbičiek, a preplnené boli náhodou práve mastnými   jednotlivcami. Prečo to tu pripomínam, poviem pozdejšie. Usporiadali   sme si v izbách a šli sme do jedálne. V Carihrade nás podľa programu   čakali už pred troma dňami, a po tej búrke už mysleli, že sme   zahynuli.
   </tei:p>
   <tei:p>
    V hostincoch pre očakávaný počet hosťov boli už vopred prichystané   jedlá, a tak prinútení sme boli všetko to pojesť v našom francúzskom,   nebárs chýrnom hostinci, čo na naše uhostenie bolo hotové od troch   dní; a to veru už kus páchlo aj po konštantinopolitánsky.
   </tei:p>
   <tei:p>
    O dvanástej zišla sa celá spoločnosť pred hostincom Colonie,   Tuvorovým to bydliskom. Potom išlo sa hromadne hlavnou ulicou najprv   do samostanu (kláštora) Mevlevi dervišov#POZ#1;#I#Mevlevi   dervišov#-I# - tureckých mníchov#-POZ#. — Ulicami po domoch je   vystavený tovar podľa európskeho vkusu, i hodnú časť prechádzajúcich   sa zazrieš v európskom kroji; ale pritom všetkom, že Pera vyznačená   je kresťanstvu, predsa tu badať veľkú miešaninu s východným živlom.   Pekne, ba útlocitne založené sú cintoríny — v najľudnatejších   uliciach, prostred hojne obydlených domov naďabíš na múrom obohnanú,   stromovím a bujnou trávou zarastenú záhradu. V tej bujnej tráve hroby   zosnulých Turkov, označené náhrobníkmi; na spôsob, ako židia majú,   vykukujú bábiky, napredku nápis, navrchu turban z kameňa vykresaný a   zafarbený. A tak má Turek temer pred samým nosom pochované aj kosti   svojho pradeda.
   </tei:p>
   <tei:p>
    Došli sme ku Mevlevi samostanu. Pekne mrežové vráta, dvor čistý s   dakoľko kvatnými hradami, otočený tieňavými cyprusmi a ťahavými   bylinami. Je to tiché, na jedno poschodie vysoké stavisko s jednou   kaplnkou osebe a dvoma kaplnkami vbok mešity v saracénskom   slohu#POZ#2;#I#Saracénskom slohu#-I# - maurskom (arabskom), ktorý sa   vyvinul na pôde Španielska za dlhej arabskej vlády#-POZ#, s veľkými   oblokmi. Ukrývajú, ako sme videli, veľké rakvy, podoby našich, s   pochovanými, značnejšími a zaslúženejšími Turkami. Ozdobené sú   kobercami, striebornými svietnikmi, v ktorých sú hrubé voskové   sviece; navrchu rakvy čnie turban, po bokoch nápisy.
   </tei:p>
   <tei:p>
    Medzi pochovanými je hrob niekdajšieho rakúskeho dôstojníka   Bonnevala#POZ#3;#I#Gróf Claude-Alexandre Bonneval#-I# - (1675—1747),   pôvodom Francúz, vojvodca a dobrodruh. Bojoval najprv vo francúzskej   armáde proti Rakúšanom, potom v rakúskej proti Turkom, až sa nakoniec   poturčil a bol z neho Achmed paša (nie Omer, ako mylne píše autor,   ktorý má zle aj rok pohrebu)#-POZ#, ktorý prejdúc k islamu, ako pán   Omer baša, stal sa námestníkom na ostrove Chios, a od r. 1777 — už   neznám, či ako turecký svätý, a či len ako velikáš — tu je   pochovaný.
   </tei:p>
   <tei:p>
    Na pultoch sú otvorené veľké knihy, bezpochyby korán.
   </tei:p>
   <tei:p>
    V tomto úhľadnom stavisku mali sa odbývať služby božie kroz   tancujúcich dervišov. Kostolník, či ako ho pomenovať máme, nám   pokynul, že derviši ešte neprišli, služby božie že sa teda budú   vykonávať len pozdejšie.
   </tei:p>
   <tei:p>
    Na vyplnenie prázdneho času vychytili sme sa dakoľkí na tlstú,   okrúhlu a vysokú takrečenú Genueskú vežu#POZ#4;#I#Genueskú vežu#-I# -   ktorú vystavili Janovčania (príslušníci stredovekej republiky v   Genove — Janove). Zahniezdili sa v Carihrade po páde latinského   cisárstva (1261)#-POZ#. Stojí v meste Galata. Štefanská veža vo   Viedni je síce vyššia, ale na masu nie väčšia. Na podnoží biedne   drevené, balkónmi opatrené, klietkam podobné bydliská. Pri samom   vchode nechýba cukráreň a kaviareň — ale, mi Hercule!#POZ#5;#I#Mi   Hercule (lat.)#-I# - namojveru (dosl. na Herkula)#-POZ# Bystrická   kofa na hrbčoku s jej maškrtami by snáď skorej bola vstave prilákať   človeka než tieto sklady.
   </tei:p>
   <tei:p>
    Vnútri je veža priestranná, široká; spočiatku tlstým múrom vedie   chodba a potom sa vychodí schodmi. Ako sme prišli na koniec múru, tam   sme ešte museli stúpať dve vysoké poschodia. Tu vidieť hroznú tureckú   nedbalosť. Naprostred stál drevený stĺp, okolo neho točili sa   špirálne schodíky až do lampáša; tento stĺp nebol celý, ale   nadplátaný a červiakmi zožraný, v najbiednejšom stave. Ked hore   vykračovala naša spoločnosť, triaslo sa to ako osika. Lampáš je   zapravený sklom.
   </tei:p>
   <tei:p>
    Velebný výhľad! Pod tebou leží veľký Carihrad, v dvoch čiastkach   sveta, Ázii a Európe, mesto vystavené ako Rím na siedmich kopcoch,   náhrobník veľkých, zašlých národov; tu leží Istanbul s jeho 900.000   obyvateľmi a pár stotisíc cudzincami — vyše dva razy toľký ako   Viedeň. — Tu leží Konštantinopol, pokrývajúc plochu 2 a 1/2   štvorcovej míle (sú aj len tak veľké kniežatstvá) s jeho 90.000   domami. Tu leží to mesto, skade švihali bič na kresťanov, kraj   proroka Mohameda, zem koránu s jeho všetkými hádkami, poviedkami,   tajnosťami, nádherou, otroctvom, psotou a nečistotou. Na juh pod nami   Galata, staré fanariotmi obývané#POZ#6;#I#Fanariotmi obývané#-I# - v   carihradskej štvrti Fanar (podľa tur. mena majáka, ktorý tam stál)   bývali od dobytia Carihradu Turkami Gréci, preto dostali meno   „fanarioti”. Boli svetskí (bohatí kupci, peňažníci a pod.) a duchovní   fanarioti (kňazi, na čele s carihradským patriarchom)#-POZ#, Genuesmi   na Zlatom rohu založené mesto, pred ním zátoka a Bospor, Galata s   vlastným, plnokrvnými Turkami obydleným Stambulom, staré Byzantium,   spojená je morskou úžinou 1500 stôp dlhým a 30 stôp širokým mostom,   ktorým sa ustavične valí v podobe obrovskej húsenice, akoby   vysťahovanie národov, nesčíselný počet ľudstva. Za mostom korení   Stambul svojím labyrintom, bazárom a rozličnými palotami. Oproti nám   vysoká veža Seraskier#POZ#7;#I#veža Seraskier#-I# - tým menom sa   označoval najvyšší veliteľ vojska, určeného na nejakú výpravu#-POZ#.   Bospor, zarastený horou lodných sťažňov všetkých pomorských národov   sveta, za Bosporom Skutari s posvätným a Turkom najmilším cintorínom   v ich rodisku, Ázii. — Proti severu Pera s národnou mozaikou: v Pere   sa predsa bežne hovorí v štyridsiatich nárečiach! Z toho môže každý   súdiť na miešaninu tu jestvujúcich národov. — Za Galatou a Perou   výbežok Zlatého rohu do sladkých vôd. K tomu peknému obrazu dodaj   štíhle, našim topoľom podobné strapkasto-ihlasté, tmavé, do neba   čnejúce cyprusy a časté zelené cintoríny, tieňavé záhradky bohatých s   ich čarovnými letohrádkami, serajlami, velikánske i menšie, počtom   485 mešít so štíhlymi, vysokými, zvláštne umele stavanými minaretmi,   z ktorých denne tri razy hlási ulem (kňaz) hodiny modlitby; k tomu   ešte nebeskú oponu, kresťanských kostolov do štyridsať, toľko   mohamedánskych a šesť kresťanských kláštorov a mnoho synagóg. Ďalej   kúpele, kaviarne, bazáre atď. — Pohliadni ešte do čierneho hája, ten   tam dlhý, čo ťahá sa od Galaty, za ňou a za celou Perou ďaleko,   ďaleko, s tými bezpočetnými bielymi kameňmi, to je svetoznámy   peranský cmiter, ukrývajúc vo svojom lone viac tisíc ľudí, ktorí sa   bez oddychu zháňajú neprestajne po ňom, okolo neho za každodenným   chlebom. Chvátali sme do duše tento rozmanitý, nevyrovnane pekne   divný obraz, až zabehli nám slzami unavené oči, a usporiadajúc vidiny   v mozgoch, stúpali sme zo zákrutnej výšky pod lampáš dolu do   múranice, kde nás privítala a z dumania zbudila stráž, pýtajúca ihneď   vytrčenou rukou „bakšiš” (diškrécia).
   </tei:p>
   <tei:p>
    Vôbec, Turek pri svojej hrdosti rád prijíma dary, a to od   najväčšieho do najmenšieho. Dali sme im po 4 piastre (piaster = 10   grajciarov = 40 pára; teda pára — štvrť grajciara r. č.) a za to nám   ochotne poslúžili čiernou kávou v malej findžičke#POZ#8;#I#v malej   findžičke#-I# - (známe aj v maď.), šáločke#-POZ#. Všade, kde len   možno varia tu kávu a srebú. Lenže ju neocedia, ale hustú a bez cukru   pijú. Nakoľko sme súdiť mohli, káva bola znamenitá, len by nám,   pravda, cedená a sladená lepšie bola chutila.
   </tei:p>
   <tei:p>
    A tak vo výške asi 200 stôp prvý raz som popíjal čiernu, opravdivú   tureckú, Osmanmi stolovanú kávu.
   </tei:p>
   <tei:p>
    Na určený čas stáli sme pred mešitou kláštora Mevlevi dervišov.   Nastalo smiešne hemženie. Do mešity neslobodno vojsť v botách; musíš   mať pohotove črievice alebo pantofle, alebo bosý, alebo v kapčekoch   stúpať. Turci síce požičiavajú za peňažitú odmenu papuče, dajedni ich   aj bez ohľadu na veľkosť nohy a na mieru papúč navliekli, ale pretože   pre toľkých nebolo nadostač, my ostatní boli sme prinútení stiahnuť   na pitvore boty (ktoré nám, aby sa nepomiešali, poznačili) a ako capy   v kapčekoch šliapať donútra. Mešita je priestorné, cedrovými,   dokonale vyhladenými doskami vykladané kolo, vôkol neho chod, nad ním   na početných stĺpoch chór, ten zase krytý na stĺpoch spočívajúcou   povalou. Povala je misatá klenba. Všetko maľované kvetmi, arabeskami   a nápismi koránu. My sme sa vyrojili do chodby, obloženej slamenými   kobercami. Za opierkami nám za chrbtom zastali a kukali cez hustými   mrežami zaopatrené okná prirodzeným Eviným hriechom všetečnosti   obdarené Turkyne. Schádzali sa pobožní Turci. My sme zaujali polovicu   od dvier, tú druhú pravoveriaci (ako sami sa menujú) Turci. Vojaci   odpasávali šable. Každý jeden sa obrátil k východu, kus zastenal,   zamumlal, ruky na prsiach prekrížil, potom ponad uši vyzdvihol, zase   pokľakol, zem bozkal, a zas hore vstal, čo často a veľmi spôsobne   opakoval; keď skončil svoju modlitbu, sadol s prekrižovanými nohami   na (ako sa rozumie samo sebou) nadmieru čistú zem a hľadel dookola,   kde sme my boli najhlavnejším predmetom, alebo ľahostajne besedovali   so susedom.
   </tei:p>
   <tei:p>
    Po chvíli pripáli prvý, a to predstavný derviš v dlhom širokom   kepeni, s vysokým, bezpartovým, žltkastým, hrubým plsťovým klobúkom   (takým, ako kedysi nosili detvianski žitníci) — a bosý, za ním v   rovnošate, len v kepeňoch rozličnej farby privlieklo sa pätnásť   dervišov. My sme stáli mlčky. Naši dragomani obehujúc nás naložili   nám, aby tí, ktorí nemáme fezy, zosňali sme pokryvy z hláv, kto má   fez, aby ho podržal; a po druhé, aby sme držali ruky vo vrecku, to   jest na peniazoch, lebo že pri takýchto príležitostiach vlúdia sa dnu   loptoši, ktorí by nás mohli pripraviť o peniaze. Oboje sme   splnili.
   </tei:p>
   <tei:p>
    Prvý derviš sadol si na koberček na východnej strane kola, druhí   posadali si rad-radom jednou stranou opravy. Hudba na chóre započala   spevom, k čomu tí tu dolu akompanírovali. Modlili sa všetci; hneď   predstavený sám polospievajúc, polo recitando, menovite slová „koláj”   a „čilimá” melancholicky opakoval — často s rukami vytiahnutými proti   nebu a s tvárou obrátenou na východ. Trvalo to dlho na zunovanie, tu   nám predsa zanôti na jednej fujare a na bubníku, spočiatku veľmi   ticho, otupno-príjemne, akobys’ dakde pod Veprom očul na výskyde   pastorále valacha, ale potom vždy tuhšie a tuhšie, až furiózne a   dolní derviši v rovnej miere so spevom. Aj toho nám už dosť bolo.   Zrazu plesknú všetci dlaňou a tempo na zem tak prchko, že sme sa   všetci strhli, stanúc hore mašírujú vážnym krokom dokola a keď   prichodili pred predstatu, všetko pri hudbe a speve, každý sa veľmi   umele a esteticky zvrhol a urobil hlbokú poklonu nasledujúcemu. Bol   to pekný, takrečený „gänsemarsch”#POZ#9;#I#Gänsemarsch#-I# - (nem.)   husí pochod#-POZ#. Ako už hudba fortissimo fučala, zložili moji milí   derviši kepene, pritiskli tie gelety do hlavy a v krátkych modrých   kabátikoch a v takých kitliach v negližé začali had el   had#POZ#10;#I#začali had el had#-I# - (maď) začali šarapatiť#-POZ#. —   Najprv sa len krútili moderátne okolo seba, ale potom s vystretou   pravou rukou do neba, dlaňou hore, ľavou do zeme a dlaňou obrátenou   dolu, vrtko — v dvojnásobnom smere sa krútili okolo vlastnej osi   teremu, zahanbiac vo friškom#POZ#11;#I#friškom#-I# - (z nem.) rýchlom   tanci#-POZ# aj tú najbystrejšiu podlavickú nevestu. Ale neurobilo to   ten príjemný dojem, ako keď hľadíme na podlavický tanec. Kabátiky, a   nadovšetko kytle, brngali vo vetre, tvár bledá, oči zatisnuté alebo   vyvrátené, k tomu spev a hudba, slovom: tento divný spôsob bohoslužby   na nás urobil nevýslovné čudný dojem. Toto vrtké krútenie trvalo   dobrú polhodinu s troma kratučkými prestávkami. Mne hľadiacemu sa   krútila hlava a myslel som, že musia bezdušní popadať na nos. — Ale   nie, po prestávke akoby nič, ľahostajne zaujali svoje miesto. Všetci   boli viac-menej vo veku, krem syna predstaveného, asi desať-dvanásť   ročného chlapca, ktorý s tou istou vážnou tvárou za svojimi   predchodcami, ako kycka na biči vyvádzal „valcer”. Chudí boli všetci   a bledí krem jedného; ale ten si aj často pot zo širokého čela musiel   utierať. No, mysli si, ctený čitateľ, či to nie smiešny divný obraz   bohoslužby! Už ten náš dobrotivý otec má všakových kostošov. Nuž a v   Skutari, tam derviši nielen že bezuzdne tancujú, ale k tomu revú —   kým ako kláty umorení nepopadajú na zem, a to všetko „ad majorem dei   gloriam”!#POZ#12;#I#„Ad majorem dei gloriam”!#-I# - Na väčšiu slávu   božiu!#-POZ#
   </tei:p>
   <tei:p>
    Po skončených obradoch vymenil som za jeden piaster svoje čižmy, a   tak potom brúsili sme na svoju ruku po meste Pera krížom-krážom.   Chvíľa bola pekná, jasná, teplá. Stúpali sme hore strmou stupkastou   cestou, a tak obdivovali nosičov, ako vláčili najväčšie ťarchy na   drúkoch pri taktovnom trepotaní nôh a rovnom stúpaní proti sebe, ako   štverali mulice tovar hore. Ako v prenájom (komu vďaka) dané, vrtké   krásne arabské, skvelé osedlané kone drobčili — teperí chudák jeden   fakín veľký, dlhý súd. Stratí rovnováhu a tresk na zem: dno vybúši a   červené víno prúdom, že by pílu hnať mohol, čľapká dolu stupkami.   Chudák fakín spamätal sa pozde, aby bol hore obrátil sud. A páni   muzulmani, ktorým korán tento nápoj užívať zabraňuje, so smiechom   zazerali na vínopád. Myslím si, u nás by tak pokojne netieklo víno   dolu žlebom.
   </tei:p>
   <tei:p>
    Ale nás čakalo ešte inšie veselšie   intermezzo#POZ#13;#I#intermezzo#-I# - (tal.) medzihra, vložka#-POZ#!   Zdvihnúc oči z tejto vínovej pľúšte, vidím človeka v plátených   nohavičkách, v brunátnom kabátku a neurčitej národnosti klobúku,   nesúceho v rukách kopu pascí; Poliak dr. Morawski povie: „To, pane,   drotár!” Nemožno! „To je drotár!” povie Chorvát Schmid. Prihovorím sa   fúzatému bielohlavcovi, neverím očiam: „Krajan, skade ste?” Preľakne   sa chudák radostne na slyšané domáce zvuky: „Jaj, nuž z Trenčína,   prosím ponížene!” — „Nuž, ale, ký… že vás sem doniesol?” — „Nuž,   prišiel som, a oni?” atď. Ale krátky viedli sme rozhovor, bo pre   náramný stisk, valiace sa národy a krátkosť času nemohol sa   rozťahovať nadlho. Dali sme mu každý podporu a s vrúcnym poďakovaním   zmizol v dave ľudu. No na Semmeringu zadivil som sa, vidiac drotára,   v Terste zhíkol som na to, a tuná — ja myslím, že niet mesta vo   svete, kde by nezašiel drotár; no a potom povedzte, že sú Slováci nie   bludári!
   </tei:p>
   <tei:p>
    Medzi častými výstavami strižných tovarov videli sme zhusta   pekárne a pekárov, ako všetky k ich remeslu patriace práce konajú   pred očami obecenstva. Pečivo je rozličnej formy. Ešte častejšie nad   pekárov vídať cukrárov. Sú lebo stáli, lebo ambulantní, čím lepšie   chváli tovar, tým väčšmi kričí; krik v rovnakej miere k dobrote   tovaru stojí, to jest má stáť. Ten vlečie tenké, ale široké priecne   na stolíku pred sebou alebo na pleci na palici, ten má misu na hlave,   plnú v oleji praženými pampúškami atď. Na viac stranách, kde najväčší   stisk, čosi jednostajne, akoby pod zemou, cinkcenk, cink-cenk,   klepoce… Čo to? Pod sklepom, v diere pod cestou sedí bradáč, smudí   čibuk, často v spoločnosti peňazomenca, a pri ňom nádoba s limonádou;   táto tečie cievkou dolu, má pripravený krížový kolovrátok a na každom   konci kríža je voľne pripravená guľôčka — tie bijú o mimo stojace,   limonádou naplnené poháre. Táto hračka je vôbec pre smädných. Krem   toho chodia ešte chlapi s krpkaml, plnými limonádou. To v tom stisku,   horúčnosti a pri málo dobrej vode veľmi dobre slúži.
   </tei:p>
   <tei:p>
    Pobadal som ďalej, že Turci podľa svojej povahy a ľahostajnosti   (flegma) náchylní sú k tučnote. Mladí Turci, a už často tuk pod nosom   majú.
   </tei:p>
   <tei:p>
    Prešli sme do velikánskeho peranského cmitera. Nie je ničím   oddelený, počína sa hneď pri domoch, najľudnatejších uliciach, ba i v   ňom nájdeš malé kaviarne a iné búdky. Posiaty je nesčíselnými   náhrobníkmi, ktoré už, prastaré, ležia zväčša v rumoch. Po nich a   pomedzi ne vedú cesty a chodníky. Krásne vysoké cyprusy poskytujú   príjemnú vôňu a prechádzku. Navrchu — miesto živých, pod zemou —   miesto mŕtvych.
   </tei:p>
   <tei:p>
    Vrátiac sa stade, šli sme popri francúzskej kaviarni, kde pred   dvoma dňami jeden Turek zavidna postrelil Gréka. Ďalej šli sme popri   paláci ruského konzula so záhradkou, vystavanom v talianskom slohu.   Práve vychodila jeho rodina v batári — zriedkavom tu vozive — na   prechádzku. Došli sme pred bránu veľkej pechotnej kasárne. Stráž pri   opretej puške, s nakríž preloženými rukami dívala sa ľahostajne na   nás. Prihovorí sa náš Poliak, ako v reči tu namnoho pestovanej,   francúzskej, ale nadarmo. Vojak odíde, zavolá dôstojníka, ten   pripáli, ale neznali sme sa nijak dorozumieť; konečne príde plukový   dôstojník a lámano po francúzsky nám veľmi vľúdne ponúkol, aby sme   vstúpili dnu a podľa žiadosti poobzerali kasáreň. Kasáreň je veľká,   žltá, čistá — prostred širokého dvora terasy s utešeným výhľadom na   okolie, zvlášť more — vystavaná v európskom vkuse. Vo dvore sa hemžil   celý dobre adjustovaný pluk. Fezy, modré nohavice a široké kabanky s   brunátnymi šnúrami po kolená, odtiaľ dolu úzke nohavice, krátkosáre   žlté alebo čierne čižmy; nohavice mali ešte mnohí aj červené. Každý   kaprál cvičil svoje mužstvo, dôstojníci dozerali. Bolože to živo! Ako   kaprál predpovedal tempo, tak mužstvo, robiac za ním tempo, hlasite   opakovalo každé slovo velenia. Myslite si, z toľkých hrdiel   opakovanie slov veliteľa, aký to smiešny hrmot. Prečo to? Aby si vraj   lepšie zapamätali velenia a tempá. Zbroje, šaty, všetko nám veľmi   ochotne ukázali. Vôbec, badal som, že Turek má mnoho dobrosrdečnosti   a v istom smere aj statočnosť, ale pritom je lenivý, pyšný,   vládychtivý (suverénny), rád sa dá podkúpiť a od druhých obsluhovať.   Tak ďaleko ide ich vojenská ľahostajnosť, že raz, ako idem popri   stráži a do očí mi padla puška znamenitého spôsobu, anglického pôvodu   Minié#POZ#14;#I#puška… pôvodu Minié#-I# - podľa mena francúzskeho   strojníka Claude Étienne Minié, ktorý zlepšil strelné zbrane, takže   sa ich mohlo používať na väčšiu vzdialenosť než dotiaľ#-POZ#,   požiadam posunkami stráž, aby mi ukázala pušku s palošovým bodákom. —   A hľa, s detskou nevinnosťou zverila ju, bodákom opatrenú a ostro   nabitú mojim rukám. Keby som si, reku, urobil taký žart a utekal s   puškou… Mnohí z nich z krymskej vojny a z čiernohorských bitiek, hoci   nie vždy zaslúžene, boli vyznačení medailami. Bože drahý! Toto sú   potomci tých, hrúzu a strach celej Európe, celému vzdelanému svetu   nahnavších Turkov, čo pol druha sto rokov, pravda, samými za vládou   bažiacimi vyvolaní, kynožili vlasť našu, krajinu uhorskú; tých   istých, čo borili hradby viedenské, ale zavčasu ešte slavianskými   silami, chrabrým Sobieskym#POZ#15;#I#Ján III. Sobieski   (1674-1696)#-I# bol poľským kráľom. Zvíťazil nad Turkami pri Chotime   r. 1673 a r. 1683 porazil Turkov, obliehajúcich Viedeň. Jednako i za   tohto hrdinského kráľa pod vonkajším leskom neúprosne pokračoval   vnútorný rozklad Poľska#-POZ# zahnaných muzulmanov! Kde sú   víťazoslávne čaty Turkov, kde janičiari? Títo tu sú veru chudáci,   závislí, ba trpení z milosti — ba ani nie z milosti, ale z nenávisti   európskych mocností. Tak sa časy menia. Kto sa veľmi povýši, býva   ponížený, kto vysoko stúpa, ten hlboko padá a naopak. Toto nech je   mravným poučením pre náš slovenský národ. Každému príde jeho   hodinka!
   </tei:p>
   <tei:p>
    Opustiac peknú kasáreň, stretávali sme mnoho, zvlášť vojenských,   skvele sedlaných, utešene vyrastených koní; nechýbali kde-tu ani   turecké fiakre — šperkovaná, pozlátená kasnička na perách, metajúc sa   sem-tam ako mlynské vrece. Turecké krasotinky v nich sediace, ako aj   pešo chodiace, ak plne zasluhujú to meno, neveľmi skuhrili so svojimi   krásami. To jest, pekná turecká žena, zadosť učiniac naoko zákonom   koránu, učupí síce cele hlavu a tvár okrem očú do bieleho závoja, ale   ten ľahučký závojík z tak tenkej látky je zhotovený, že každý ťah   tvári snadno môžeš rozoznať. Nižšej vrstvy, chudobné, a čo tu   identikum#POZ#16;#I#identikum#-I# - (lat.) totožné, zhodné#-POZ#,   teda aj špatné, a potom staré ženy nosia husté, pevné závoje, z   ktorých vykukujú len čierne, všetečné okále. Ale aby jedine pánovi   háremu prístupnú podobu tela, štíhlosť a iné ženské vnadnosti na to   nepovolaný ani len nepobadal, chúďa, obalená je od hlavy až po členky   v kepeň, obyčajne čiernej farby. Okolo členkov kepeň je tak   pokrútený, že podobá sa širokým, tam zviazaným nohaviciam. Na nohách   harišne, na to ľahké poločižmičky zo žltého alebo červeného remeňa a   ešte papuče; keď je blato, miesto papúč drevená obuv na vysokých   klátikoch pod prstami a pod pätou. Keď strčí nohu, aby ju držalo, je   oblok (obruč) — zväčša pekne vyšívaný. Papuče bývajú mimoriadne   pekné, bo tie aj v Tureckej hrajú veľkú úlohu…
   </tei:p>
   <tei:p>
    Ďalej sme zase videli, ako vo vojenskej strážnici, suka, sicuti   domi domine Mathias#POZ#17;#I#Sicuti domi domine Mathias#-I# - (lat.)   Ako doma, pán Matej#-POZ#, pohodlne kojila svoje mladé, a vojak,   opretý o náprotivnú stenu (aby odháňaním a tým potýkaním sa so psom,   neprehrešil sa proti koránu) — díval sa ľahostajne na to familiárne   šťastie.
   </tei:p>
  </tei:body>
 </tei:text>
</tei:TEI>
