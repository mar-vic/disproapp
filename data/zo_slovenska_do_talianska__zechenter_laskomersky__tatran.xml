<?xml version="1.0" encoding="utf-8"?>
<tei:TEI xml:id="slk196954" xml:lang="slk" xmlns="http://www.tei-c.org/ns/1.0" xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0">
 <tei:teiHeader>
  <tei:fileDesc>
   <tei:titleStmt>
    <tei:title>
     Zo Slovenska do Talianska : ELTeC edícia
    </tei:title>
    <tei:author ref="viaf:49245103">
     Zechenter-Laskomerský, GustávKazimír (1824 - 1908)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     2440
    </tei:measure>
   </tei:extent>
   <tei:publicationStmt>
    <tei:p/>
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Zechenter-Laskomerský, Gustáv Kazimír
     </tei:author>
     <tei:title>
      Zo Slovenska do Talianska
     </tei:title>
     <tei:pubPlace>
      Bratislava
     </tei:pubPlace>
     <tei:publisher>
      Tatran
     </tei:publisher>
     <tei:date>
      1969
     </tei:date>
    </tei:bibl>
    <tei:bibl type="firstEdition">
     <tei:author>
      Zechenter-Laskomerský, Gustáv Kazimír
     </tei:author>
     <tei:title>
     </tei:title>
     <tei:pubPlace>
     </tei:pubPlace>
     <tei:publisher>
     </tei:publisher>
     <tei:date>
      1865
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p/>
  </tei:encodingDesc>
  <tei:profileDesc xmlns:eltec="http://distantreading.net/eltec/ns">
   <tei:langUsage>
    <tei:language ident="slk"/>
   </tei:langUsage>
   <tei:textDesc>
    <eltec:authorGender key="M"/>
    <eltec:size key="short"/>
    <eltec:canonicity key="unspecified"/>
    <eltec:timeSlot key="T2"/>
   </tei:textDesc>
  </tei:profileDesc>
  <tei:revisionDesc>
   <tei:change when="2025-02-14">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     Zo Slovenska do Talianska
    </tei:head>
    <tei:head/>
   </tei:div>
  </tei:front>
  <tei:body>
   <tei:p>
    Most z pevniny cez more do Benátok je ak nie najväčší, aspoň jeden   z najväčších na svete. Táto sláva vytrvalosti a ľudského umu je 2 1/4   míle dlhá na 222 klenbách a na 180 menších a 36 väčších stĺpoch stojí   v mori; pod mostom behajú lode. Od r. 1841 za päť rokov stál hotový.   Okolo neho a ďalej napravo a ľavo vidno malé, v mori vystavané   tvŕdze; vynímajú sa ako „Kugelhupfy#POZ#1;#I#„Kugelhupfy”#-I# - (z   nem.) bábovky#-POZ#” špikované delami. Beh vlaku cez most trvá asi   pol hodiny. Benátky, ktoré sa oku cestovateľa predstavujú zďaleka sťa   jež, rastú vždy určitejšie z vody a picháče predstavujú sa ako   početné veže tohto divotvorného, na vode a vo vode zakoreneného   mesta. Krásne, veľké, ohromné sú kontinentálne mestá, ale Benátky sú   svojou polohou zvláštne unikum.
   </tei:p>
   <tei:p>
    O jednej hodine a deviatich minútach zastali sme v stanici.   Strakatý ľud valil sa vrátami. „Hotel Grand Italia!” zavolal som a   našu batožinu bral sluha tohože hostinca. Zo stanice dolu schodmi   zbehnúc, sadli sme do — člnka (gondola). A dvaja plavci (gondolieri)   veslovali nás veľkému S podobným prieplavom medzi impozantnými,   prosto z vody vyrastenými palácmi, popod utešený, na jednej klenbe   stojaci most Ponte di Rialto do hostinca Grand Italia. Pred nami a za   nami knísalo sa viac člnkov toho a druhých všakových hostincov.   Atmosféra bez prachu, ale rybací zápach, pohodlné hučkanie,   melancholické volanie gondolierov, pľačkanie vesiel, vôbec nový,   cudzí zjav okolo tých predmetov myseľ citného človeka uvedie do   zvláštneho položenia. Treba to vidieť, opísať sa to nedá. Preto i   toľkí putujú sem na obdiv.
   </tei:p>
   <tei:p>
    A čo všetko sme mali ešte vidieť! Už tretí raz vždy po desaťročí   som navštívil Benátky#POZ#2;#I#Už tretí raz... som navštívil   Benátky#-I# Prvý raz tam bol r. 1856, druhý raz r. 1864, keď sa vydal   na cestu 17. 3. a vrátil sa 26. 4. Tretí raz bol so ženou a dcérou   Mariškou. Pohli sa 13. 8. a vrátili sa v polovici septembra 1887.   (Všetko údaje vo Vlastnom životopise.)#-POZ#, ale bohzná, tak som tú   vážnu matrónu obdivoval ako i prvý raz. Minulá sláva toho mesta,   akoby sa smrteľník bál, že sa do mora zanorí, púta jeho zmysly,   vzbudzuje jeho pozornosť.
   </tei:p>
   <tei:p>
    Pretože v celých Benátkach vozov, a teda ani záprahu niet, konajú   službu člnky, a preto sme tie hýbadlá stretávali celou cestou, ako   hore-dolu behali. Na rohu ulice, to jest kanálu, aby nebúšili jeden   do druhého, zavolá gondolier „ajé!” a stojí a druhý vykarujúc mu   odpovie slovami, čiže melancholickými zvukmi.
   </tei:p>
   <tei:p>
    Okrem Canala Grande majú Benátky, ktoré stoja na miliónoch kolov,   do spodku lagún vbitých, a na 70 — 80 ostrovkoch, asi 400 menších   kanálov a 450 mostov. Medzi mostmi vyníma sa rozmermi most Ponte di   Rialto, tak ako Canal Grande medzi druhými kanálmi. Opustiac Canal   Grande pri Rio di St. Lucca cez Rio Barcaroli, zastali sme pri   kamenných schodoch, kde nás i s batožinou vysypali von. V predsieni   hemžilo sa služobníctvo hostinca „Grand Italia”, lebo v ňom sme boli;   keď jeden bruchatý, hlavný hostinský z polhárkového fermanu vyčítal   číslo izby, pobrali nám veci a nás schodmi hore, schodmi dolu,   chodiac naľavo, pravo, rovno, krivo, vodili priam ako v podzemných   väzeniach potti#POZ#3;#I#V podzemných väzeniach potti#-I# - (tal.)   chodieb#-POZ# dóžovho paláca; ked sme došli na našu chyžku, počala sa   nám už hlava krútiť. Uveríte, že tomu tak, keď vám poviem, že pán   Bauer; rodený Viedenčan — teraz grand Talian — prikúpil ku svojmu   povestnému hotelu (Hotel Bauer) jedenásť väčších-menších domov. Bolo   nám strach vyjsť z izby, že tri dni budeme habkať po chodbách, kým sa   dostaneme do dákeho — kanálu. Sám jeden bez nitky by sa nebol pustil,   ináč by sa bol naplakal po ambitoch za týždeň. Vskutku nám povedala   obsluha, ktorá strážila kľúče asi 56 — 60 izieb v príslušnom   pitvorku, že jeden pán, obývajúci susednú izbu za osem dní, bez   pomoci nevedel potrafiť na ulicu. Výhľad našej ináč čistotnej chyže   bol na starý susedný múr, čo stál tak blízo pri našich oknách, že ak   by bol hlavu strmo von oknom vystrčil, bol by susedovi čelom stenu   prebil. No ale však našou úlohou nebolo v izbe vysedúvať.
   </tei:p>
   <tei:p>
    Chytro sme sa teda pristrojili a dali sme sa vyviesť von. Grand   Italia má asi päťsto bytov. Má bibliotéku, konverzačný salón, biliard   atď. Skvelá jedáleň bola nádherne pokrytá. Boli by sme si i my sadli   k obecnému (table d’hôtel#POZ#4;#I#Table d’hôte#-I# - (franc.)   spoločný obed v hostinci#-POZ#) obedu, ale ten mal byť len o šiestej   večer, a my lační pobrali sme sa teda do druhej otvorenej jedálne,   kde sa obeduje veselšie, hoc menej aristokraticky a bez zaviazanosti.   Obeduje sa vo troje: v priestore cele otvorenom, polootvorenom a v   izbe. Mnoho tu hostí, najviac cudzích, a medzi nimi umelcov, maliarov   a rezbárov, ktorých ako takých či nápadný zovňajšok či rozhovor   dokazuje.
   </tei:p>
   <tei:p>
    Po obede šli sme na nevyrovnane pekné a zaujímavé námestie   St. Marco.
   </tei:p>
   <tei:p>
    Námestie to nie je podľa našich všeobecných pochopov, lebo tam   nevidieť ani koňa, ani voza, ani žiadneho zvera okrem človeka, psa a   nesčíselných holubov. Dlhé je 175 m, široké 56 — 82. Vykladané je   trachytom a mramorom, čo v istej diaľke, napríklad ak to človek ráno,   keď málo ľudu sa prechodí, obzerá, dobre sa vyníma a podobá sa   obrovskému čalúnu. Toto námestie, podlhovastý štvorhran, lemované je   z troch strán palácmi Procuratie Vecchie. Tieto mnohé paláce, bývania   niekdajších prednejších republikánskych aristokratov, sú vlastne   jedným palácom, lebo celé tri rady nerozoznávajú sa vonku ničím jeden   od druhého a stoja spojené bez pretrhnutia. Pochodia zväčša z XV.   storočia. Spodkom okolo tiahnu sa arkády, ktoré pár stupkami vyššie   sú od námestia nesené rovnakými stĺpmi. Pod arkádami sú elegantné   sklepy, zväčša zlatníci a kaviarne. Štvrtá časť Piazze končí sa   chrámom sv. Marka a Piazzetta zadným krídlom Palazza Ducale. Zľava je   Orologio, priechod na Mercerie. Piazzettou beží časť ohromného   prelomeného palácového límca k prístavu Canala Grande, a v tom   oddiele je Zeccha, to jest peňažnica (mincovňa). Pred čeľusťou Chiesa   di San Marco stoja vysoké cédrové žŕdky, kde viali republikánske   vlajky. Na Piazza di San Marco stojí ešte štvoruhlastá vysoká veža,   pod ňou a o ňu opretá malá mramorová logetta. O tejto sa zmienim   pozdejšie.
   </tei:p>
   <tei:p>
    Keď kráčaš obrátený tvárou proti chrámu sv. Marka a zvrtneš sa pri   veži Campanilla pod rovným uhlom napravo, máš pred sebou Piazzettu,   vlastne pokračovanie Piazza di San Marco, pravo vbok k brehu Canala   Grande. Keď tu medzi Zecchou sprava a Palazzou Ducale poberáš sa k   moru, príduc k brehu, k širokým k prístavu vedúcim schodom, pred   čelom svetoznámeho Palazza Ducale na východ ťahá sa dlhý breh Riva   degli Schiavoni (slaviansky), a ty stojíš medzi dvoma stĺpmi. Na   ľavom stĺpe vysoko hore stojí lev sv. Marka (erb slobodnej benátskej   obce), na druhom stĺpe oproti stojí sv. Teodor.
   </tei:p>
   <tei:p>
    Tieto nápadné stĺpy sú z mramoru; doniesol ich duca (knieža)   Domenico Michieli, vracajúc sa zo Svätej zeme, ako víťaznú korisť z   ostrova Naxos r. 1127. Boli určené do chrámu sv. Marka, ale tým   Benátčania tak boli zaneprázdnení, že na stĺpy — pozabudli! A tie   zabudnuté ostali na Piazzette päťdesiat rokov v odpočinku. Keď si už   dobre oddýchli, pribral sa a postavil ich hore koncom, hoci to v   nedostatku vtedajšej mechaniky dosť tvrdo išlo, staviteľ Niccolo il   Barattieri. Capitole im postavil preto, aby nemokli. Za vystavanie   stĺpov pán Niccolo nežiadal peniaze, ale inšiu odmenu. Vtedy boli v   Benátkach, tak ako teraz u nás, hazardné hry zakázané, on teda   vypýtal si od dóžu povolenie vystavať medzi tými stĺpmi pre seba a   potomkov herňu. Bolo to síce proti vôli kniežaťa, ale chcejúc zadržať   dané slovo, povolil, a šantalkovalo#POZ#5;#I#šantalkovalo#-I# -   hazardne hralo#-POZ# sa tam za štyristo rokov pre majiteľa a jeho   potomkov s očakávaným dobrým výsledkom.
   </tei:p>
   <tei:p>
    Pozdejšie, ale v rozličných dobách, vystavali na červený stĺp   sochu sv. Teodora, na sivý leva sv. Marka so sv. evanjeliom v   dlabách. Pod kniežaťom Andreom Grittim#POZ#6;#I#Andrea Gritti#-I# -   bol veliteľom benátskeho vojska a v r. 1523-1538 dóžom#-POZ# boli   medzi týmito stĺpmi odpravovaní zločinci, čím aristokratickí hráči sa   úplne odpudili z tohoto miesta, pretože to miesto stalo sa   nečestným.
   </tei:p>
   <tei:p>
    Podľa povesti republika v nedostatku zločinov dávala na tom mieste   zavesiť na prestrašenie ľudu mŕtvoly neznámych ľudí na znak toho, že   právomocnosť prísne bdie. Čo ale, pravdaže, potrebuje potvrdenie.
   </tei:p>
   <tei:p>
    Popri Torre dell Crologio išli sme do Mercerií. Je to vlastne   trhovište s tesnými uličkami, kde v sklepoch i vo dne, nech je kus   zamračená obloha, musia horieť svetlá. Domy sú vysoké z oboch strán,   ulice tesné a veľmi preplnené prechádzajúcim sa obecenstvom. Spodky   domov sú preplnené sklepmi, kde človek, hoc i nič nekúpi, zabaví sa a   nájde všeličoho dosť. Keď ideš dačo kúpiť, zvlášť cudzí človek, musíš   sa mať na pozore, lebo solídnosť predavačov je nie nepochybná, a keď   príde na jednanie, uspokojíš ho aj tretinou opovedanej ceny.
   </tei:p>
   <tei:p>
    Čas sme dobre použili a putovali sme bez prestávky, obzerajúc   všetko, čo sa obzerať dalo, bez ustáleného na tento deň programu.   Vydýchnutie záležalo v tom, že sme smädní veľkú žízeň hasili lacným   sladoľadom alebo limonádou. Vodu, tak aká je, piť nemožno, tú lebo z   pevniny dovážajú, alebo v cisternách lapenú filtrujú; ale je teplá,   mäkká. Pije sa s kus ľadom, ktorý ti sklepník vloží do pohára.
   </tei:p>
   <tei:p>
    Ale najkrajší pôžitok je večer. Tisíce svetiel v nádherných   sklepoch pod arkádami sa odráža a množí v blyštiacich nepočetných   zlatníckych pokladoch, k tomu veľké plynové lampy na arkádových   pilieroch. To spolu tvorilo báječné svetlo. Nebo bolo jasné, tiché a   mesiac sa ligotal, akoby ho bol kriedou alebo škripom vyleštil.   Benátsky pekný svet, ktorý vo dne doma čuší, večer elegantne   pristrojení valí sa pod arkády a na námestie. Všetko plno, všetko sa   hýbe. Pred kaviarňami, von až takmer doprostred námestia, vyložené sú   stolíky a stolce, kde sa ľud hostí; naprostred námestia hrá vojenská   hudba. Čeľusť velebného, prísno-krásneho chrámu sv. Marka útlo   osvietená hľadí na meniace sa, od stá rokov prichodiace a odchodiace   národy; pred Piazzettou čľapkajúce vlny Canala Grande, postriebrené   mesiacom driapu sa raz hore schodmi, raz zase utekajú nazad. To je   ten obraz: „Jeden večer v Benátkach” — a takých večerov chválabohu,   zažili sme viac.
   </tei:p>
   <tei:p>
    Keď sa hráva v divadlách — v horúcich obdobiach roku nehrávajú —   večer o deviatej idú Benátčania do divadla a okolo polnoci domov.
   </tei:p>
   <tei:p>
    Verejný život Benátčanov odbýva sa večernou dobou, a to na námestí   sv. Marka, ozaj skvelým spôsobom. A kto takéto večierky zažil, ten na   ne istotne nikdy nezabudne.
   </tei:p>
   <tei:p>
    Keď sme napásli uši, oči — len nos nie, lebo lagúny smrdia — keď   sme občerstvili žalúdok, uspokojili ducha, vrátili sme sa po odchode   hudby i my na odpočinok. Za nami ešte dosť tam ostalo obecenstva.   Však sa to tam dobre vysedúva, keď morský vetrík chladí; sedelo by sa   tam trebárs do rána, čo, pravda, mnohý básnik, maliar a zaľúbenec   istotne i urobí. Mnohí páni, menovite cudzinci, líhajú večer do   gondolí (člnkov) a gondolieri šúchajú ich celú noc po kanáloch medzi   starožitnými tajuplnými palácmi. Ráno, keď začne svitať, poberajú sa   domov. Ráno pred východom slnka býva najchladnejšie, vtedy omdleté   telo obživne a sa zotavuje.
   </tei:p>
   <tei:p>
    Keď sme prišli na hospodu, bolo nám ako v pekárskej peci. Cez deň   boli síce obločnice — ako to v Talianskej obyčajne v lete býva —   zatvorené a na noc otvorené, ale čože, keď steny boli horúce. Na   širokej, dlhej, pohodlnej posteli talianskej človek takmer nezakrytý   rozvalený ležíš a pot crká ti vodoskokmi z rozmoknutej kože. Ba čo   viac, následkom potenia sa dostali sme po celom tele, ale najviac po   prsiach, červený svrbľavý výsyp, takzvaný kalori. Je on nepríjemný   síce, ale povedajú, že slúži na zdravie, a to možno, lebo pozdejšie,   keď sme prišli medzi taurských velikánov, kde je temperatúra značne   nižšia a kde sa kalori stratil, cítili sme sa veľmi dobre a boli sme   zdraví.
   </tei:p>
   <tei:p>
    Druhý deň ráno sme vstali okolo šiestej. Voda na umývanie bola nám   teplá, akoby ju bol hrial. Šli sme raňajkovať na námestie, kde bolo   príjemne chladno. Ešte v hostinci sme si najali vodiča menom Olivier   Ferrari. Zjednali sme sa s ním denne — za tri osoby — 18 frankov, čo   je nie veľa, keď pomyslíme, že všetky diškrécie a gondoly on platí,   čo je veľmi pohodlné, lebo sa človek o to ďalej starať nemusí.
   </tei:p>
   <tei:p>
    Pri raňajkách nás obklopil kŕdeľ sivých holubov, všetko   jednofarebných. Tieto holuby bývajú kŕmené na útraty republiky v   jednom uhle na prvom poschodí v obloku o druhej popoludní. Sú podobné   husiam rímskeho Kapitolia a voľakedajším kremnickým pávom. V Ríme už   husi pojedli a v Kremnici miesto pávov do módy prišli krivonosy, len   Benátky zachovali svoju dávnu obyčaj.
   </tei:p>
   <tei:p>
    Táto čudná obyčaj má podľa povesti svoj základ v tom historickom   deji, že keď admirál Dandolo v XIII. storočí obliehal   Candiu#POZ#7;#I#Candiu#-I# - Krétu#-POZ#, bol z ostrova o   nepriateľových úmysloch upovedomený listom, ktorý mu doniesol holub.   Na to Candia padla a túto zvesť poslal Dandolo Benátčanom zase skrz   holuba, listonoša. Títo, teraz, pravda, už zo služby vypadnutí   poštárikovia ničomne vysedúvajú v dlhých radoch na kamenorezbách   velebného chrámu sv. Marka alebo sa točia medzi pocestnými na   Markusovom námestí.
   </tei:p>
   <tei:p>
    No ale dosť o holuboch. Po raňajkách vstúpili sme z Piazzetty do   člnka. Gondoly (člnky) podľa starej obyčaje sú čierne, rovnaké.   Prostriedok, kde sedia pasažieri, je pokrytý čiernou látkou v podobe   pol suda. Sedliská sú nízke, ale sa v nich a v chládku dobre sedí;   gondolieri, jeden spredu, druhý zozadu, veslujú a kormidlujú. Za   časov staršej republiky začala sa v držaní gondol vyvinovať veľká   nádhera, vláda teda ustanovila jednoduchú čiernu ozdobu pre všetky   vrstvy. Teraz — pod talianskou vládou — už odstupujú i od farby, i od   formy a gondolieri, predtým bosí, v krátkych nohaviciach po kolená,   opásaní okolo pása červeným závojom, v košeli, na prsiach otvorenej,   a s červenou alebo čiernou čiapkou na hlave — starý malebný kroj už   začínajú opúšťať a odievajú sa krojom obyčajných brodárov.
   </tei:p>
   <tei:p>
    Sedeli sme teda v takej ešte pôvodnej loďke, vyzerajúc bočnými   oblokmi na predmety, všetko to nanajvýš interesantné.
   </tei:p>
   <tei:p>
    Viezli sme sa popri veľkej bielo-červenej anglickej lodi, ktorá   prišla z Východnej Indie a mala ta zase odplaviť. Jej výsluha bola   napospol z černochov záležajúca. Čierne tváre a bielo-červeno-modré   živé farby odevu sa nápadne odrážali, lodný kuchár bol celý v bielom   rúchu a z istej látky vyzeral ako straka. Mužstvo drhlilo, mastilo a   leštilo loď; mastili kolesá do cesty.
   </tei:p>
   <tei:p>
    Ledva sme tú spustili z očí, stretli sme bagger-loď, poberajúcu sa   s nákladom von do šíreho mora. Bagrová loď vyberá strojom podobným   ružencu múľ z kanálov, ten múľ kydá do bočných bárok a keď sú plné,   vezme ich pod pazuchy a ide von do mora, tam výkaly bárky vypustia   von a poď zase nazad do roboty. Tieto výkaly slúžili by nám dobre do   poľa, ale tam ho niet, nuž to púšťajú do hlbín tajného mora.
   </tei:p>
   <tei:p>
    Parníky, loďky, člnky behali okolo nás krížom-krážom.
   </tei:p>
   <tei:p>
    Preplaviac Canal Grande, stavili sme sa pri voľnom, širokom, pekne   dláždenom námestí a pred nami stojí na schodoch povýšený jeden z   najkrajších chrámov Chiesa St. Maria delia Salute#POZ#8;#i#Chiesa St.   Maria delia Salute#-I# - (tal.) kostol Panny Márie Spásnej#-POZ#.   Hrdo sa vznášajú jeho sudom podobné dutiny. — Tento chrám vystavaný   je na l 200 000 do mora vbitých drevených pilieroch.
   </tei:p>
  </tei:body>
 </tei:text>
</tei:TEI>
