<?xml version="1.0" encoding="utf-8"?>
<tei:TEI xml:id="slk1969488" xml:lang="slk" xmlns="http://www.tei-c.org/ns/1.0" xmlns:eltec="http://distantreading.net/eltec/ns" xmlns:tei="http://www.tei-c.org/ns/1.0">
 <tei:teiHeader>
  <tei:fileDesc>
   <tei:titleStmt>
    <tei:title>
     Lipovianska maša : ELTeC edícia
    </tei:title>
    <tei:author ref="viaf:49245103">
     Zechenter-Laskomerský, GustávKazimír (1824 - 1908)
    </tei:author>
    <tei:respStmt>
     <tei:resp>
      editor
     </tei:resp>
     <tei:name>
      Marek Vician
     </tei:name>
    </tei:respStmt>
   </tei:titleStmt>
   <tei:extent>
    <tei:measure unit="words">
     14233
    </tei:measure>
   </tei:extent>
   <tei:publicationStmt>
    <tei:p/>
   </tei:publicationStmt>
   <tei:sourceDesc>
    <tei:bibl type="printSource">
     <tei:author>
      Zechenter-Laskomerský, Gustáv Kazimír
     </tei:author>
     <tei:title>
      Lipovianska maša
     </tei:title>
     <tei:pubPlace>
      Bratislava
     </tei:pubPlace>
     <tei:publisher>
      Tatran
     </tei:publisher>
     <tei:date>
      1969
     </tei:date>
    </tei:bibl>
    <tei:bibl type="firstEdition">
     <tei:author>
      Zechenter-Laskomerský, Gustáv Kazimír
     </tei:author>
     <tei:title>
     </tei:title>
     <tei:pubPlace>
     </tei:pubPlace>
     <tei:publisher>
     </tei:publisher>
     <tei:date>
      1874
     </tei:date>
    </tei:bibl>
   </tei:sourceDesc>
  </tei:fileDesc>
  <tei:encodingDesc n="eltec-1">
   <tei:p/>
  </tei:encodingDesc>
  <tei:profileDesc xmlns:eltec="http://distantreading.net/eltec/ns">
   <tei:langUsage>
    <tei:language ident="slk"/>
   </tei:langUsage>
   <tei:textDesc>
    <eltec:authorGender key="M"/>
    <eltec:size key="short"/>
    <eltec:canonicity key="unspecified"/>
    <eltec:timeSlot key="T2"/>
   </tei:textDesc>
  </tei:profileDesc>
  <tei:revisionDesc>
   <tei:change when="2025-02-13">
    Initially created as an ELTeC file
   </tei:change>
  </tei:revisionDesc>
 </tei:teiHeader>
 <tei:text>
  <tei:front>
   <tei:div type="titlepage">
    <tei:head>
     Lipovianska maša
    </tei:head>
    <tei:head/>
   </tei:div>
  </tei:front>
  <tei:body>
   <tei:div type="chapter">
    <tei:head>
     1
    </tei:head>
    <tei:p>
     Časy sa menia a míňajú; s nimi sa meníme a pominieme i my.   Všeobecnou vzdelanosťou, železnicami a ďalekopisom tratí sa nám   minulosť chytro z očí a s ňou uháňajú pralesy, obyčaje a rýdzosť   národná. Ostatný ostrovid zastrelený bol v doline Kamenistej vyše   Hronca r. 1828. Mercúne#POZ#1;hvizdáky (svište)#-POZ# očividome   miznú, a prídu časy, keď medvede len na papieri ukazovať budú. Aby   sme zachovali pôvodný, prvotný ráz prírody, poľovnícke a iné s tým   spojené národné zvyky, zaumienili sme si túto rozprávku na svetlo   vydať.
    </tei:p>
    <tei:p>
     Príroda je tým, ktorí jej porozumejú, všade a vo všetkom krásna.   No krásy svoje vyvinuje inakšie na širokom, či už tichom, či víchrom   rozbúrenom mori, na amerických prériách#POZ#2; (z franc.), rozsiahle,   pozvoľna stúpajúce pastviská v miernom pásme Severnej Ameriky#-POZ#,   pampách#POZ#3;(špan.), na trávnatých jednotvárnych rovinách v   strednej Argentíne (Južná Amerika), s veľkými rozdielmi v teplote   počas roka#-POZ#, llánach#POZ#4;#I#Llános#-I# - (špan.) rozsiahle   trávnaté roviny v Južnej Amerike#-POZ#, inakšie na afrických   savanách#POZ#5;(špan.), ploché trávnaté kraje, na niektorých miestach   so stromami, v tropických častiach Afriky#-POZ# a ruských   stepiach#POZ#6;(z rus.), plochý, mierne zvlnený, málo - pre suchotu   len na jar a v jeseň - trávou zarastený kraj#-POZ#, a inakšie vo   vrchovatých, romantických krajoch Švajčiarska. Rozličným ruchom odená   príroda púta všade našu myseľ. Utešené kraje Tirolska a Švajčiarska   sú známe svetu, či už z videnia, či už z opisov a sčiastky i z maľby.   Naše ako idylické, tak i romantické podtatranské kraje ukrytú držia   ostýchavo svoju panenskú krásu pred okuliarmi zvedavého sveta.
    </tei:p>
    <tei:p>
     Sú to krajobrazmi a krajopismi ešte málo odhalené poklady. No   myslím, že tomu bezočivé železnice koniec urobia, preboriac sa už až   do srdca prekvapených hôľ.
    </tei:p>
    <tei:p>
     Taký jeden idylický i romantický pekný kraj predstavovalo i to   miesto, ktorého dej tu opisovať hodláme; obec železného priemyslu —   Lipovianska maša.
    </tei:p>
    <tei:p>
     Vo Zvolenskej stolici, hneď poniže, ako sa Čierny Hronec s Hronom   mieša, otvára sa zľava dlhá dolina. Úzka, skalnatá cesta vedie hore   tou dolinou popri šumiacej Bystrej a vysokých, sosnami a machom   porastených zápoliach, popri šuchotajúcich pílach a troskových, tvrdo   zarastajúcich hálniskách — do mašiarskej osady Lipová. Keď putuje   človek takto asi tri hodiny pri poskakujúcej, podľa mena í vskutku   Bystrej, nevidí inakšie ako nebo nad sebou a strmiace vápeniny s   červenohaluzími sosnami, smutnými brezami a celé kožuchy žlto   kvitnúcej slamenej ruže (Sedum acre) a drapľavého bodliaka, nazvaného   štrbák vlnohlavý (Cirsium eriophorum). Keď toto pútnikove oči takmer   zunovali, otvorí sa zrazu dolinka v podobe kotlinovej.
    </tei:p>
    <tei:p>
     V pozadí tej kotlinky vypína sa ešte i v pozdnom lete   zduliskami#POZ#7;sú to záveje, prázdne priestory pod snehom#-POZ#   pretiahnutým snehom pokrytý chlm Ďumbiera.
    </tei:p>
    <tei:p>
     Ostrý zrak pozorovať môže pod snehovou čiarou v kosodrevine biele,   meniace a hemžiace sa bodky; sú to v bujnej tráve pasúce sa voly.   Bližšie k obci stoja zväčša smrekmi a jedľami husto pokryté hory.   Duby tu nerastú. Roztratene čnejú, líšiac sa veselšou zelenou farbou,   buky, javory, jasene, bresty, brezy, skoruchy#POZ#8;čiže oskoruše   (jarabiny)#-POZ# a iné listnaté stromy.
    </tei:p>
    <tei:p>
     Lipovianske biele domy roztratené javia sa po stranách medzi   záhradkami, otočené čiernym lesom. Obývané sú mašiarmi, baníkmi,   uhliarmi, rubármi. Vprostred obce stojí čierna maša#POZ#9;(z nem.),   huta, vysoká pec#-POZ#, zdola nej bývanie majetníkovo a úradnícky dom   predstaveného maše.
    </tei:p>
    <tei:p>
     Úbočinami Ďumbiera vykrúcajú sa chlpy šedej hmly a už sa snehový   chlm vo večernej žiare pýriť začína. Kým to dolu v tvári ohromných   hôľ štebotavý maličký cvrček svoju nôtu hudie, hlavou pyšne   holengajúc, napasené kravy vracajú sa odmeraným krokom domov pri   harmonickom cvengote zvoncov.
    </tei:p>
    <tei:p>
     Sú to znaky blízkeho súmraku.
    </tei:p>
    <tei:p>
     Strážnik práve šiestu odzvonil na malej, na náprotivnom kopci   stojacej kaplnke a ledva v tichej dolinke odznelo ostatné útle znenie   zvončeka, práve ako keď sa dušička z mladuškého tela vysťahuje,   rozľahol sa vysoký hlas, vylúdený cvendžavým úderom kladiva o   liatinovú tľapku#POZ#10;dosku#-POZ#; týmto úderom robotník tamhore na   kychte dáva hlasité znaky o koľkosti výsypov do ohnivej pece, ako i   čas púšťania surového ohnivotekutého železa. Stroj zdýmal, mechy   fučali, kalapódie — čiže drevené, povrchne remeňom obtiahnuté   pantofle topiarov, obskakujúcich okolo pece po troskách — škvrčali, a   čochvíľa po preborení pecových pŕs puckou a týkou ohnivá tekutá   surovina sviežim červeno-žltým prúdom hadila sa do priestranných   foriem, „husi” nazvaných, ožarujúc čierne postavy a vypotené tváre   mašiarov, osvetliac okolité predmety a pritom frfotajúc a   iskriac.
    </tei:p>
    <tei:p>
     „Bim!” zaznelo na kychte.
    </tei:p>
    <tei:p>
     Nastala nová šichta.
    </tei:p>
    <tei:p>
     Keď už „husi” tuhnúť a černieť začali, robotníci, vymenení novými,   poberajú sa domov. Príchodzí robotníci medzitým odvláčajú na hákoch   trosky a prchký plameň pred čeľustím pece zahadzujú uhliarskym   prachom. Týmto nad hlavami vysoko pod krovom — kychtári. Jedni rúcajú   na železných vozíkoch rudu a uhlie do plamenného priepadliska, iní   však hľadiac von oknom na široké námestie, pokojne bielia a na   hŕbočku ukladajú znamenité, na kychte pečené zemiaky, hotoví vrhnúť   ich pri lahodnom rozhovore do vlastnej svojej kychty. Ponad to všetko   vznáša sa z vysokého komína v kučeravých kotúčoch dlhý pás kovového   dymu a zvláštneho pachu oproti zelenému lesu.
    </tei:p>
    <tei:p>
     Pred zaprášenou a fučiacou mašou, pod košatou lipou, na troskách,   porastených živým zeleným trávnikom a na uhliarskom prachu,   využívajúc sviatočný večer a peknú chvíľu, zháňa sa veselá   lipovianska chasa.
    </tei:p>
    <tei:p>
     Hrajú sa rozličné národné hry, ktorých tu mnoho znali, a čo   neznali, poučil ich národný „Sokol”#POZ#11;Boli dva zábavnopoučné   časopisy toho mena. Prvý vydával Pavel Dobšinský v Banskej   Štiavnici(1860-1861), druhý Viliam Paulíny-Tóth najprv v Budíne a   potom v Skalici (1862-1869)#-POZ#, ktorého tu pričinením sa nášho   hrdinu Janka pilne čítali.
    </tei:p>
    <tei:p>
     Bolaže to pekná omladina!
    </tei:p>
    <tei:p>
     Šuhajci sú bujní, vzrastení ako jedle a silní ako buci; dievčence   pekné ako ruže. Prirodzená nenútenosť, pôvabnosť, pestrá národná   slovenská mládež, k tomu utešené romantické okolie sťa by rámec; ozaj   hodný to obraz, aby ho zvelebil majstrovský štetec.
    </tei:p>
    <tei:p>
     Spomedzi všetkých krásou vynikal jeden pár: Anička, totižto vnučka   majiteľa maše, pána Dymáka, a Janko Dubec, pre krutkavé vlasy   všeobecne nazvaný „Kučeravým”. Tamtá je vysoká, a predsa plných   ťahov, štíhla beluša. Vlasy žlté, vo dvoch hrubých povesnách   poviazané, vlnili sa jej dolu chrbtom. Biele vysoké čelo, modré   podlhovastéo krojené oči, nos rovný, jahodové, ako peniažtek malé   ústa, líca ako jablko; zuby biele ako sneh tam na chlme. Pri každom   prívetivom úsmeve otvárali sa jej jamôčky v lícach, ach!... hotový   hrob nešťastným mládeneckým srdciam. A jej hlas znel tak ľúbezne ako   ten večerný zvonček v čas jasného blankytu. I starší, keď na tú milú   vílu pozreli, cítili v sebe veselšie žilky zahrávať, nuž akože by   mladí nie!
    </tei:p>
    <tei:p>
     Janko, asi dvadsaťpäťročný šuhaj, bol hrdej, vysokej postavy. Údy   mal súmerne svalovité, vlasy kučeravé, čierne, tej farby fúzy, čierne   zdravé oči, útlo nakrivený nos. Jeho šija bola vystretá, krok ľahký.   Výraz pokojnej tváre je dobrotivý, ale pri najmenšom stiahnutí   hustých obŕv pozorovať blesk ráznej odhodlanosti. Kto videl Bohúňovho   „Hájnika spod Oravského zámku”#POZ#12;Peter Bohúň (1822-1879),   slovenský maliar-portrétista. Jeho obrázky slovenských krojov a   ľudových typov vyšli r. 1847 v Prahe. Jedným z nich je aj obraz   hájnika spod Oravského zámku, ktorý tu Zechenter spomína#-POZ#, ten   si môže Janka ľahko predstaviť. Dosť na tom, náš Janko bol taký   švárny chlap, že sa mu veru dievčatá netrúfali hlbšie do očí nazrieť   pre nebezpečenstvo popálenia; lebo kde sa jeho plamenný zrak na dno   duše predral, tam to tlelo ako práchno pod kresivom, akže práve   nevybúšilo ako iskra v pušnom prachu. Malebný národný kroj dovŕšil   lepotu#POZ#13;(z chorv.), krásu#-POZ# tohoto slovenského   mládenca.
    </tei:p>
    <tei:p>
     Dobré bez zlého, pekné bez špatného, veľké i bez malého, svetlé   bez tmavého byť nemôže; odpor v prírode je potrebný, aby tak pochop   jeden popri druhom lepšie mohol vynikať. A tak, hľa,i v tejto   skromnej spoločnosti nachodil sa do očí bijúci kontrast.
    </tei:p>
    <tei:p>
     I postavou, i krojom, rázom, a tvárou rôznil sa od ostatných   uhľomerač u majiteľa maše „totumfac”#POZ#14;(lat.) pravá ruka#-POZ# —   Ravasy#POZ#15;(z maď. ravasz), prefíkaný, úlisný. Priezvisko   vystihuje túto negatívnu postavu#-POZ#: Jeho chudé telo pokrýval dlhý   šnurovaný čierny kabát. Vysoké čižmy, do čižiem nohavice, na hlave   nízky klobúk s nahor vysúkanou strechou — sú jeho oblekom. Jeho tvár   je žltopočernastá, oči malé, čierne, škuľavé, noštek krátky a tlstý,   s veľkými, hore vystrčenými dierkami. Fúzy riedke a úzke, akoby bičom   plesol; ústa veľké, zuby štrbavé, čierne. Nie je tomu vždy tak, žeby   tvár bola odznakom duše, ale tu sa to zhodlo úplne navlas.
    </tei:p>
    <tei:p>
     Hemžilo sa to veselo ako tie vodné pavúky na tichej studničke pod   šedivou jelšou, križujúc sa o závod jedno cez druhé. Aj ten   najpovrchnejší pozorovateľ pri prvom pohľade na toto divadlo mohol   badať, že veru príťažnosť istých osôb k istým osobám je väčšia ako ku   iným; že sa isté páry očí vše hľadajú a nájdu. Mohol vidieť, ako sa   pri hrách „Lokeš, čo chceš?“, „Jastrab a holub”, „Vlk a baran” Anička   veru len usiluje dostať pod ochranné krídla šumného Janka; a on zase,   keď bolo treba lapať, naháňať alebo vyzvŕtať, len zase zapáral za   Aničkou.
    </tei:p>
    <tei:p>
     Druhý, čo sa za Aničkou, ba s väčšou náruživosťou — hoci s menším   prospechom — namáhal, bol Ravasy.
    </tei:p>
    <tei:p>
     Zháňal sa, behal, aby ju ulovil, no ona sa mu tak hybko a obratne   vedela vymyknúť, a ešte šikovnejšie — a či vypočtovanou náhodou do   otvoreného náručia Jankovho vbehnúť, že Ravasy vypotený, unavený,   nikdy nemohol dôjsť cieľa a miesto toho získal hlasitý smiech   samopašnej chasy, odrážaný susedným lesom pri   akompanírovaní#POZ#16;(z franc.), sprevádzaní#-POZ# kychtárov,   bieliacich zemiaky. Bol by pukol od zlosti, ale bol prisuchý na to,   bol by zubami škrípal, ale nemal čím.
    </tei:p>
    <tei:p>
     Jano Pobožný, hlásnik s mercúnovou čiapkou na šedivej, uhliarskym   prachom zapadnutej hlave, s remennou zásterou pred sebou, s ťažkými   kalapódiami na nohách, sedí pred mašou, široko rozložený na   lavici.
    </tei:p>
    <tei:p>
     Maco Otčenáš, topiar, nakrájal tuhý, tam kdesi pod Havránkou v   lese na štieti ukradomky pestovaný tabak na lopatu, upražil ho kus na   troskách, natlačil do mechúra a zapchal za zásterovú pracku.   Pridružil sa k hlásnikovi a ponúkol i tohoto svojím vzácnym, tuho   páchnucim výrobkom.
    </tei:p>
    <tei:p>
     Pobožný vytiahne fajku spoza partice mercúnovej čiapky a podá   topiarovi.
    </tei:p>
    <tei:p>
     Otčenáš podanú fajku napchal, potom popľul si palec a ním vrch   dokonale vymastil, až konečne vošiel pod mašu, aby ju na ohnivej   troske pripiekol. Keď sa pariť začalo z cievky, podal ju hlásnikovi.   Hlásnik, vyfúknuc ostrú paru a pritisnúc prstom nebárs zapáchajúci   tabak, odcrkol flegmaticky slinu, založil nakríž ruky a také mohutné   chlpy púšťal ozávod so svojím druhom, akoby hen bol rošty pod rudou   podpálil.
    </tei:p>
    <tei:p>
     „A nože, no!” povie Pobožný, „nože, no!… Zo smiechu býva plač.   Meračova tvár sa mraští ako zlé v oblaku. To je človek ľstivý ako   líška a jedovatý ako had.”
    </tei:p>
    <tei:p>
     „No, však, ak je pravda, čo svet hovorí, nuž mu to už v krvi trčí;   lebo i jeho otec mal byť veľmi zlostným človekom.”
    </tei:p>
    <tei:p>
     „Ba musí tomu tak byť,” pokračuje Pobožný, „musel to byť opacha.   Raz, prosím vás, nocoval u mňa jeden, hen z Grlice#POZ#17; dedina v   Gemerskej (pri Ratkovej), kde bol v 60. rokoch 19. stor. železný   hámor#-POZ# pošlý potuláč-hámorník a ten mi vám rozprával, že vlastný   otec tohoto istého uhľomerača, človek surový, skrivodlivý a tiež   uhľomerač, čo robotníkov vše len utlačoval a trýznil, ukrutnou smrťou   zo sveta zišiel. Keď vraj raz na kychte robotníkov bez viny ohreblom   lomil a jednému chudákovi oko vybil, rozdráždení mašiari pochytili   milého chlapa a šmyk s ním do pece, do horúceho pekla ho hodili.”
    </tei:p>
    <tei:p>
     Otčenášom toto zatriaslo.
    </tei:p>
    <tei:p>
     „Huj, to krátka, ale, prisámjánu, hrozná smrť! Hm, ale liatina   iste sa lámala, lebo tá koštiale netrpí!”
    </tei:p>
    <tei:p>
     „Povedajú starí mašiari, že také železo, ktoré duša preletela,   býva nešťastné. Kôň ním podkovaný kope, takými nožmi sa kolú a   klincami šibenice zbíjajú. Šable,” hovorí, „majú byť znamenité. I   Jánošíkova valaška — veď viete, tá ,Valaška rúbaj´ a rúbala —   povedajú, že bola tiež z takého, ľa, železa.” Za tohto rozhovoru,   počas veselého zhonu mládeže pod košatou lipou začínal súmrak ľahkým   krokom rozťahovať nad tichým okolím svoju tmavú sieť. Snehové plachty   tam hore na Ďumbieri pýrili sa plamennou farbou na rozchodné   večierkom.
    </tei:p>
    <tei:p>
     Mládež točila sa ešte rezko.
    </tei:p>
    <tei:p>
     Ravasy, rozpálený Ankiným vzdorom, vše a vše usiloval sa jej   zmocniť. Po mnohom namáhaní podarilo sa mu to raz predsa.
    </tei:p>
    <tei:p>
     Chytil ju, objal a chcel ju bozkať; ona rozhnevaná odstrčí ho od   seba, len toľko, že sa na zem nezvalil. No, to ho len tým väčšmi   rozpálilo. I zoberúc všetky sily, rozbehne sa za ňou a už ju jednou   rukou popadne za dlhý vrkoč.
    </tei:p>
    <tei:p>
     Anička, sťa v úzkosti postavená splašená holubica pred krahulcom,   vbehne do otvoreného náručia Jankovho. Keď ju však i v tomto prístave   bezpečnosti Ravasy dotierave držal, a predsa pustiť nechcel, stisne   mu Janko železnou päsťou ruku, prsty spraštia i popustí. I zvrtne ho   tak silne, že sa uhľomerač, vzbúriac uhliarsky prach, na zem   prekotí.
    </tei:p>
    <tei:p>
     S Ravasym náhodou vypadne na zem i Jankov, cínom krásne vybíjaný a   jeho menom poznačený končiar.
    </tei:p>
    <tei:p>
     Nikým nepozorovaný, Ravasy strčí vypadnutý nôž rýchlo pod svoj   kabát.
    </tei:p>
    <tei:p>
     Nastal všeobecný smiech.
    </tei:p>
    <tei:p>
     Merač pozbiera sa a letí s nevýslovnou zúrivosťou proti   Jankovi.
    </tei:p>
    <tei:p>
     Kým sa Janko mohol i len spamätať, vylepil mu zaucho.
    </tei:p>
    <tei:p>
     No Janko sa uhne, úder mu len bok hlavy šúchol a klobúk mu na zem   zrazil.
    </tei:p>
    <tei:p>
     Jeden výkrik nevôle zo všetkých strán — a už sa šuhajci so   zdvihnutými päsťami hrnuli na nenávideného Ravasyho.
    </tei:p>
    <tei:p>
     Jankova tvár sa zarumenila.
    </tei:p>
    <tei:p>
     Jedným skokom pochytí o lipu opretú valašku, švihne ju v povetrí   ako archanjel Michal meč nad diablom a — beda meračovi!
    </tei:p>
    <tei:p>
     Spamätá sa i spustí blýskavú valašku pokojne dolu, chytí od zlosti   a strachu zmeraveného napádateľa za hrdlo, vyzdvihne a potriase, že   mu až koštiale hrkotali.
    </tei:p>
    <tei:p>
     Keď zbadal, že sa mu obojok z atily odpáral, strčil do diery   kabáta porisko valašky, a podnesúc ho k lipe, pri jasote rozbúrenej   chasy zavesil Ravasyho na odlomok trčiaceho konára.
    </tei:p>
    <tei:p>
     V tomto nepríjemnom položení trepotal Ravasy nohami, rukami,   zvíjal sa a hrešil, kým sa mu golier nepretrhol a on nespadol   dolu.
    </tei:p>
    <tei:p>
     Zaškrípal zubami, hroziac päsťou Jankovi.
    </tei:p>
    <tei:p>
     „Počkaj, ty pes, za to sa ti odslúžim!”
    </tei:p>
    <tei:p>
     I odbehol ako besný preč.
    </tei:p>
    <tei:p>
     Ihra sa skončila, mládež sa rozišla.
    </tei:p>
    <tei:p>
     „Hľa,” povie Pobožný, vytriasajúc dohorenú fajku, „či som   nepovedal, že sa to zle skončí? A nože, no, veru to nebude dobre.   Ravasy je pomstivý oplan!”
    </tei:p>
   </tei:div>
   <tei:div type="chapter">
    <tei:head>
     2
    </tei:head>
    <tei:p>
     Minulo niekoľko hodín po opísanej udalosti.
    </tei:p>
    <tei:p>
     Bledý mesiac tajným svojím bleskom osvetľuje krásny dedinský   obraz.
    </tei:p>
    <tei:p>
     Hlboký pokoj panuje široko-ďaleko a je len kedy-tedy prerušený   šplechotom štebotavého, chladného, iskriaceho potôčika a cengotom   meridzajúceho statku po maštaliach.
    </tei:p>
    <tei:p>
     Veľmi dojímavý to obraz!
    </tei:p>
    <tei:p>
     Dedinka v náručí velebnej prírody podobá sa ozaj dieťatku,   bývajúcemu pri prsiach starostlivej matičky. Príjemný zápach lipového   kvetu a rôznofarbistých fialiek niesol sa povetrím, aby už tak nielen   oči, uši, ale všetky čuvy boli milo dojaté, očarené.
    </tei:p>
    <tei:p>
     Predsa však v odpore s pokojom a krásou krajobrazu stojí   rozčúlenosť myslí tých osôb, ktoré sme pod lipou v ihre a v   náruživostiach poznali, bo tieto posledné idú za človekom i do tých   najodľahlejších pustatín.
    </tei:p>
    <tei:p>
     Janko kráča hore závozom ľahkým krokom na obľúbený kopec Malinec,   jemu po boku ide verný, vždy veselej mysle priateľ, bodrý šuhaj   Štefan Kolojovie.
    </tei:p>
    <tei:p>
     Rozhovor vedú živý, hlasom zavše temným, zavše povýšeným.
    </tei:p>
    <tei:p>
     Ich reč sa točí okolo Jankovej minulosti a osudov jeho lásky.
    </tei:p>
    <tei:p>
     Janko chodil s najlepším prospechom do škôl, oddal sa dušou vedám,   pestujúc nadovšetko prírodovedu. Otec umrel mu náhle. Bola to pre   nášho šuhaja strela z jasného neba. Nešťastná strata pretrhla i   pokračovanie vo vedách. Matka na obe oči temná, vlčou tmou porazená,   potrebovala podporu; a aby i majetok pilným otcom nadobudnutý na   mizinu nevyšiel, prinútený bol Janko školy zanechať a domov sa   navrátiť. Poklady školských vied i tu dobre zúrokoval, rozmnožiac   rozumným hospodárením dôchodky svojho majetku tak, že on i jeho   starká, chromá mať mohli pohodlne, keď i nie nádherne žiť. Poučovaním   prispel i obyvateľstvu či už dobrou radou, či príkladom a skutkom ku   hmotnému i mravnému dobrobytu. K tomu jeho vľúdnosť oproti každému,   jeho národný kroj a pekná, v každom ohľade bez škvrny postava získali   mu náklonnosť všetkého obyvateľstva. Výnimku v tom robili dve osoby,   a to pán Dymák a jeho uhľomerač Ravasy.
    </tei:p>
    <tei:p>
     Anička, pekná dušička — vnučka pána Dymákova — nesúhlasila v tomto   smere so svojím strýkom.
    </tei:p>
    <tei:p>
     Krásna, v peknom tele i peknou dušou obdarená sirota, už dávno   opanovala úplne do posledného kútika srdce Jankovo.
    </tei:p>
    <tei:p>
     Jej tŕnistý, ba nadmier odvislý stav roznietil hrdinské a básnické   srdce Jankovo.
    </tei:p>
    <tei:p>
     No i Anička jeho v srdiečku svojom nosila; i snila o ňom, ako v   noci, tak vo dne. Ach, vinula sa okolo neho ako ten nežný brečtan   okolo silného duba.
    </tei:p>
    <tei:p>
     Bola to láska obapolná, hlboká, láska v hlbinách duše zakorenená,   hotová i k tým najväčším obetiam.
    </tei:p>
    <tei:p>
     Nuž ale medzi zem a slnko vohnal sa čierny oblak, zatemnil svetlo,   aby nasledovala búrka.
    </tei:p>
    <tei:p>
     Ravasy zaľúbil sa do Aničky celým ohňom svojej náruživej povahy. A   keďže bol ľstivý, ihneď svojho soka na dne srdca Aničkinho spozoroval   a seba telesne a mravne s Jankom porovnávajúc, dobre videl a vedel,   že ho tak ľahko, a aspoň na dobrý spôsob odtiaľ nevytisne, umienil   si, že použije všetky prostriedky, čoby aké zlé boli, len si k cieľu   povedú.
    </tei:p>
    <tei:p>
     „Finis sanctificat media,” čiže cieľ posväcuje prostriedky,   pomyslel si, a „Aničku dostať” rozprášilo i poslednú váhavosť.
    </tei:p>
    <tei:p>
     Ravasy bol, ako to Pobožný pred mašou dobre uhádol, oplan, a to   oplan od rodu, a preto planstvo vyviesť mu ťažko nepadlo; ba tak sa   zdalo, že bez neho — čímsi vnútorne nútený — ani dobre žiť   nemohol.
    </tei:p>
    <tei:p>
     Keď svojimi fígľami, sladkým dvorením priazeň Ankinu zadovážiť si   nedoviedol, ba otobôž len väčšmi nenávideným sa stal, obrátil všetky   pletky a siete na ľahkoverného, vo svojich priemyselných   povinnostiach kus nedbanlivého predstaveného, pána Dymáka.
    </tei:p>
    <tei:p>
     Mal on svojho pána, ako sa hovorí, úplne vo vačku. Bez jeho rady   nerobil nič; on mal ruky vo všetkom. Čo pri maši chcel vykonať, tomu   istotne pán Dymák prisvedčil. Nadužijúc túto dôveru, vyhovel svojej   pomste na robotníkoch. Kto si z nich prevrhol hrnček u pána   všemohúceho uhlomerača, ten sa istotne pozbavil priazne i u Dymáka a   prepadol osudu. Účty viedol on, kľúče od pokladnice zväčša u neho   bývali v opatere. Slovom úlisný chlapík, hoci mu od srdca nikdy nebol   naklonený, stal sa predsa nevyhnutným „totumfac” Dymákovým.
    </tei:p>
    <tei:p>
     Na poľahodu vyvedenia jeho nekalých zámerov prispelo Ravasymu i   to, že pán Dymák, ačkoľvek od prírody dobrým srdcom vystrojený,   predsa predpojatosťou oproti iným národnostiam zachvátený, stáleho vo   svojom svätom presvedčení Slováka nenávidel, akoby Slovák tú istú   vlasť milovať nemohol, alebo ani práva nemal, aby s vlastimilstvom i   lásku k svojej národnosti mohol spájať. Slovom, napáchnutý bol tou   tak obyčajnou, ako nepravou zásadou, že v národnostnom ohľade Slovák   len iného milovať má, seba samého nie. V očiach Jankových bol Dymák   potlačovateľom Slovákov, „maďarón”, ale v očiach Dymákových bol Janko   nebezpečným „panslávom”. Sú to dve tak rozličné mienky, ako oheň a   voda, sever a juh, a skorej sa Bystrá hore na Ďumbier, na svoje strmé   žriedlo vráti, ako by sa tieto protichodné mienky v súhlas mohli   uviesť. Veď sme toho zakúsili dosť a ešte i zakusujeme!
    </tei:p>
    <tei:p>
     Najhoršia pre Janka bola tá okolnosť, že roku 1848 ako dobrovoľník   chytil sa zbrane.
    </tei:p>
    <tei:p>
     Ravasy, tieto okolnosti použijúc, huckaním, podpaľovaním zrodenú   nevôľu Dymákovu oproti Jankovi vedel roznietiť v opravdivú   nenávisť.
    </tei:p>
    <tei:p>
     Hoci Janko cítil, najmenej rečeno, chladné chovanie sa pána   Dymákovo oproti sebe, predsa túžiac za uskutočnením svojho šťastia a   chtiac ukončiť neistotu, chytil a odvážil sa k odhodlanému, čo i   menej šťastlivému kroku.
    </tei:p>
    <tei:p>
     S mocne bijúcim srdcom predstúpil Janko pred pána maše, strýka   Aničkinho.
    </tei:p>
    <tei:p>
     Osud celej budúcnosti ležal mu v rukách, keď sa chytal kľučky.
    </tei:p>
    <tei:p>
     Na okamih zastal, potom na krídlach lásky, otvoriac rezko dvere,   vstúpil do izby.
    </tei:p>
    <tei:p>
     Úctivým spôsobom, vľúdnym hlasom predkladal stručne a prirodzenou   farbou svoj stav, i uchádzal sa o ruku Ankinu.
    </tei:p>
    <tei:p>
     Odpoveď pána Dymákova, od ktorej nebolo veľa dobrého očakávať,   bola nad všetko pomyslenie neslušná.
    </tei:p>
    <tei:p>
     Čím viac Janko prichodil ku koncu reči, tým tuhšie sa vnútorná   búra Dymákova, to červenou farbou tváre, to iskrením očú alebo   trhaním svalov dávala najavo.
    </tei:p>
    <tei:p>
     Odveta bola krátka, navrlá, pyšná, v tom zmysle, že Anička pre   človeka iného zmýšľania, iného predžitia a stavu je určená. Dal mu na   vedomie, že ho úplne za nehodného považuje, aby sa mohol uchádzať o   ruku jeho vnučky.
    </tei:p>
    <tei:p>
     Čím ďalej pán Dymák hovoril, tým viac sa sám roznecoval,   upozorňujúc opovážlivého pytača, aby si to koniec-koncov z hlavy   vyhodil, Aničky sa vystríhal, ináč že bude prinútený ukázať mu   dvere.
    </tei:p>
    <tei:p>
     Táto určitá nemilosrdná odpoveď zranila myseľ, ale urazila i   šľachetnosť Jankovu.
    </tei:p>
    <tei:p>
     Ako oparený, do hlbín duše skormútený sa oddialil; no jeho láska   nielenže nebola udusená, ale tajná, v útrobách ukrytá, tým tuhšie   plápolala.
    </tei:p>
    <tei:p>
     Láska je výmyseľná, zvláštnou rečou očú nájde si tisíc spôsobov   porozumenia. Toto zahatať, to prekaziť je vec nemožná! Kde by si ani   za svet nemyslel, vykutí si chodníček, na ktorom sa zíde. Magnetická   príbuznosť zaľúbených duší nemá miestnej prekážky. Nesie sa vzduchom   do najďalších krajov, do nebies, a keď hmota hrobom hranicu dosiahla,   opravdivá láska prekračuje i medze hrobom položené.
    </tei:p>
    <tei:p>
     Mesiac, dobrý ladný mesiac bol odjakživa priateľom zaľúbencov,   alebo popravde rečeno, zaľúbenci bývali a bývajú jeho priateľmi.   Mesiac má príťažlivosť a pôsobí na velikánske, nekonečné more   prítokom a odtokom, má magnetickú príťažlivosť na istých,   citlivejšími čuvami opatrených ľudí, na spáčov jeho plným svetlom   osvietených, na útle, z klíkov pnejúce sa bylinky a — na zaľúbených.   Týchto tak rád von vyťahuje do tajného, čarovného svojho svetla, ťahá   do hája, kde slávik spieva, ta, kde červenooká červienočka milú   pozdnú melódiu mesiačiku žaluje, ťahá von, ťahá — a preto, že ťahá,   nazvali dajedni mesiac — iste nie zaľúbení žartovníci — vizikátorom   zaľúbencov.
    </tei:p>
    <tei:p>
     Táto príťažlivá moc účinkovala i na našich zaľúbencov.
    </tei:p>
    <tei:p>
     Janko a Anička uzrozumení zišli sa ukradomky na dohovorenom   mieste.
    </tei:p>
    <tei:p>
     Tam, kde sa Bystrá krútňavou do tajných podzemných priepastí   tratí, aby na druhej strane kopca prúdom sotená na svetlo sa vírila,   boli pod hustými jedľami biele, machom a rebričím porastené zápole.   Keď náprotivná strana belela sa v plnom svetle mesiaca, úkryt   zaľúbencov v jedľovej tôni len kde-tu obsypaný bol pomedzi haluze   predravším sa strieborným svetlom podivných mátožných pásov. Dolu   zápoľami hojdali sa na machu modré zvonce hôľnej vetviny — Atragene   alpina#POZ#18;(lat.), horská rastlina z rodu plamienkov   (Clematis)#-POZ#, a na liste blyšťali sa rosné slzy. Pod nohami temno   šumela krútňava, nad hlavou, ľahkým vetríkom hladkané, objímali sa   šuškajúce si tmavé jedľové a tisinové vetvy, na vysokom vrcholci   pískala si do neba hľadiaca trskota#POZ#19;druh drozda#-POZ# sólo,   čomu celá príroda s úchvatom načúvala.
    </tei:p>
    <tei:p>
     Všetko vôkol dýchalo láskou!
    </tei:p>
    <tei:p>
     V tom idylickom položení, v malebnom rámci podhôľneho večierka   stoja Janko a Anička.
    </tei:p>
    <tei:p>
     Ľavou rukou Janko drží štíhlu Aničku okolo pása objatú, pravicu mu   ona rukami stíska. Hatiaca jedľová haluz uchýli sa zvedavému mesiacu   a on nakuknúc štrbinou, zaleje mäkkým svetlom krásne dve postavy.   Ústa sú nemé, no oči, dovedna vtekajúc, prelievajú blaženosť z duše   do duše.
    </tei:p>
    <tei:p>
     Utešená vidina!
    </tei:p>
    <tei:p>
     Odznel ostatný fujarujúci hlas trskoty po vlhkých húštinách.
    </tei:p>
    <tei:p>
     Anke kanuli dve slzy z modrých očiek, stratiac sa v mori blýskavej   rosy.
    </tei:p>
    <tei:p>
     Po chvíli otvorila ružovému puku podobné ústa i šeptom vypráva   príbehy dňa, ach, príbehy smutné!
    </tei:p>
    <tei:p>
     Uhľomerač oznámil pánovi škriepku pred mašou, ktorá podvečer v   jeho posmech vypadla. I nechybovalo na hane a ohováraniach, ktoré   boli metané na Janka. A smelým zvratom použijúc okamih pánovej   rozhorčenosti, uchádzal sa dotieravec urputne o ruku Aničkinu.
    </tei:p>
    <tei:p>
     Dymák zarazený šúchal si čelo a nerozhodnutý sa zamyslel. Ale keď   mu Ravasy stav maše vysvetlil a seba predstavil ako budúceho   spolupracovníka, ako jediný spôsob na pozdvihnutie železného   priemyslu upadnutej maše, do tesného vohnatý Dymák — pristal.
    </tei:p>
    <tei:p>
     Predvolanej Aničke bez okolkov predstavil Ravasyho ako jej   ženícha. Keď sa tomu Anička dôrazne a s opovržením vzoprela,   odpovedal, že sa jeho vôli musí podrobiť, ináč že ju z dedičstva   vytvorí a von z domu vypráši, zakazujúc jej obcovanie s Jankom,   ktorého, ak sa prah jeho domu prekročiť opováži, dá vraj psami von   vyhnať.
    </tei:p>
    <tei:p>
     Nápraskom to šlo všetko, nápraskom stavali sa odpory   zaľúbencom.
    </tei:p>
    <tei:p>
     Anička prostosrdečne uisťovala milovaného Janka, že si ona radšej   mlynský kameň na šiju zavesí a do pahltnej krútňavy tam pod nimi   blbotajúcej sa hodí, než by mala byť Ravasyho spoločnicou.
    </tei:p>
    <tei:p>
     Obávajúc sa strýkových zlostných výstredností a aby jej oddialenie   sa z domu nebolo zbadané, musela sa lúčiť a odbehnúť domov.
    </tei:p>
    <tei:p>
     Musela obslúžiť hostí, prišlých z mesta na zajtra vydržiavať sa   majúcu poľovačku na medvede.
    </tei:p>
    <tei:p>
     A tak dala „zbohom” smutnému Jankovi.
    </tei:p>
    <tei:p>
     Keď sa Janko kormútil nad svojím neprajným osudom, Štefan preháňal   mu veselým spôsobom muchy.
    </tei:p>
    <tei:p>
     Priateľský rozmar účinkuje na ťažkú myseľ tak uspokojivo, ako keď   nám dakto na boľačku fúka.
    </tei:p>
    <tei:p>
     Medzitým prejdú závoz, ďalej zapadnuté hálne starých zapustnutých   baní — vyšli na rovinku, rozloženú pod širokým bukom.
    </tei:p>
    <tei:p>
     Táto rovinka ležala práve kosom oproti krútňave, nám známej zo   schôdzky zaľúbencov.
    </tei:p>
    <tei:p>
     Štefan uhne sa zrazu, pozorujúc ostrovidovým okom, že sa pred nimi   čosi čierne plazí po zemi.
    </tei:p>
    <tei:p>
     Janko, ktorého myseľ inde blúdi, zadumaný nebadá nič.
    </tei:p>
    <tei:p>
     Príduc pod buka, umiestili sa na mäkkom machu.
    </tei:p>
    <tei:p>
     Opatrný Štefan nakukáva, založiac si ruku nad oči, do hustých   haluzí.
    </tei:p>
    <tei:p>
     A nie nadarmo!
    </tei:p>
    <tei:p>
     Vskutku čosi podivného zočil tam hore na buku. No, nepovedal nič,   lež zdvihol sa pozorne, naznášal hŕbu raždia a na to kopu sviežej   čečiny.
    </tei:p>
    <tei:p>
     Janko sa ho pýta, čo s tou míľou zamýšľa.
    </tei:p>
    <tei:p>
     Štefan mu šepne:
    </tei:p>
    <tei:p>
     „Chcem ohňa rozložiť.”
    </tei:p>
    <tei:p>
     „Načo ti ten oheň?”
    </tei:p>
    <tei:p>
     „Chcem plcha vykúriť.”
    </tei:p>
    <tei:p>
     „Plcha? Plch nebýva na buku, skorej na jabloni.”
    </tei:p>
    <tei:p>
     „S výnimkami,” povie Štefan s potuteľným úsmevom. „Teraz je na   buku, opacha; len sa, prosím ťa, ticho drž, a hneď sa presvedčíš, že   je tomu tak.”
    </tei:p>
    <tei:p>
     I vytiahne spoza opaska kresivo.
    </tei:p>
    <tei:p>
     Čosi-kamsi zapáli práchno, vloží to do lístia, krúti dookola rukou   a lístie blčí. I strčí ho do nakopenej raždiny, ktorá v okamihu   plápolá a praská.
    </tei:p>
    <tei:p>
     Dym sa valí ako z uhliarskej míle cez haluze buka, tučný ako sudy,   a celá rovinka stojí ožiarená červeným plamenným svetlom.
    </tei:p>
    <tei:p>
     V haluziach na buku hniezdi sa, fučí a praští čosi, až zrazu v   págeľ skrútený človek s buchotom blízo blčiaka dolu padne.
    </tei:p>
    <tei:p>
     „Jaj, zadusím sa!” kričí zúfale.
    </tei:p>
    <tei:p>
     Janko chcel mu na pomoc prispieť i vyskočí.
    </tei:p>
    <tei:p>
     Odpadlec sa švihle pozbiera, jajkajúc a preklínajúc pokuľháva i   poberá sa dolu kopcom ďalej.
    </tei:p>
    <tei:p>
     Janko stojí zadivený.
    </tei:p>
    <tei:p>
     Štefan rehoce sa celým hrdlom.
    </tei:p>
    <tei:p>
     „Plcha som vykúril!” kričí po chvíli.
    </tei:p>
    <tei:p>
     Ravasy vypátral Jankovo obľúbené dostaveníčko. Prišiel ta, plazil   sa ako had, aby aspoň rozhovor priateľov mohol vypočuť. I vyliezol na   buka; no bol spozorovaný bystrým okom Štefanovým a — ako známe —   náležite vykúrený.
    </tei:p>
    <tei:p>
     Priatelia sa ešte zabavili a už pozde rozišli sa domov na   odpočinok.
    </tei:p>
    <tei:p>
     Jankovi nebola tá noc na odpočinok, lež na trápenie. Pritesno bolo   mu v chyžke. Nemohol zaspať, vyšiel do záhradky pod stenu. I usnul   pozde nad ránom pod jabloňou, kde sa bol vystrel do vlhkej studenej   trávy.
    </tei:p>
   </tei:div>
   <tei:div type="chapter">
    <tei:head>
     3
    </tei:head>
    <tei:p>
     Prívetivé slniečko nakukávalo škárou pomedzi zápole tam od Vlčej   ponad Zbojnícku do Lipového, ktoré si práve oči vytieralo. A už celý   húf čerstvých ranostajov sa tam hemžil.
    </tei:p>
    <tei:p>
     Pred mašou bola trma-vrma, celý to radvanský výročitý trh.
    </tei:p>
    <tei:p>
     Strelci, rozmanitým krojom odení a zbrojou rozličného druhu   opatrení, veličili malebnú rozmanitosť poľovníckeho obrazu.
    </tei:p>
    <tei:p>
     Aké sa len tvorili skupeniny!
    </tei:p>
    <tei:p>
     Tam baník s práchnovou#POZ#20;vyrobenou z huby, ktorá sa používala   na práchno#-POZ#, vlastnoručne robenou čiapkou na hlave a v   žltočervenou hlinkou zamazaných puliderách skúma vážnym zrakom pušku.   Puška tá patrí čiernemu uhliarovi so širočizným klobúkom. Keď mu   baník stroj chválou obsýpa, prisvedčuje radostne hlavou i vyciera cez   červené pery zuby, biele sťaby žabice. Opravdivý strelec je hrdý na   svoju pušku ako zaľúbenec na svoju milenku. Tam zase rubár so širokým   opaskom a na ňom s blýskavými mosadznými prackami kľačí na jednom   kolene i zapeká si pípku. Dym sa mu kudlí do očí, a on, metajúc   hlavou, mraští počernú tvár. Podľa neho priťahuje si valach v čiernej   hunke návlaky na krpcoch. Ej, veď sa už dnes dokonale vybehal, keď   prebehol hentam od priehybského salaša, ktorý je dobré dve hodiny   vzdialený. Tam pod lipou, ktorá nám je od včerajška známa, pokrajuje   si šedivý upískaný mašiar biely oštiepok s čiernym chlebíkom. Robí to   tak pokojne a s takou chuťou, že mu to králi môžu závidieť. Za ním   pocengáva si suchým hrdlom trápený horár z tej medovej „gramatiky”. V   pozadí stoja pohotove honci s dlhými cedilami na chrbte a valaškami v   pästi, chlapci to ako kvet a samá roztopaš. Jedni sa za prsty ťahajú,   druhí šibenice preskakujú, kolesá lámu, pasujú a tomu podobnú peleš   stvárajú. No, kamkoľvek zrak obrátiš, všade na pôvodných, pevných   postavách svalovitých Slovákov s úľubou sa zastaví.
    </tei:p>
    <tei:p>
     Nemenej čulý život, ako tu pred mašou, panoval i v dome a na dvore   pána Dymákovom. Hostia a významnejší poľovníci vystrájali sa tu na   pohon. Vrázdeniu dverami, behaniu a motanine nebolo už konca-kraja.   Ten vyťahoval nábitok, onen čistil cievu, tamten strebal kávu, iný   slivovicu, štvrtý pochutnával si na kapustnici s klobáskou a tak   ďalej, každý dačím inším bol zamestnaný. Pánu farárovi nesvedčil   ramár, pán polesný nemohol si nájsť klobúk, a mal ho na hlave.   Nadpolesný sa veľmi hneval, lebo mu niekto miesto patrónov, malých   klobások vložil do kapsy. Lekár, ktorý väčšiu časť noci pri ferbličke   presedel, ospanlivý nijako nemohol vliezť do nohavíc.#POZ#21;Lekár…   do nohavíc. - Autor tu opísal vlastný prípad#-POZ# Ako by i vliezol,   keď mu kamaráti nohavice nitkami pozašívali! Lesní vo dvore psov na   svorky kládli, tlč im dávali, rozkazy prijímali a dávali.
    </tei:p>
    <tei:p>
     Každý mal dajakú robotu. Aby bolo huku ešte viac, psi vrčali,   zavýjali, druhí sa ruvali, brechali, štekali a skolili.
    </tei:p>
    <tei:p>
     Nechybel v tejto strakatine ani Ravasy.
    </tei:p>
    <tei:p>
     Zelený klobúk s hlucháním perom, zelený kabát a dupľovka na pleci   ho ozdobovali. Takto vyfintený presúšal sa s veľkou obľubou a   blaženým úsmevom. Akoby aj nie, veď mal predsa zabezpečenú ruku   najkrajšieho dievčaťa!
    </tei:p>
    <tei:p>
     Anička bola bledá. Plač obrúbil jej nebeské oči červenou farbou. S   tichou oddanosťou konala svoje domáce povinnosti. Úctivo vystupovali   jej všetci z cesty, kade prechodila.
    </tei:p>
    <tei:p>
     Nie tak Ravasy!
    </tei:p>
    <tei:p>
     On sa jej všade na oči staval, a čo ako mu ona pri svojom   mnohonásobnom sem-tam behaní vyhybovala, on sa jej vše a vše v ceste   vyškieral.
    </tei:p>
    <tei:p>
     Beží s plnou, čajom naloženou tácňou. Úlisný Ravasy použije toho   okamihu, i podal sa, chtiac ju objať, za Aničkou. Čo tu robiť? Ujsť   nemohla, tácňu pustiť nesmela, v rozpakoch postavená chce kričať.   Vydúr a Dolina, veľkí na svorke uviazaní psi, za kúriacim sa žrádlom   skočia jedným mykom na dvor, svorka sa okolo nôh Ravasyho okrúti, a   on, aký je dlhý, padne pod schod, kde práve morka na vajciach sedela.   Morka vzletom a krikom zachovala si život; ale vajcia, len pred troma   dňami podsypané, bez nádeje na výsledok vyliahnutia, rozišli sa žltou   farbou na nohaviciach Ravasyho a na tej čiastke tela, ktorá prírodou   a právomocnosťami zdá sa byť zvlášť určená na telesný trest.
    </tei:p>
    <tei:p>
     Anička bola oslobodená. Nasledoval všeobecný smiech. Najväčšmi,   vtiahnuc hlavu medzi plecia, chichotal sa na dvore o kôlňu opretý   Štefan.
    </tei:p>
    <tei:p>
     „Len ho,” povedá, „múkou obsypte a hoďte do horúcej masti, a máte   hneď vyprážanú teľacinu.”
    </tei:p>
    <tei:p>
     Celému kriku urobilo koniec zjavenie sa domového pána, ktorý v   sprievode svojich hostí vykročil na pitvor. Zberali z rámu pušky,   kapsy a celý húf zo dvora a z domu pobral sa pred mašu. Tu pozbierali   sa rozložené zástupy, pozdravujúc príchodzích a točiac sa okolo pána   maše, vydávajúceho rozkazy.
    </tei:p>
    <tei:p>
     Pán Dymák je muž najlepšieho veku, chlap udatný, v sivej halienke,   ťažkých čižmách a sivom podperenom širáku. Vysoké čelo vráskami je   preorané, pozor mútny ako podhôľne, v pozdných novembrových dňoch   ťahavou hmlou zahalené bane.
    </tei:p>
    <tei:p>
     Otčenáš priblížil sa k Pobožnému.
    </tei:p>
    <tei:p>
     „Ej, veru,” riekol, „ten náš pán vyzerá akýsi smutný! Aké má tie   obrvy stiahnuté a fúzy mu odvisli ako šúľky na smreku. Či je   nevyspatý, či ho tie nešťastné karty pomútili, a či mu je ký   hrom?”
    </tei:p>
    <tei:p>
     Jano Pobožný, hlásnik v mercúnovej čiapke, kývnuc hlavou,   poznamenal na to:
    </tei:p>
    <tei:p>
     „Keď som v noci práve dvanástu vypískal, tu sa zrazu blyskne a   ohnivá metla iskry sypúc, ako keď liatina do mokrého piesku vrazí,   tam kdesi nad uhľomeračovým komínom vyletela, potom letela, letela   ponad mašu, až konečne tam kdesi za Besníkom s veľkým rachotom sa   rozpadla. A to veru, bodaj ma stislo, nič dobrého neznamená!”
    </tei:p>
    <tei:p>
     Krivý uhliar Rakyta, dopočujúc ten rozhovor, doložil:
    </tei:p>
    <tei:p>
     „Ba mne valach z priehybského salaša rozprával, že počul nad   Gajdošovým potokom po rozkálaných zápoliach celú noc vietor ustavične   stenať a kuvika kuvikať. Aby nás len Pán Boh od zlého a škody   ochránil, žeby dakoho zver nepošpintala.
    </tei:p>
    <tei:p>
     Vtom pristúpili štyria puškami ozbrojení chlapi, včera vyslaní   obkolesiť medveďa. Kým ho kolesili a už vychodiť mienili, zjavil sa   on na druhej strane pod samou hoľou. Tam pásli paholci stádo volov.   Tu sa zrazu v noci vyrúti na ne; najkrajšiemu z nich vyhodí sa na   predné lopatky a jedným silným úderom vrazí mu pazúry láb do krku.   Silný vôl zareve a vlečie zaťatého ťažkého medveďa za svojimi   pasúcimi sa druhmi. Na volovo ručanie pricválalo všetkých tridsať i   šesť širokorohatých kusov a začal sa krutý zápas na život a na smrť.   Pastieri kričali, voly ručali a medveď mumlal, len sa tak doliny   ozývali. Voly, zohnúc šije, hnali sa rohmi doň. Medveď popustí krvavú   žertvu i postaví sa, rozdávajúc ťažké zauchá, na zadné nohy. Ale i   jeho trebárs hrubou bundou zaodiate a nepriam útlocitné rebrá nemôžu   odolať opakovanému útoku dlhých, končitých rohov. Jeden z volov   vrazil mu tak silne rohom do boku, že ho ledva von vytiahol. A keď na   to pastieri s fakľami a kyjmi dobehli, prinútený bol cúvnuť, spásu v   úteku hľadať a utiahnuť sa nazad do tmavého lesa. Voly tak boli   zdivené, že sa sami pastieri pred nimi až za vatru utiahnuť   museli.
    </tei:p>
    <tei:p>
     Pán maše naslúchal pozorne túto správu i porobil potrebné   poriadky. Na radu skúsených strelcov zmenili pôvodný plán pohonu. A   že už raz navnadený medveď, ktorý iste zamýšľal nový nápad zo svojho   ložiska, ďaleko sa neoddialil, ustanovilo sa honcov pustiť od   Gajdošovho potoka hore. Odrážky mali stáť grúňom na Pliešky a Čerťaž,   z druhej strany však Klátnym grúňom až po Salašníky a Korytársko na   Strunčenô. Strelcom vykázali stanoviská na vrchu Korytárskeho. Takto   bol utvorený štvorhran, v ktorom bolo treba obohnať medveďa.
    </tei:p>
    <tei:p>
     Naložiac ešte prísny dozor honcom, pán maše rozkázal strelcom, aby   pre lepšiu istotu nestrieľali na medveďa ďalej od tridsať krokov, aby   mu tým bezpečnejšie klovy vyšparchať#POZ#22;(poľovnícky výraz), zuby   vyčistiť. V prenes. zmysle: zneškodniť, zastreliť#-POZ# mohli.   Obrátil sa ešte ku svojim hosťom a so smiechom poznamenal, aby bdeli   a mackovi uvrznúť nedali, keď i cez noc málo alebo nič nespali, ináč   že vinní bez výnimky budú trestaní štyriadvadsiatimi ramármi,   vyčítanými hlásnikom Pobožným.
    </tei:p>
    <tei:p>
     A tak stúpali napred s heslom: „Pán Boh požehnaj!”
    </tei:p>
    <tei:p>
     Pobožný, hlásnik s mercúnovou čiapkou a jazvečou kapsou, ako   riaditeľ išiel vopred, za ním oddielni lesní, potom nasledovalo   panstvo, za panstvom dlhý rad rozličných tried strelcov, ako mašiari,   uhliari, baníci, rubári, valasi — ako bol kto práve puškou zaopatrený   a medzi strelcov počítaný; až potom kráčala s cedilami cez chrbát, o   valašky sa opierajúc, poskakujúca mladá chasa, veľký zbor honcov.
    </tei:p>
    <tei:p>
     No, bola to opravdivá križiacka výprava Godfrieda   Boullona#POZ#23;#I#križiacka výprava Godfrieda   Boullona#-I#(1061-1110), dolnonitrianskeho vojvodcu. Bol vodcom prvej   križiackej výpravy, s ktorou r.1099 dobyl Jeruzalem#-POZ# proti —   medveďom.
    </tei:p>
    <tei:p>
     Upískané malé deti cez škamravé oblôčiky kukajúc, väčšie v modrých   kitličkách a červených čiernolemovaných čiapkach, územčisté dievčatá   a ženy vo vrátach vyzerajúc, sprevádzali pochod zvedavým okom.   Kychtári na okná maše vybehnúc, vyparení topiari však zhromaždiac sa   pred mašu, obzerali tento ináč im nie nový ani prvý poľovnícky   výjav.
    </tei:p>
    <tei:p>
     Hneď za vieskou, za sivými jelšami, podal sa zástup, prebádkajúc   hučiaci úpust, vpravo bok, medzi kapustnicami, potom známym nám   Závozom popod Malinkú do vrchu a uberal sa do tmavého lesa, kde sa   dlhý hýbavý poľovnícky rad krátil, až konečne posledný z honcov   zmizol špehavému oku divákov, zaostalých v dedinke.
    </tei:p>
    <tei:p>
     Zdravý voňavý zápach smolového stromovia zavial a potúžil prsia   putujúcich v tichom tieni viacstoročných smrekov.
    </tei:p>
    <tei:p>
     Sprava i zľava zjavujú sa jamy a priepadliská zapustených, už   dávno bučinou a jedlinou zarastených baní a hálnisk.
    </tei:p>
    <tei:p>
     Rezký krok postupujúcich hatený je hustým, čerstvotmavozeleným   čučoriedím a v ňom ukrytými, šikmo popreťahovanými húžvatými   koreňmi.
    </tei:p>
    <tei:p>
     „Hop, hop!… bisťuvýbohu!”
    </tei:p>
    <tei:p>
     A už ležal skĺznutý Ďuro v jame.
    </tei:p>
    <tei:p>
     „Bodaj by si skamenel i s koreňom,” vykríkne zas Paľo a kus krpca   ostalo mu tam na koreni.
    </tei:p>
    <tei:p>
     A tak to šlo s potkýnaním až po samú skalu, Junčiarka nazvanú.   Tuto vystupovali strmým chodníkom len ľahunko. Rozprávky nebolo   počuť, ale tým lepšie ostré dýchanie, ba bolo vídať chládkom i paru z   úst zadychčaných pútnikov. Chlapi sa viac plazili, ako chodili.   Chodník bol úzky. Haluze smrekov, vypínajúcich sa z hlbiny, hatili   priechod cez úzky chodník, a tak sa stávalo, že keď predchodca   zavadzajúcu haluz zohol a potom neopatrne privčas vypustil, jeho   nástupca za podiel dostal dokonalé zaucho, ba nejednému pružná haluz   i širák zrazila z hlavy.
    </tei:p>
    <tei:p>
     Junčiarka trčala ponad stromy. Výhľad z nej bol naokolo voľný.   Pekné, krásne bolo široké-ďaleké more čiernych lesov, popretkávané   všakovými pásmi, značiacimi dolinky. Dolinou na brehu chytrého potoka   bolo vídať sem-tam zahýbajúcu cestu, vedúcu do roztratených uhlísk až   hen ďaleko pod samé podholie.
    </tei:p>
    <tei:p>
     Ravasy utieral si hojný znoj z čela i zastal na chvíľku. Sprvu bol   ľahostajný, zrazu sa mu pozor rozosvietil. Hľadí na dolinu celou   napnutosťou zraku. I samému, batožinu nesúcemu uhliarskemu učňovi   Fafirovi bolo to nápadné. I pozrel tým istým smerom a vidí cestou tam   dolu pomaly kráčajúcu chlapskú postavu. Vyniesol dlaň ponad oči i   pozerá, pozerá.
    </tei:p>
    <tei:p>
     „Kto je tamto, či ho poznáš?” pýta sa Ravasy.
    </tei:p>
    <tei:p>
     „Ja vám, mladý pánko, rozoznám tamto na Solisku komára. Keď chcete   vedieť, nech tu skameniem, ak nie je pravda, ale to je Janko   Kučeravý.”
    </tei:p>
    <tei:p>
     Zášťou zažiarili oči Ravasymu. Prostosrdečný Fafira nepozoroval to   ani najmenej, ako ani tie slová nedopočul, čo Ravasy mrmlal medzi   zubami.
    </tei:p>
    <tei:p>
     „Počkaj, ty holomok, však ja tebe zasvietim; zrežeme si naraz   rováš!” I zaškúlil Ravasy ešte raz v tú stranu, kade nepovedome Janko   kráčal, i poponáhľal sa za ostatnými.
    </tei:p>
    <tei:p>
     Vyhriati, s rozpusteným ručníkom, s klobúkom v ruke vykyvkali sa   meštiaci na polianku za Junčiarkou. Čochvíľa celý odfukujúci zástup   zaujal priestrannú lúčku s utešeným výhľadom na chlm Ďumbiera a jeho   vrstovníkov.
    </tei:p>
    <tei:p>
     Na polianke stál košiarom rozložený lipoviansky salaš.
    </tei:p>
    <tei:p>
     Vysoký valach, ktorý práve umýval putierky, spieval si:
    </tei:p>
    <tei:p>
     #POEZIA#
    </tei:p>
    <tei:p>
     #I#Hore grúňom, dolu grúňom
    </tei:p>
    <tei:p>
     ide bača s karabínom;
    </tei:p>
    <tei:p>
     a bučina zelená,
    </tei:p>
    <tei:p>
     bača peknú ženu má.#-I#
    </tei:p>
    <tei:p>
     #-POEZIA#
    </tei:p>
    <tei:p>
     Keď sa zjavili prví strelci na rovinke, vyskočili strážni Dunaj,   Tisa, Sáva, Lapaj a šteňa Belko, privítajúc štekotom cudzích ľudí.   Jeden hvizd valacha pokoril psov. Chvostmi prívetivo uháňajúc, so   sklonenou hlavou a pokýchavajúc vrátili sa k valachovým nohám.
    </tei:p>
    <tei:p>
     V nízkych salašných dverciach zjavila sa statná širokoplecnatá   postava bačova.
    </tei:p>
    <tei:p>
     Ihneď preplnená bola koliba hosťmi.
    </tei:p>
    <tei:p>
     Bača plní črpáky žinčicou i rozdáva ich medzi príchodzích. Ledva   mu kotol stačí, ba niektorým honcom dostala sa už len psiarka.
    </tei:p>
    <tei:p>
     Občerstvení kyslou hustou žinčicou, ponabíjali si strelci pušky,   pripravili do hotovosti stroje. Strelci oddelili sa od honcov. Títo v   dlhom rade, ponechávajúc za sebou po tráve dlhý zarosený pás, pobrali   sa bokom napravo do tieňavého lesa.
    </tei:p>
    <tei:p>
     Strelci ťahali ďalej dohora vážne a mlčanlivo vykázanou   cestou.
    </tei:p>
    <tei:p>
     Peň za pňom je krajší. Tu prestiera svoje krásy akoby nikým   nemýlená príroda, ďaleko od ľudského huku, vo vlastnom príbytku.   Štíhla jedľa so šedivou kôrou a rapavý červenastý smrek sa tu   zjavovali; tam preráža sťa lesná mátoha strieborná, sklonená,   velikášmi vo vzraste predbehnutá, už-už udusená breza. A hen zase ako   blížence jaseň a javor prepletajú vetvy dovedna i vypínajú sa, akoby   sa namáhali v pretekaní sa, by jeden druhého stlačili. Každý strom sa   ťahá hore, aby svoju korunu mohol pozlátiť slnečným bleskom. A keď sa   títo lesní velikáši v závisti ozávod do popredia tisnú, úbohé nízke   bylinky túlia sa skromne v tmavom úkryte k mohutným nohám pyšných   stromov, ako žltá Senecio nemorensis (lomihnát hájny), Filago   arvensis (úplavičník nivný), Prenanthes purpurea (srnečník krvavý) a   osamotená bledá Parnassia pallustris (ľalia   bahenná)#POZ#24;#I#Senecio nemorensis#-I# - (lat.) starček hájny,   #I#Filago arvensis#-I# (lat.) - bielolist roľný, #I#Prenanthes   purpurea#-I# (lat.) - srnovník purpurový, #I#Parnassia pallustris#-I#   (lat.) - parnassia močiarna. Zechenter tu všade uvádza staršie názvy   týchto rastlín#-POZ#.
    </tei:p>
    <tei:p>
     Čiara junáckych strelcov prekrúcala sa sem-tam, hore-dolu, podľa   toho, ako — či vývraty preskakovať, či hranaté, machom a sladičom   pokryté žulové balvany a husté cárachy obchádzať prišlo.
    </tei:p>
    <tei:p>
     Keď už po trudnom pochode vyšli na určenú výšku, rozťahovali sa   kosom. Pobožný podľa obyčaje a bedlivej rozvahy určil každému jeho   stanovisko, na ktorom mal bez odporu ostať a svoju streleckú úlohu   svedomite plniť. Každých štyridsať-päťdesiat krokov nechajúc jedného   puškára, pokračoval s ostatnými ďalej. Zrazu vykĺzne sa mu krpec a   milý Pobožný, ako bol dlhý, tvárou strepal sa dolu do čučoriedok.   Mercúnova čiapka ostala visieť na mladej oskorušinke. Vychrámil sa   hore, pokryl si hlavu, poškriabal si nos a riekol:
    </tei:p>
    <tei:p>
     „Ej, prisámbohu, tu ostanete vy, urodzený pane! Tu, nech som Kubo,   budete istotne strieľať.”
    </tei:p>
    <tei:p>
     Pán Dymák podrobil sa streleckým pravidlám a zastal si na   vykázanom mieste. Kým ostatní ďalej odchádzali a každý sa na svojom   stanovisku ocitol, preskúmal si miesto a blízke okolie.
    </tei:p>
    <tei:p>
     Ako všade našimi lesmi, pokrývalo i tu súmerné rebričie   (Filices#POZ#25;papraď (Aj tu má autor starší slovenský názov)#-POZ#)   — tá naša malá severná palma — zem i drobnejšie skálie. Stromy, ako   to v pralesoch býva, stáli obredné, pomiešané, hrubé a tenké, na   niektorých miestach krížom-krážom bez skladu na vysokú kopu naváľané   vývraty, pod nimi a medzi nimi kyprina a husté cárachy. Vedľa neho   ležal ozrutný vyštiepený žulový balvan, machom ako pohovka obrastený;   znamenité to sedisko, čo pán Dymák múdro použil i sadol si unavený   naň. Tu potom hrdlo naťahuje a skúma susedov.
    </tei:p>
    <tei:p>
     Vyše neho jasnozeleným lístím skorušiny a rozpletenou kyprinou   ukrytý čupí Ravasy.
    </tei:p>
    <tei:p>
     Niže neho stál o smrečka opretý na drevenej nohe uhliar   Rakyta.
    </tei:p>
    <tei:p>
     Dymák natiahne oba kohútiky, preloží ružovú   damascénku#POZ#26;hlaveň Dymákovej pušky bola totiž zo zvláštneho   druhu vzorkovej tvrdej a zároveň pružnej ocele. Taká oceľ sa dorábala   pôvodne v ázijskom Damasku, preto sa meno prenieslo aj na iné podobné   druhy ocele. Ružový damask - druh damaskej ocele s mimoriadne jemným   vzorkovaním#-POZ# cez kolená a oddá sa dumať. Zatriaslo ho celým   telom. Smrť ho preskočila. Šuchne rukou cez tvár v domnienke, že   zimničné zatrasenie je následok nevyspatého tela. A predsa nebolo to   tak. A čože bolo? Či ho snáď mráz prejímal pred nastalým medvedím   pohonom? Oj nie, však on bol na všetky poľovnícke dobrodružstvá   oddávna privyknutý.
    </tei:p>
    <tei:p>
     Obkľučujúca hrobová tichosť a krása velebnej prírody ukolembali ho   do hlbokých myšlienok. Rozmýšľal o svojej chovanici, ktorú otcovsky   miloval. Staral sa o jej budúcnosť. Hoci Ravasymu zo srdca oddaný   nebol, predsa bol s ním tak zapletený, že svoju spásu videl len v   Ankinom sobáši s ním. Záležitosť maše nestála totižto po rovnom; vec   prešibanosťou uhľomerača tak ďaleko dospela, že keby on, ktorý niť   všetkého v rukách držal, nepovoľnosťou Dymákovou bol odpudený,   neomylne by musel nasledovať úpadok pána maše. Toto smutné   presvedčenie tlačilo jeho myseľ.
    </tei:p>
    <tei:p>
     Už chvíľu bolo počuť hore grúňom krik a šramot lomoziacich   honcov.
    </tei:p>
    <tei:p>
     Zahrúžený v hlbokých myšlienkach, pozdvihne zrak cez otvoreninu   zelenej pokryvy vysoko nad hlavu, i sleduje okom strieborné, južným   vetrom proti chlmu Ďumbiera hnané obláčky, akoby tam v tej výšine   chcel vyčítať osud svojej chovanice.
    </tei:p>
    <tei:p>
     I začuje chrapot.
    </tei:p>
    <tei:p>
     Čelo sa mu vyhladí. I uprie zrak v tú stranu, kde chrapot   zaslúchol. Všetky zmysly má v zraku a sluchu sústredené. Napína sa,   bo voľnému videniu prekáža raždina a cárach. Skúsený strelec postaví   sa do hotovosti; a veru načase, lebo spoza prehnitej klady vyvalí sa   čierny, široký, chlpatý chrbát. Chrbát sa vypína z malinčiaka sťa   vlny z mora a zatým sa vymelie kotrba, veľká ako mýtovnica. Za   nadurenou kotrbou nasledovali ohromné laby s pazúrmi, vrazenými do   nahnitej klady. A akoby mihol, už stála predná časť širokoprsého   medveďa nad kladou, povýšená ako socha. Čierny bol, ach, strašne   krásny zver, len otvorená, paru v obláčikoch vypúšťajúca tlama   odrážala sa červenou mäsitou farbou, z ktorej sa vycierali sťaby   palisády biele klovy.
    </tei:p>
    <tei:p>
     Teraz strieľať, alebo nikdy!
    </tei:p>
    <tei:p>
     Tento moment dobre chápal i pán maše.
    </tei:p>
    <tei:p>
     S radostným úsmevom zdvihne prichystanú pušku, pritisne k lícu,   zažmúri ľavé oko, kukne na mušku a — rrrr!... zahučí výstrel   široko-ďaleko po dolinách a grúňoch. Dym ľahký vetrík odniesol.
    </tei:p>
    <tei:p>
     Strela bola dobre namierená, no práve v okamihu, ako kohútik   spustil, vykĺzla sa mu o vlhkú, machom obrastenú skalu opretá noha a   guľa šuchla popod ľavé oko. Ranila ho ťažko, ale nie smrteľne. Toto   sa môže stať len vtedy, keď je trafený lebo do mozgov, do srdcovej   komory alebo aspoň do chrbtice na krku.
    </tei:p>
    <tei:p>
     Medveď striasol hlavou, zosekal akoby v stupách zubami a zareval,   až sa zem zatriasla. Všetko to dialo sa v okamihu. Hybko preskočí   medveď kladu a berie sa prosto skokom v tú stranu, odkiaľ padol   výstrel a kde sa skúrilo.
    </tei:p>
    <tei:p>
     Diaľka medzi strelcom a medveďom bola asi štyridsať krokov. A tak,   keď pán Dymák videl nedostatočný výsledok výstrelu a zúriaceho zvera   proti sebe sa valiť, nakoľko bolo možné v tak krátkom a kritickom   čase, chytro, no bez potrebnej duchaprítomnosti, prenáhlene zase   namieri a spustí druhú cievu. Čas na pokojné mierenie bol prikrátky a   jeho predmet bol v cvale. I nieto sa čo diviť, že guľka nie tam, kam   bola mierená, lež mimo cieľa padla. Prasklo, guľa roztrepala ozrutnej   „mamune” ľavú lopatku, čo ohavu len k tým väčšej zúrivosti pohlo.
    </tei:p>
    <tei:p>
     Nieto toho koňa, ktorý by bol vstave postrieľaného medveďa   predbehnúť.
    </tei:p>
    <tei:p>
     „Hu, hu!” zahučí hlbokým basom, nasledujú tri alebo štyri obrovské   skoky… chytí labami pušku a takou silou mrští ňou o blízky smrečok,   že sa až do vrcholca zachveje. Cieva sa zohla, akoby nie z ružového   damasku, ale z rožňavského vosku#POZ#27;v Rožňave bola v 19. storočí   známa továreň na sviece#-POZ# bola robená. Drevené čiastky dvojky   rozmrvili sa na triesky…
    </tei:p>
    <tei:p>
     Hrôza!
    </tei:p>
    <tei:p>
     Nastal strašný krik.
    </tei:p>
    <tei:p>
     Kosti a špik prenikajúci a o pomoc volajúci ľudský hlas miešal sa   s revom divokej šelmy...
    </tei:p>
    <tei:p>
     Susediaci strelci nevedeli sa v prvom okamihu spamätať, boli   celkom pomútení i nevedeli, čo robiť.
    </tei:p>
    <tei:p>
     Keď zo zarazenia prišli k sebe, hrnuli sa skálím a huštiakmi,   hatiacimi ich krok, na miesto nešťastia.
    </tei:p>
    <tei:p>
     Pán maše leží na zemi a zápasí s medveďom... Ako tu pomáhať?   Strieľať?
    </tei:p>
    <tei:p>
     Ako tu strieľať do chlpu, kde chlap s medveďom objatí sú v klbku?   Namiesto medveďa ľahko možno pána zastreliť.
    </tei:p>
    <tei:p>
     Do súboja pustiť sa je neradno. Kým výdatná pomoc príde,   rozdrúzgané budú kosti nešťastníka na múku.
    </tei:p>
    <tei:p>
     Bože, tu rady niet!...
    </tei:p>
    <tei:p>
     Akoby cherub z neba zletel, zjaví sa na javisku junácky náš —   Janko.
    </tei:p>
   </tei:div>
   <tei:div type="chapter">
    <tei:head>
     4
    </tei:head>
    <tei:p>
     Vráťme sa trochu nazad.
    </tei:p>
    <tei:p>
     Po chvíli, keď už všetci strelci stáli na svojich stanovištiach,   ktoré im Pobožný vykázal, a všetci začúchli, striehol Ravasy pozorne   na všetky strany. Keď sa presvedčil, že ho nikto nepozoruje, kradol   sa štvornožky ako líška cez bujnú kyprinu a rebríčie. Sprvu ťahal sa   tichučko ako had, i vyhyboval opatrne šramotu; no keď sa oddialil od   strelcov na hodný kus, vystrel sa a strmým krokom uháňal na   dolinu.
    </tei:p>
    <tei:p>
     Čertom hnaný švihal pomedzi haluze ako kopov.
    </tei:p>
    <tei:p>
     I netrvalo to dlho a už dosiahol vyhorený bán, samú to a pustú   holotu.
    </tei:p>
    <tei:p>
     Na smutnom pohorenisku stálo dakoľko čiernych, šibeniciam   podobných pniakov; navôkol boli cintorným náhrobkom navlas podobné   výskydy a na nich čneli suché, oškvrknuté haluze vyvalených   velikášov, brvná pozbavené kôry, biele, sťaby rozmetané rebrá   obrov.
    </tei:p>
    <tei:p>
     Toto vítané rajdovisko krahulcov zodpovedalo úplne rozorvanej duši   Ravasyho.
    </tei:p>
    <tei:p>
     Chytro, no opatrne vyhol sa labyrintu drevených kostier.
    </tei:p>
    <tei:p>
     Za každým vrzgom halúz, za každým, nohami zapríčineným, druzgom   trhol sebou i nedôverivo jastril očami okolo seba.
    </tei:p>
    <tei:p>
     Keď ešte prebehol mladinu, červenou bazou prerastenú, spustil sa   do samej doliny, na breh hučiacej Bystrej. Z náprotivnej strany   viedla, v tejto rozprávke už spomenutá, uhliarska cesta.
    </tei:p>
    <tei:p>
     Hlboko vylízaný jarok obrúbený je strmými brehmi a žulovými   balvanmi.
    </tei:p>
    <tei:p>
     Tam, kde sa dve hladké zápole najviac zbližovali, tvoriac úzky   priesmyk, kade voda úsilím blbotala, skákajúc šumotom zo skaly na   skalu a stade do krútňavej žumpy — tam bol z tamtej strany na túto   priechod, alebo lavica pre peších.
    </tei:p>
    <tei:p>
     Dve nebárs hrubé dosky bez operadla spájali dva protiležiace   brehy.
    </tei:p>
    <tei:p>
     Hĺbka z tejto chatrnej lavice do riečky mohla mať asi päť   siah.
    </tei:p>
    <tei:p>
     Len silné, na také cesty naozaj navyknuté čuvy mohli túto krátku,   ale vysokú lavicu bez zakrútenia hlavy prekročiť.
    </tei:p>
    <tei:p>
     A preto lavica táto nosila meno „Besník”.
    </tei:p>
    <tei:p>
     Tu zastal Ravasy.
    </tei:p>
    <tei:p>
     Vetriac sprvu na všetky strany, ľahol si, priložil ucho k zemi,   zatvoril oči a pilne naslúchal. No nič podozrivého sa mu nezdalo.
    </tei:p>
    <tei:p>
     „Toto je jeho chodník, keď sa na cestu vydáva, aby zeliny zbieral.   Videl som ho a dobre videl, že hore dolinou ťahá, najdiaľ musí o pol   hodiny dôjsť a touto lavicou prejsť. To je najlepšia príležitosť, aby   som sa ho bez podozrenia zbavil. Vypomstím sa bez hluku a kriku.
    </tei:p>
    <tei:p>
     Takto rozjímal Ravasy, pošúchal si ruky a dal sa do diabolskej   práce.
    </tei:p>
    <tei:p>
     Oprel pušku o skalu, vzal valašku a začal tenké slzajky úzkymi   ívermi rúbať. Ostrá valaška konala chytro službu; ostrý rez hlboko   vpaľoval do nadbútleho dreva. Keď bol na jednom boku s podtínaním   hotový, oddal sa do druhého. Obe doštičky preťal odspodku natoľko, že   sa práve vlastnou váhou samy neskydli. Oproboval potom poriskom, či   sa lavica prehybuje, a natešený nad zdarom, uškeril sa diabolsky a   pošúchajúc si dlane, pozrel dolu do priepasti.
    </tei:p>
    <tei:p>
     „Huj-huj! Keď sa tu zmelie na tie tvrdé skaly, živý von viac   nevyjde!…”
    </tei:p>
    <tei:p>
     Prehodil pušku cez plece, pokročil na jedno strelenie hore, kde sa   dolu strmým brehom medzi skalami a pichľavými kríčkami namáhavo do   jarku začal spúšťať. Tam sa vtiahol pod skalu, ktorá bola vystrčená   ako strecha. Široké listy mazornatého#POZ#28;mohutného#-POZ# javora   zakrývali túto podmoľu tak úplne, že ho zhora nikto nemohol vidieť.   No on mal pred sebou ničím nehatený výhľad do podhlavičnej škuliny.   Učupený ľahol si teda na postriežku, namieriac okále ako divý máčik   do priepasti.
    </tei:p>
    <tei:p>
     V hustých podhôľnych lesoch, kde sa časté sihlice, močariny,   žriedla, mokrade, spariská, potôčiky ako i snehy po dolinách a   temenách hôľ vplyvom slnca paria, nastáva náhle i premena počasia;   následkom čoho pomútenou rovnováhou povetria povstávajú periodické   vetry, ktoré ako ľahko vznikli, tak miestne zase zaniknú.
    </tei:p>
    <tei:p>
     Práve vtedy, keď sa Ravasy na postriežke uhniezdil, zahrmel   slniečkom podlízaný úšust v ďumbierskych bralách. Šuchol sa skalinami   ponad príbytky mercúňov, vybehnúc s bielym kúrom silou-mocou z   hlbokého úplazu ešte vysoko na náprotivnú stranu. Zvrtol sa v   polkole, zhodil stromiská, akoby ich hrebeňom sčesal, viezol skaliská   na chrbte a konečne na doline sa zastavil.
    </tei:p>
    <tei:p>
     I čistého svedomia človek nad toľkým hrmotom v odľahlých holiach   musí sa preľaknúť. A zlého svedomia človeka, aký bol Ravasy, a v tom   položení hriešnom, v akom bol, muselo to trhnúť! No nie, toho sa   Ravasy nezduril, bo vedel, že to jeho pletkám nie je nebezpečné, že   ho to neprezradí.
    </tei:p>
    <tei:p>
     Ledva sa stratil temný, zemou zatriasajúci hlas, viacnásobne   odrážaný šedivými tvrdými bralami, zdvihol sa spomenutý vietor. I   skáče z vrcholca na vrcholec ihlín. Ráňané šúľky, semä rozsievajúc, z   haluze na haluz klepocú. Semä, to dlhé, to krátkokrídlaté, poletuje   roznášané vetrom na ďaleký priestor, krútiac sa vrtko okolo svojej   osky. Kým vo vrchovcoch mrmlavých stromov haruší vietor, pod ich   rozprestretými ochrannými ramenami panuje tichosť a pokoj, ledvaže   štíhla foremná bika preveľká (Luzula maxima)#POZ#29;chlpaňa#-POZ#   hlavičkou zakníše.
    </tei:p>
    <tei:p>
     Od lavice, ako pokračovanie dvoch strmých zápoľ, ťahal sa   protiľahlou stranou hore grúňom hrebeň kolmo vystrčených skál. Týmto   hrebeňom vinul sa chodník spoza hôľ z Liptova ako priesmyk do   Lipového a blízkeho mesta.
    </tei:p>
    <tei:p>
     V šumení duniaceho vetra čuť ostré kroky dolu hrebeňom   spúšťajúceho sa chlapa.
    </tei:p>
    <tei:p>
     Hlas sa blíži...
    </tei:p>
    <tei:p>
     Ťažkým krokom vykročí chlapská postava z tmavého lesa na otvorenú   cestu...
    </tei:p>
    <tei:p>
     Tu vidí krížne cesty nahor — nadol a pred sebou chodníček.
    </tei:p>
    <tei:p>
     Pocestný zastane a zamyslí sa.
    </tei:p>
    <tei:p>
     Polapí kapsu, vytiahne z nej balík v červenej šatke, vykrúti z nej   tobolku, nazrie do nej, ukladá bankovky, prisviedča hlavou. I akoby   netrúfal bezpečnosti, poobzeral sa placho a zase poukladal všetko a   vstrčil do kapsy. Pravou rukou držal palicu, ľavou pritískal o hlavu   širák pred vlniacim sa vetrom.
    </tei:p>
    <tei:p>
     Akoby nič zlého netušil, vystúpil neznámy na osudnú lavicu...
    </tei:p>
    <tei:p>
     Niekoľko krokov — slzaje#POZ#30;brvná v moste (pod mostinou)#-POZ#   zapraštia a nešťastník zletí do priepasti...
    </tei:p>
    <tei:p>
     „Ježiš!” vykríkne nešťastný pútnik.
    </tei:p>
    <tei:p>
     Vietor odnáša prach povstalý z lavice; i ako tento zmizne, tak   stratí sa i ohlas krátkeho strašného výkriku.
    </tei:p>
    <tei:p>
     A bolo zase ticho.
    </tei:p>
    <tei:p>
     Vietor fučal úzkostlivo a voda ďalej šumela svoju jednohlasnú   pieseň.
    </tei:p>
    <tei:p>
     Jedovatý pavúk sedí ukrytý v diere, pred dierou rozťahujú sa ním   upletené siete. Akonáhle strojca osídiel pobadá muchu v nitkách   zamotanú, vyrúti sa na žertvu, aby svoju žízeň mohol uhasiť jej   krvou. Práve tak vybehol zo svojho úkrytu ľúty ústrojník osídiel,   pavúk — Ravasy.
    </tei:p>
    <tei:p>
     Ako keď chlapci sýkorku na lep chmatnú, dlaňami radostne   zatľapkajú, takú radosť mal i on. Držiac sa vymolených koreňov a   vetvín visiacich nad vodou, skákal zo skaly na skalu i pospiechal do   priesmyku. Zohol sa a naslúchal nad vystretým telom. Ono ležalo   horeznakom, nohy viseli vo vode, hlava spočívala na tvrdej skale,   tvár bola zakrytá ľavým, priečky prehodeným ramenom, klobúk a palica   plávali dolu vodou.
    </tei:p>
    <tei:p>
     Zhovädilý Ravasy rozkročil sa naširoko pred žertvou svojho   oplanstva a s rukami založenými na kríž pasie si oči na dolámanom   chudákovi.
    </tei:p>
    <tei:p>
     „Tu si, tu, pod mojimi nohami, spupný chlapče! Hej, abys´ vedel,   že si ma darmo nevystavil posmechu! Nebudeš mi viac v ceste stáť pri   krásnej Aničke. Už je po všetkom. Áno, včera si ma na haluz vyvesil,   ako dáke cedilo, a teraz tu ležíš, kým ťa raky nepohltia!”
    </tei:p>
    <tei:p>
     Na väčšiu potupu kopol mŕtvolu, mŕtvola sa zatrasie a rameno, čo   tvár zakrývalo, sa zošuchne.
    </tei:p>
    <tei:p>
     Ravasy zhíkne! Chytí sa za vlasy a oči vytreštené ako plánky   vyvalí na bledú tvár mŕtvoly.
    </tei:p>
    <tei:p>
     Nuž ale, zázrak na zázraky!
    </tei:p>
    <tei:p>
     Nebol to vyžiadaný, očakávaný Janko, lež istý, často do mesta   chodievajúci čipkár.
    </tei:p>
    <tei:p>
     Ravasyho prechodil nevýslovný strach, vlasy mu dupkom vstávali.   Prejímal ho i žiaľ, ale nie žiaľ nad zmárneným človekom, no žiaľ nad   tým, že ten nešťastník nebol jeho sok, nenávidený Janko.
    </tei:p>
    <tei:p>
     Čo tu robiť?
    </tei:p>
    <tei:p>
     „To, čo sa z omylu stalo, odstáť sa už nemôže!” pomyslí si.
    </tei:p>
    <tei:p>
     A tak, aby i z toho osoh mal a lakomosti zadosťučinil, oddal sa do   prehliadania kapsy. Prvé, čo mu do ruky padlo, bola tobolka. Keď sa   oboznámil s jej obsahom, tvár sa mu radostne roztiahla.
    </tei:p>
    <tei:p>
     „Ach!” povedá, „to veru stálo za prácu, to bude do vena!”
    </tei:p>
    <tei:p>
     I strčil tobolku do kabáta.
    </tei:p>
    <tei:p>
     I zavadí do Jankovho končiara, uschovaného od včerajšej roztržky   vo vrecku...
    </tei:p>
    <tei:p>
     Zastane, bodne prstom do čela.
    </tei:p>
    <tei:p>
     „Och, och, to myšlienka znamenitá, prevýborná. Tá sa vyplatí.   Ravasy, ty si chlap! No počkaj, Janíček môj roztomilý, keď si ty mne   teraz takto uvrzol, musíš to predsa svojou kožou zaplatiť. Chi-chi!   Je to rozum, je to zlatá myšlienka! Tu na črienkoch zreteľne tvoje   meno stojí vybité!”
    </tei:p>
    <tei:p>
     Vytiahol blýskavý nôž, skúmal ho ostražite, pohladil dvoma prstami   jeho rez a chladnokrvne vstrčil až po samú rukoväť do srdca zabitého   čipkára.
    </tei:p>
    <tei:p>
     A oplanské dielo bolo zakončené...
    </tei:p>
    <tei:p>
     No neradno bolo sa tu dlho baviť.
    </tei:p>
    <tei:p>
     Po tom hriešnom čine vrhol sa akoby pekelnými mátohami naháňaný   nazad a škriabajúc sa, kade zišiel dolu, na breh, utekal ako veverica   hore grúňom.
    </tei:p>
    <tei:p>
     Už či naplašený zlým svedomím a či len náhodou pochybil cestu a po   krátkom behu ocitol sa na prti. I stúpal chvatom ako splašený zver   nahor. Keď vyplašený drozd zatrepotal krídlami, učupil sa, skrýval,   bojac sa i vlastnej tône. Prť, čím diaľ strmšia a užšia, zametaná   bola miestami poprevaľovanými kladami. Pomedzi do zeme zapchnuté   haluze a popod klady musel sa preťahovať ako cez bránu. Nuž ale   strach dodáva nohy. Všetko to prevýšil a prekonal okrem dvoch   ohromných, jedna na druhú zavalených klád. Na hrubšom konci ležali   tieto klady do uhla, na tenšom boli rozopiaté silným, asi tri stopy   vysokým stĺpcom.
    </tei:p>
    <tei:p>
     Bol to slopec, ustrojený na medveďa. Z oboch strán slopca — husté   nepremožiteľné rárožiny.
    </tei:p>
    <tei:p>
     Náhlivému zločincovi neostávala inšia cesta, než alebo sa   navrátiť, alebo cez slopec sa štverať.
    </tei:p>
    <tei:p>
     Volil posledné.
    </tei:p>
    <tei:p>
     Vyloží ruky na spodnú kladu a ľahkým posunkom sa vyšvihne na   ňu.
    </tei:p>
    <tei:p>
     Hlava a prsia prevažovali sa už na druhú stranu.
    </tei:p>
    <tei:p>
     Priťahuje za sebou pravú nohu — ale nešťastná, z ľavého pleca hore   cievou obrátená puška zavadí o stĺpec... ten sa vyvalí — a vrchná   klada celou svojou váhou ovalí Ravasyho cez pás#POZ#31;#I#a vrchná...   cez pás#-I# - Niečo podobné sa stalo nemeckému geológovi Wolfovi na   severnej, liptovskej strane Ďumbiera, lenže zostal pri živote, hoci   sa potom dlho liečil. Zrejme tento konkrétny prípad (autor ho opisuje   vo Vlastnom životopise pri udalostiach z r.1867, kým Lipovianska maša   vyšla prvý raz r. 1874) bol autorovi predlohou pri Ravasyho smrteľnej   nehode#-POZ#.
    </tei:p>
    <tei:p>
     Ravasy zbľačí.
    </tei:p>
    <tei:p>
     Bola by ho klada zaraz na poly roztrhla, no mohutná, na površí   dolnej klady čnejúca hrča prekážala úplnému jej schopeniu...
    </tei:p>
    <tei:p>
     Chripľavý vresk, krvou zaliaty, vyfŕkol mu z pŕs.
    </tei:p>
    <tei:p>
     Hlava, ruky z jednej, nohy viseli mu z druhej strany. Tvár   modrala, žily napuchli, nosom kvapkala krv, jazyk vyplazený, na   ústach biele peny.
    </tei:p>
    <tei:p>
     Biedny to obraz duseného, nie živého, nie mŕtveho človeka!
    </tei:p>
    <tei:p>
     Čas po čase volal o pomoc, hlasom slabým, chrapľavým.
    </tei:p>
    <tei:p>
     No, ktože ťa tu, hriešny človeče, ďaleko v pustom lese pod hoľami   počuje?... Ktože ti tu pomocou prispeje? Tu ti len Pán Boh pomôže, ak   ti skorou smrťou hrozné muky ukráti; ináč darmo voláš o pomoc, lebo   ťažké klady nemajú srdca!
    </tei:p>
    <tei:p>
     Trup zvíja sa kŕčovite, sťahuje, modré zapuchnuté ruky škrabú   zúfale nechtami drapľavú kôru; zase omdleté dolu visia, kým túlavé   veľké mravce po tele nešťastníka pobehujú.
    </tei:p>
    <tei:p>
     Či sa tento v pekelných bôľoch postavený človek má tu usušiť a   pažravé mravce majú ho zjesť?
    </tei:p>
    <tei:p>
     Ťažká ho veru dosiahla ruka božia!
    </tei:p>
    <tei:p>
     Tam, kde mal divý zver zahynúť, zahynie on!
    </tei:p>
    <tei:p>
     Ten, čo druhému úklady staval, zahynie sám v úkladoch.
    </tei:p>
    <tei:p>
     Položenie to hroznejšie nad všetky hrôzy!
    </tei:p>
   </tei:div>
   <tei:div type="chapter">
    <tei:head>
     5
    </tei:head>
    <tei:p>
     Ako už vieme, usnul Janko len nakrátko oproti ránu po prežitých   búrnych udalostiach.
    </tei:p>
    <tei:p>
     Vychádzajúce slnko našlo dychtivých strelcov hotových už pred   mašou i vkradlo sa, pobozkajúc Jankovi zunované mihalnice, cez   tieňavé haluze preddomovej jablone do jeho zelenej „spálne”.   Prebudenie nesúhlasilo s modrým nebom. Hneď prvá myšlienka točila sa   okolo včerajších výjavov a hoci čerstvý raňajší vzduch jeho líca   ofúkal rumencom, predsa jeho čelo bolo zahalené smútočným obláčikom   ako hentá homoľa na Solisku.
    </tei:p>
    <tei:p>
     A keď tam — tak povedajú — za rána hmla sa vláči, nasledovať má   búrka.
    </tei:p>
    <tei:p>
     Vstúpil do čistotnej chyžky, kde ho za stolom čakala poriadne   vyobliekaná dobrá matka, krútiac nohou vrčiaci kolovrat.
    </tei:p>
    <tei:p>
     Ozaj pekný obraz statočnej, milej slepej babičky, hodný pera   výtečnej Boženy Němcovej.
    </tei:p>
    <tei:p>
     Keď počula synov krok, zastala v priadzi a obrátila, ako to pri   slepých obyčajne vídavame, zádumčivú, ale veľmi peknú matrónsku tvár   oproti Jankovi.
    </tei:p>
    <tei:p>
     „Syn môj, už ťa dávno čakám. Kde si bol cez noc? Lôžko tvoje stálo   prázdne.”
    </tei:p>
    <tei:p>
     I podáva mu ruku, potiahnuc ho útlo k sebe na lavicu — čomu sa on   vľúdne podvolil.
    </tei:p>
    <tei:p>
     „Syn môj, ruky sa ti trasú,” riekla opäť.
    </tei:p>
    <tei:p>
     A keď mu tvár pošúchala, preriekla:
    </tei:p>
    <tei:p>
     „Tvár ti horí, čo sa ti stalo? Duša tvoja nie je v pokoji!   Zdôverže sa svojej matke, ktorej slncom a jediným svetlom si ty, syn   môj drahý.”
    </tei:p>
    <tei:p>
     Janko, ktorý svoju matku veľmi ľúbil a ctil, vyrozprával pôtku s   Ravasym, hádku s Dymákom a všetky prekážky hlboko zakorenenej svojej   lásky.
    </tei:p>
    <tei:p>
     Dobrotivá matka srdečne ho ľutovala, ale, neborká, inšej potechy   preňho nemala, ako ho odkázať na tú ostatnú apelátu, na pomoc božiu,   ktorá vraj skôr-neskôr bohabojným istotne nevystane.
    </tei:p>
    <tei:p>
     Po smutnom rozhovore vybral sa Janko von, do krásnej, a kto jej   rozumie, vždy vernej prírody. A už to pravda: čo ťa všetko na svete   opustilo, ošialilo, ona nie, ona ti vždy vďačne a rovnou mierou   všetky svoje vnady, všetky krásy otvára.
    </tei:p>
    <tei:p>
     Na pohon ísť nemal ani chuti, ani mu ta v spoločnosti pána   Dymákovej ísť neprichodilo. A tak teda prehodiac cez plece plechovú   pušku a s valaškou v ruke, vybral sa do doliny Lomnistej, aby zbieral   byliny.
    </tei:p>
    <tei:p>
     Bola to jeho obľúbená zábava.
    </tei:p>
    <tei:p>
     S klobúkom na hlave a do očí vtlačeným, so zrakom upretým do zeme   kráčal v myšlienkach zahrúžený. Pekné skupeniny prírodnín, výtvory   skál, pestrosť bylín, čo ho predtým tak veľmi zaujímali, teraz málo   alebo nič nepútali jeho pozornosť.
    </tei:p>
    <tei:p>
     Dlho sa bez cieľa plietol brehom čľapkajúceho potoka, keď ho z   Junčiarky šuhaj Fafira a Ravasy zbadali a poznali.
    </tei:p>
    <tei:p>
     Netušiac ani najmenej, čo sa okolo neho deje, netušiac strojené   úklady, približuje sa sťa nevinné jahňa k jatke, k osudnému   miestu.
    </tei:p>
    <tei:p>
     Nebol azda ďalej ako štvrťhodinku od Besníka, práve tam, kde sa   krúti cesta okolo malého, do doliny vybehujúceho uhla, keď mu tuhý   veterný prúd širák z hlavy o zem mrští. Klobúk hnaný vetrom kotúľa   sa, kotúľa. Janko beží za ním, aby ho prikvačil poriskom. Ale klobúk   dobehne na kraj, zváži sa a čosi-kamsi padne strmým brehom do veselej   Bystrianky.
    </tei:p>
    <tei:p>
     Nehnevaj sa, Janko, nehnevaj! Táto pletka môže ti slúžiť na spásu.   Božia vôľa má rozličné cesty, ktorými nás chráni.
    </tei:p>
    <tei:p>
     Často, ba veľmi často to, čo sa nám v prvom vzniku zdalo škodným,   dosviedča sa v následkoch osožné.
    </tei:p>
    <tei:p>
     Z dumky vytrhnutý musel dobre nohami preberať, aby plaviaci sa   širák mohol predbehnúť. Dobehol ku vhodnému, viac prístupnému miestu;   skočil dolu a pritiahol k sebe poriskom svoj umočený klobúčik.   Aničkou včera darovaná kytka skvela sa na ňom teraz ešte živšie, keď   ju Bystrianka občerstvila.
    </tei:p>
    <tei:p>
     A už sa chcel poberať tou istou cestou ďalej napred, keď mu zrak   padne na náprotivnú stranu.
    </tei:p>
    <tei:p>
     Tam oproti vyviera v hustej krovine červenošmuntavý medokýš, berúc   pôvod v starej zarútenej štôlni. A tam, kde sa táto Slatinka s   Bystriankou mieša, rastie na hustej pažiti utešená, bujná ako kožuch,   rôznofarebná nezábudka. Tento milý, to nebomodrý, to slaboružový a   žltkavý kvietok mala Anička vo zvláštnej obľube. Modrá jeho farba   uvádzala Jankovi na myseľ Ankine oči, červená jej líca a žltkastá jej   vlasy. Nedivme sa teda, keď vidíme Janka nepriam pohodlne po hladkých   a končitých skalách valaškou rovnováhu udržujúceho putovať na druhú   stranu nezábudkového raja. Nedbal nič na to, že si nohy zarosil. Keď   už mal hlavu mokrú, prečo nie i nohy?
    </tei:p>
    <tei:p>
     Po krátkom namáhaní stál Janko v kvetinách a mal náležitú   žatvu.
    </tei:p>
    <tei:p>
     Keď ich hojne natrhal, sadol si pozvýš na húžvatý koreň pod buk a   uvil dva ozaj podarené vence. Jeden bol mienený do malej lipovianskej   kaplnky, druhý však Anke, ktorý jej doručiť mal Štefan.
    </tei:p>
    <tei:p>
     A sebe?
    </tei:p>
    <tei:p>
     Práve mu padol do lona široký, žltý, zaschnutý klenový list.
    </tei:p>
    <tei:p>
     „Ach, to je moja predtucha!” pomyslí si a pozdvihnúc sa, vstrčí   vence do plechovej pušky.
    </tei:p>
    <tei:p>
     I začuje praskot.
    </tei:p>
    <tei:p>
     Obzrúc sa v tú stranu, skade počul buchot, videl, že sa   sprášilo.
    </tei:p>
    <tei:p>
     Bolo to tam v kraji Besníka.
    </tei:p>
    <tei:p>
     Domnieval sa, že sa vetrom rozklátený bútly strom do vody skydol,   i nepovšimol si toho.
    </tei:p>
    <tei:p>
     Stadiaľto poberal sa z nohy na nohu hore lesom, i neznal sám, kam   ide. A hodnú chvíľu plietol sa sem-tam lesom a ani nevedel, kde   vlastne je. Zrazu šuchne čosi pod ním. I uprel zrak v húšťavu. A čo   bolo? Hnedá líška, cigánka rečená, uháňala ponad rárožinu. Stúpa kus   ďalej, tu zas uteká druhá líška, v tú stranu kam i prvá. Nápadné mu   bolo, že videl bežať dve líšky jednu za druhou v takom krátkom čase.   No domnieval sa, že dakde neďaleko bude ležať újesť.
    </tei:p>
    <tei:p>
     Poobzeral miesto vôkol seba a tu videl, že sa dostáva už do   vyhoreného bána#POZ#32;#I#vyhoreného bána#-I# - rúbaniska#-POZ#.   Smutné hrobové miesto súhlasilo s jeho srdcom, i to vyzeralo ako   vyhorený bán.
    </tei:p>
    <tei:p>
     Oprel sa o valašku i skúmal žiaľnym okom spustošenie.
    </tei:p>
    <tei:p>
     Čo to bolo?
    </tei:p>
    <tei:p>
     Tak sa mu zdalo, akoby z tej strany vetra, kam sa líšky tratili,   počul stonanie.
    </tei:p>
    <tei:p>
     Načúva pozorne a skutočne doráža mu k uchu hlas temný, jajkanie   akoby zo zeme.
    </tei:p>
    <tei:p>
     Už poberá sa na miesto, skade čudný hlas zaznieva — tu mu zahrmí   výstrel za chrbtom z bočného lesa; krátko zatým druhý... a nato čuje   prenikavý hlas vo veľkom nebezpečenstve postaveného človeka.
    </tei:p>
    <tei:p>
     Zvrtne sa ako strela a viac letkom ako behom prebíja sa ta, kde   hučala streľba.
    </tei:p>
    <tei:p>
     Ani vietor — a už bol na tom mieste, kde Dymák strieľal na   medveďa.
    </tei:p>
    <tei:p>
     A čo sa zjaví jeho predesenému zraku? Dymák volá o pomoc, i leží   zakrvavený horeznačky a zázračný, tiež krvácajúci čierny medveď   lomcuje na ňom.
    </tei:p>
    <tei:p>
     Zabudol Janko na svojho nepriateľa. Jeho šľachetné srdce nevidelo   v ňom inšie, len v nebezpečenstve postaveného svojho blížneho a   pestúna Aničkinho, ktorú tak vrúcne miloval.
    </tei:p>
    <tei:p>
     Nebolo tu času na rozmýšľanie.
    </tei:p>
    <tei:p>
     Ako anjel z neba zlietly zdvihne chytrosťou blesku ostrú valašku.   Valaška blysne a Janko ju silnou rukou zatne do čela opachy... Zver   odpovie revom, až sa zápače ohlášali. I vytiahne krásna táto chlapská   postava tuho, hlboko zaťatú valašku s kusom vyštiepenej kosti a   zaženie ju k druhému úderu. Oceľová valaška zahvizdne.
    </tei:p>
    <tei:p>
     „Valaška, rúbaj!” zavolá náš Jánošík.
    </tei:p>
    <tei:p>
     Ale hrôza! Medveď sa pohodí a porisko udrie o nehybnú „gigaňu”   opachy. Porisko sa zlomilo sťaby hrachová palica a valaška odfrkla a   zacvendžala na žulovej skale.
    </tei:p>
    <tei:p>
     Dobehnuvší strelci úžasne zhíkli.
    </tei:p>
    <tei:p>
     Nasledoval boj, ľúty boj pekného mládenca s ozrutným medveďom.   Medveď, pustiac Dymáka, vrhol sa na Janka. Jeho tlama sa otvorila a z   nej, tmavočervenej, krvou zaliatej, vycierali skazonosné biele   strašné klovy. Horúci dych s krvavou penou fŕkal do tváre bezbrannému   Jankovi.
    </tei:p>
    <tei:p>
     Chlapi, obstúpivší javisko, kričali, híkali, no streliť netrúfal   si ani jeden, aby chlapa nepostrieľal. Štefan mal sa zblaznieť, keď   videl druha v pomykove. Zhodil zo seba pušku, kapsu, kabanicu a   všetko, čo by mu zavadzalo, i vytiahol nôž z opaska a vyrútil sa   zatisnúc zuby na záhybeľ.
    </tei:p>
    <tei:p>
     I Janko chopí sa opaska, že ostrým končiarom medveďovi jamku   pošteklí, ale nebesia! — Končiara nebolo...
    </tei:p>
    <tei:p>
     Už sa cítil stratený.
    </tei:p>
    <tei:p>
     Ohava otvorila nanajvýš horúcu tlamu…
    </tei:p>
    <tei:p>
     Ešte okamih a Jankova hlava schrapští na črepy zmrvená.
    </tei:p>
    <tei:p>
     Janko sa odváži a vstrčí ruku až vyše lakťa šelme do pažeráka;   chmatne silnou rukou jazyk a ťahá, že to až puká vnútri. Medveď   žviaka, no silné mužské rameno nedopustí, aby zatvoril tlamu, i   nemôže zuby do svalov vtláčať. Janko obrovskou mocou ťahá a krúti mu   jazyk tak, že za jazykom celý chripák, ba i pľúca sa poddávajú.
    </tei:p>
    <tei:p>
     Štefan dlhý nôž vrazil medveďovi medzi rebrá a Rakyta oprel mu   cievu svojej pušky o oko a namiešal mu ohňom dokonale mozog.
    </tei:p>
    <tei:p>
     Premožený velikán sa zvalil, vystrel a zdochol.
    </tei:p>
    <tei:p>
     Nastala surma, jasot strelcov i honcov.
    </tei:p>
    <tei:p>
     Janko bol zachovaný. Ruka jeho bola, hoci nie nebezpečne ranená,   no značne dostískaná.
    </tei:p>
    <tei:p>
     Bledému a do omdletia zunovanému Jankovi prispel prvý na pomoc   Štefan, podajúc mu sklenku slivovice.
    </tei:p>
    <tei:p>
     „Sláva ti, Janko môj! Hrmien vozov okovaných a jazerných, nože si   drgni tej čečiny! Nechže ti poslúži, lebo si zbledol ako nový   oštiepok.”
    </tei:p>
    <tei:p>
     A utieral krvavý nôž o zelený mach.
    </tei:p>
    <tei:p>
     „Ej, prisámjánu, rúbal si doň ako do dreva,” pokračoval   Štefan.
    </tei:p>
    <tei:p>
     Keď sa Janko občerstvil glgom slivovice, poberal sa i s ostatnými   na pomoc omdletému a na zemi ležiacemu Dymákovi.
    </tei:p>
    <tei:p>
     Ležal, chudák, v kyprej prsti zatlačený, opravdivý to obraz   umučenia. Zo širokej, pazúrom zadrapenej rany na vrchhlave cedila sa   krv. Koža, v objeme dlane až po kosť zdrapená, visela mu ponad pravým   okom. Pravé rameno, vyše lakťa zlomené, sa mu bombáľalo. Telo bolo mu   na viacej miestach sinavé.
    </tei:p>
    <tei:p>
     Jeden z honcov zohol na klobúku particu, skočil k blízkej   studničke a doniesol plný klobúk vody.
    </tei:p>
    <tei:p>
     „Hoj, bisťuvýbohu! Tu ti toľko vody doniesol, že v nej pre   všetkých honcov halušiek navariť môžeš,” riekol Štefan.
    </tei:p>
    <tei:p>
     I nastriekal omdletému do tváre vody, a keď precitol, dal sa mu   napiť.
    </tei:p>
    <tei:p>
     Janko vyumýval mu opatrne ľavou rukou ranu, priložil oddrapený   strap pekne-rúče na miesto a zaviazal obratne šatkou.
    </tei:p>
    <tei:p>
     Dvaja šuhajci vybrali sa hľadať prítomného lekára. Hľadajú, volajú   — no lekár zmizol. Po dlhom volaní a trúbení hľadaný doktor ohlásil   sa blízo svojej stanice. Bol vtiahnutý v bútľom, veľmi tlstom   kadlube#POZ#33; (tu od prírody) vydlabanom pni#-POZ#.
    </tei:p>
    <tei:p>
     Keď lekár za dlhý čas nechodil, dal Janko zhotoviť nosidlo z   osekancov obložených mäkkou chvojinou, ložisko to, aké v lese   pohodlnejšie ani byť nemôže. A len potom, keď opatrený pán maše   celkom pohodlne ležal na nosidle, myslel Janko i na seba. Preskúmal   si zosinalú, zapuchnutú ruku. Niže lakťa v mohutných svaloch mal   vtlačený trojhranný znak medvedieho klovu. Kosť nebola ranená. Okrem   náležitého domiesenia, opuchliny a — rozumie sa — bôľu, nebolo sa   obávať nijakého nebezpečenstva.
    </tei:p>
    <tei:p>
     Podochodili i obdiaľnejší strelci a honci a každý, vyrozumejúc i   vidiac, čo sa prihodilo, tisol sa dopredku a obdivoval i vítal hrdinu   Janka.
    </tei:p>
    <tei:p>
     Došiel konečne i lekár. Po preharašenej noci hľadal pokoj v bútľom   strome a — zaspal. Vydurený dvoma honcami priknísal sa, zívajúc, a   ani netušil, že mu z bútliaka odpadnutý veľký hríb spod kabáta na   krku von trčí. Hľadí, hľadí, vytiera si oči. A keď s podivením vidí   pred sebou dvoch poranených a počuje dej nešťastnej príhody, oddá sa   svojmu všade potrebnému povolaniu. Poobzeral pravidelne rany a všetky   úrazy, pochválil Jankom urobené dočasné poriadky i velil bystro   odísť.
    </tei:p>
    <tei:p>
     Zviazali medveďovi laby, pretiahli pavúzom a ôsmi chlapi vyložili   na plecia ťažkého „macka”. Ej, podlamoval im on nohy dolu vrchom; nuž   ale silné plecia to len uniesli. Druhí osmorí pribrali sa k Dymákovmu   nosidlu. Tým naložil lekár prísny pozor, a to, aby ho nosením   nepotriasali a na planej ceste dakde nevyvrhli. Pre väčšiu istotu   kráčal z jednej strany lekár, z druhej strany sám ranený Janko.
    </tei:p>
    <tei:p>
     Pobožný kreše si do zapekačky a dudre medzi zubami:
    </tei:p>
    <tei:p>
     „Hja, surovina je surovina a láme sa, akoby nie pánske kosti, keď   sa, hľaďže, toľká opacha po nich miesi… Hľa, kuvik v noci — už   vykuvikal. No, a či som darmo na nos padol? Ba ešte ma i teraz rypák   páli. No ja na pletky neverím, ale kde ja na túto moju špaldu raz   tresknem, tam streľba neminie... Ale Ravasík, kde je Ravasík? Či ho   čerti pohltili?”
    </tei:p>
    <tei:p>
     Dymák stratil prítomnosť ducha hneď pri prvom vrhnutí a údere o   zem. Nevedel, čo sa deje a čo sa s ním dialo, až kým ho zimná voda   neprebrala. Bôľ na hlave, zlomené rameno, dotlčené telo, pri ňom   vystretý dorúbaný zver, ako i rozprávky chrabrých strelcov, ich   chvála a obdivovanie udatného Janka, vysvetlili mu dosť jasne celé   jeho zúfale položenie. Keď videl krvou zastriekanú tvár a zaviazané   Jankovo rameno, stal sa náhly, veľký obrat v duši jeho. Zo Šavla stal   sa Pavlom. Toho, čo predtým nenávidel, prinútený bol teraz ctiť a z   celého srdca si vážiť. Nemým, no výrečným pohľadom ďakoval Jankovi,   podajúc a stisnúc mu zdravú ruku. Janko s radosťou odvetil podanému   znaku priateľstva. A tak bez šírenia slov zmierili sa a porozumeli si   dve doteraz rozdvojené chlapské duše.
    </tei:p>
    <tei:p>
     Planá zvesť skorej sa rozširuje ako dobrá. A tak i teraz. Keď sa   približoval pochod k Lipovému, zvedavý ľud vyčakával príchodzích až   pri samej hati.
    </tei:p>
    <tei:p>
     Anka, dobrá, pekná Anka ponáhľala sa bez dychu v ústrety zástupu.   I hodila sa na nosidlo a objímala prostosrdečne strýka, až mu po   tvári jej horké slzy kvapkali.
    </tei:p>
    <tei:p>
     „Uspokoj sa, dieťa moje! Hoci ma medveď nešeredne vyobjímal, cítim   predsa, že z toho môjmu životu nebezpečenstvo nehrozí.”
    </tei:p>
    <tei:p>
     Tak ju tešil Dymák.
    </tei:p>
    <tei:p>
     Keď tomu mimoidúci lekár prisvedčil, pokračoval Dymák ďalej:
    </tei:p>
    <tei:p>
     „Nuž ale, dieťa moje, neboli by ma teraz títo statoční ľudia   živého niesli, ale len kusy rozcaparteného mäsa, keby… keby ma táto   šľachetná duša, Janko, s odvážením vlastného života, nebol   obhájil.”
    </tei:p>
    <tei:p>
     Na tieto slová, ešte len teraz zbadajúc slzavými očami prítomného   Janka, hodila sa Anka, premožená citom vďačnosti, štíhlemu mládencovi   okolo krku.
    </tei:p>
    <tei:p>
     Janko nebol pripravený na túto sladkú odmenu. Vrelým objatím na   zapuchnutom ramene urazený, vykríkol i z radosti i z bolesti. To   upamätalo Aničku, čo robí a kde je. I sklopila oči, zakryla si   zásterkou zahanbenú tvár a túlila sa ku Dymákovi.
    </tei:p>
    <tei:p>
     Medzitým približovali sa pomaly k obci i došli k panskému   domu.
    </tei:p>
    <tei:p>
     Dymáka uložili do postele. Medveďa zavesili vo dvore na reber.   Väčšia časť honcov a strelcov sa rozišla, i mestskí páni sa poberali.   Lekár, ktorý sa bral pravidelne zaviazať rany a zlomenú kosť,   zaumienil si tu prenocovať, aby mohol chorého pozorovať. Meštiaci sa   mu vysmievali, keď odchádzali.
    </tei:p>
    <tei:p>
     Psi na dvore skučali. Mašiari stiahli medveďa a rozsekané mäso,   ako obyčajne, rozdali medzi účastníkov honby.
    </tei:p>
    <tei:p>
     Janko uklonil sa Dymákovi i poberal sa tiež domov. Dymák chopil ho   za ruku a veľmi vľúdne ho prosil, aby túto noc pri ňom ostal. Keď sa   k jeho prosbe pripojila i Anička, nemohol nijako odporovať, i   ostal.
    </tei:p>
    <tei:p>
     Nepokoj v dome začal sa tíšiť, ľudia sa rozchodili. Každý niesol   kus mäsa či v klobúku, či v košíku, či v šatke.
    </tei:p>
    <tei:p>
     Zrazu vstúpili dvaja celkom ozbrojení čatníci do pána Dymákovej   chyže. Po krátkej poklone pýta sa prvý z nich:
    </tei:p>
    <tei:p>
     „Či ste vy Janko Dubec?”
    </tei:p>
    <tei:p>
     „Áno.”
    </tei:p>
    <tei:p>
     „Či je tento nôž váš?”
    </tei:p>
    <tei:p>
     Na noži bolo vybité Jankovo meno.
    </tei:p>
    <tei:p>
     „Áno,” znela odpoveď prekvapeného Janka, „áno, to je môj nôž, a   dnes som ho práve hľadal, keď som zápasil s medveďom.”
    </tei:p>
    <tei:p>
     „Tak vás uväzňujem v mene zákona!”
    </tei:p>
    <tei:p>
     Prekvapenie prítomných nedá sa opísať.
    </tei:p>
    <tei:p>
     Na Jankovu otázku, ako a z akej príčiny by mal byť uväznený pre   nájdenie svojho strateného noža, čatník odôvodnil vec skrátka   nasledovne:
    </tei:p>
    <tei:p>
     Keď vraj patrolujúc išli dolinou poniže Besníka, zazreli na vode   pristavenú palicu a klobúk. Upozornení týmto znakom, idúc popri brehu   pilne skúmali koryto Bystrianky, i našli pod mostom mŕtvolu. V srdci   mŕtvoly bol zapichnutý až po črienky nôž, ku ktorému sa Janko čo k   svojej vlastnosti priznal.
    </tei:p>
    <tei:p>
     Svojej nevinnosti povedomý Janko upieral doprosta účastenstvo pri   vražde.
    </tei:p>
    <tei:p>
     „Uhliarsky učeň Fafira išiel za pánom Ravasym na poľovačku a videl   vás, ako ste stúpali hore dolinou niže Besníka. Priznávate sa k   tomu?”
    </tei:p>
    <tei:p>
     „Či ma kto videl, neznám, no je pravda, že som predpoludním tou   cestou išiel. Nemám príčiny to tajiť.”
    </tei:p>
    <tei:p>
     „Ďalej bude vás vyšetrovať súd, a na základe týchto obžalujúcich   okolností a vlastného zoznania naskutku musím vás odviesť pod strážou   do žalára.”
    </tei:p>
    <tei:p>
     I nastalo veľké pohnutie. Anička nariekala, lekár zdesený zalomil   rukami, Dymák bedákal horšie, ako keď ho medveď dlávil.
    </tei:p>
    <tei:p>
     Pohoršený a ako stena bledý Janko sprvu sa vzpieral, ale keď videl   premoc a svoje daromné počínanie, spoliehal sa na svoju nevinnosť a   poddal sa svojmu osudu: dal si ruky nakríž železným pútkom zviazať a   dal sa odviesť. Obrátil sa ešte k Dymákovi a ku horekujúcej Anke a   trasúcim hlasom preriekol:
    </tei:p>
    <tei:p>
     „No, idem, lebo sile a zákonu musím ustúpiť; no Boh je mojím   svedkom, že z tajnej vraždy nie som vinný!”
    </tei:p>
    <tei:p>
     A zdvihnúc železom obťažené ruky k nebu, doložil:
    </tei:p>
    <tei:p>
     „To tu pred vami a Bohom vševedúcim prisahám!”
    </tei:p>
    <tei:p>
     Užitoční, no najviac — a nie vždy bez príčiny — nenávidení čatníci   zapríčinili nemalú zvedavosť lipovianského obecenstva, a keď sa ono   dozvedelo o príčine ich príchodu do domu pána maše, preplnilo za   krátky čas dvor a pitvor. Ako čatníci s Jankom von vystúpili, nastalo   šomranie a vyhrážky. Štefan, vidiac jeho poviazané ruky, skočil, že   ho ide vyslobodiť, za ním niekoľko odhodlaných šuhajov. Čatník búšil   ručnicou do pŕs smelého mladíka a len zakročením a prosbou rozumného   Janka predišlo sa väčším výtržnostiam.
    </tei:p>
    <tei:p>
     „Neboj sa, priateľ môj Štefanko, uvidíme sa skoro. Teraz ticho,   jazyk za zuby a päsť za opasok!”
    </tei:p>
    <tei:p>
     Štefan zaškrípal zubami a vyhrážal sa odchodiacim už čatníkom.
    </tei:p>
    <tei:p>
     „Sto hrmien sa do vás páralo! Čo nás trýznite? Ešte mi nábitok   ostal, čo mal medveďovi, ,gigaňu’ roztrepať…”
    </tei:p>
    <tei:p>
     Tak ešte dlho zúril priateľ Jankov, Štefan.
    </tei:p>
   </tei:div>
   <tei:div type="chapter">
    <tei:head>
     6
    </tei:head>
    <tei:p>
     A nastalo zase utíšenie.
    </tei:p>
    <tei:p>
     Chatrná lipovianska dedinka takmer sa dnes vysilila v drastických   udalostiach.
    </tei:p>
    <tei:p>
     Slnko pobralo sa späť a noc čiernym rúškom pokryla hory a doly,   vyrovnajúc všetko v jedno. Potok, dňovým lomozom utlmený, teraz smelo   pozdvihol svoj jednozvučný hlas a šteboce akoby výsadne, poskakujúc a   čľupkajúc. Mechy pod mašou zdýmajú, drevené kalapódie vŕzgajú po   troskách, lopaty plieskajú, železné vozíky na kychte hurtujú a oheň   fučí pred pecou. Všetko ide po starom.
    </tei:p>
    <tei:p>
     Útlomodrý, štíhlym komínom vyblkujúci plameň vlní sa a osvetľuje   celé Lipové bájnou farbou.
    </tei:p>
    <tei:p>
     Pobožný a Otčenáš stoja s rukami založenými nakríž oproti peci, v   myšlienkách sú pohrúžení a nepohnutým sochám podobní. Len dym z   dohánu a mihanie očí sú znakom života. V odľahlej bočnej, všakovým   dreveným a železným rárožím zaplnenej komore leží na bielej doske —   samotný, krvou zaliaty, vystretý nevoľný čipkár. Tma panuje vôkol a   len odmeraný cvengot, pochádzajúci od odbíjaných násypov na kychte,   prerušuje mŕtvu tichosť.
    </tei:p>
    <tei:p>
     Strážnik píska desiatu.
    </tei:p>
    <tei:p>
     Po domoch vykráda sa svetlo z kozubov nízkymi oblôčikmi von na   tmavú ulicu. Pri kozuboch sedia robotníci a vyprávajú si každý svojím   spôsobom dnešné príbehy, ktoré tichú osadu pobúrili.
    </tei:p>
    <tei:p>
     I v úhľadnej izbe Jankovej slepej matky horí vatra na kozube, ale   clivo horí. Kolovrat nevrčí. Slúžka Dora nemo hľadí do ohňa,   načúvajúc pískaniu mokrého dreva, kým Jankova matka so zloženými   rukami pobožne sa modlí. Z vpadnutých, temných očí kanú vychudnutými   lícami horké slzy. Oplakávala jediného syna, o ktorého nevinnosti   bola úplne presvedčená. Veď ona čisté srdce synovo najlepšie   poznala!
    </tei:p>
    <tei:p>
     U Dymákov je tiež clivo. Skormútená Anička sedí s lekárom pri   posteli domového pána, ktorý strmým dýchaním a ťažkým stonaním dáva   najavo svoj telesný a duševný bôľ. A keď po obci pomaly svetlá   pozhasínali a po búrnom dni sladký spánok nasledoval, lampa tu tlela   do rána.
    </tei:p>
   </tei:div>
   <tei:div type="chapter">
    <tei:head>
     7
    </tei:head>
    <tei:p>
     V Ravasyho príbytku bolo pusto a temno po celý ten čas, len myši   nikým nemýlené harušili v policiach a súsekoch.
    </tei:p>
    <tei:p>
     Medzitým ťažké, míľodlhé oblaky prisťahúvali sa obrovským letom na   zjazd na chlmoch hôľ; nakopiac a rozložiac sa tam, rákošili sprvu len   temno, ale čím diaľ, najmä keď sa už pevne do hrče zbili, hučali, až   im splašené doliny odpovedať nestačili. Pridružil sa k tomu víchor a   hrom so strelami. Nasledovala hrmavica, akú často, velebne krásnu, v   našich holiach so strachom obdivujeme. Bolo to, akoby sa nebo so   zemou pomiešať malo. Dážď lial sa ako z kúp, krúpy skákali ako   lieskovce, blesky krížom-krážom behali a hrom dunel, akoby sa ten   Ďumbier s koreňom mal vyvrátiť. Dažďom zmývané a víchrom česané   stromy nevedeli už v hlbokej pokore, na ktorú stranu pred veliacimi   nebeskými živlami majú svoje hlavy skloniť. Zvíjali sa a šumotali,   keď zutekať nemohli.
    </tei:p>
    <tei:p>
     Bystrianke, skromnému to ináč potôčiku, lejakom teraz posilnenému,   naduril sa chochol, a ona s hrmotom a šumotom zmývala stromy do   svojej postele a váľala ťažké skaly dolinou.
    </tei:p>
    <tei:p>
     Lipové, už v sebe dosť malé, teraz ešte menšie, čušalo ako ten   chrobáčik pod smrekovou kôrou.
    </tei:p>
    <tei:p>
     Ťažké, v reťaz spojené, novými vrstvami zveličené oblaky nestačili   sa už udržať vo výške hôľnych končiarov, tlačené vlastným bremenom,   rozložili sa až na vrcholcoch ihličnatých stromov, aby mohli tým   pohodlnejšie precediť v ďalekých moriach načerpanú vodu do   tatranských žriedel.
    </tei:p>
    <tei:p>
     Krúpy s rachotom trepú o krov maše. Pobožný, vystrašený z dumania   a pohodlného fajčenia, keď búrka dosiahla najvyššieho stupňa, poberá   sa, aby zvedavý nos vystrčil pred vráta. Ako ich odchýlil a von   vystúpil, švihol jasný blesk cez čierne oblaky, osvietil blízke i   ďaleké, dažďom ovlažené, sivou hmlou zahalené predmety, i stratil sa   tam asi za vyhoreným bánom, kde Ravasy v mukách, kladou zavrznutý,   bedákal.
    </tei:p>
    <tei:p>
     Ostré svetlo blesku osvietilo i komoru a bledú tvár v nej   ležiaceho čipkára. Hrom zarachotil nato takou silou, akoby sa mala   zemeguľa napoly rozdrapiť. Uhliarsky prach, oddávna usadený na   hradách maše, sa zošuchol, no čipkár neprecitol.
    </tei:p>
    <tei:p>
     Pobožný padol od ľaku takmer na zem. S chytrosťou, akoby do neho   samého bolo udrelo, odskočil do maše, pritiahnuc za sebou vráta. A   ešte len tu stačil, hoc i kus pripozde, skrúšene sa prežehnať. —   „Jaj, Bože, ale to páralo! Už som sa nazdal, že mi je v špiku,”   riekol s dlhou tvárou, navracajúc sa dnu. „Huj! — Tam okolo   vyhoreného bána udrelo. Brrr! Ani za celý svet by teraz nechcel byť   pri Besníku.”
    </tei:p>
    <tei:p>
     Búrka sa o chvíľu utíšila.
    </tei:p>
   </tei:div>
   <tei:div type="chapter">
    <tei:head>
     8
    </tei:head>
    <tei:p>
     Keď sa oblaky oslobodili od svojho bremena, rozišli sa.
    </tei:p>
    <tei:p>
     Ráno našlo slnko zase všetko v pokoji. Poumývaná príroda, ako z   ťažkého sna prebudená, ligotala a usmievala sa oživujúcemu slniečku.   Jej ešte pred niekoľkými hodinami tak zostrašená tvár sa vyhladila a   kdejaký krúpami do blata vtlačený kvietok pestril sa a veselo dvíhal   svoju zarosenú hlavičku. A ako rozmanitosť farby okúzľovala oči, tak   rozmanitosť vtáčieho spevu milo zabávala sluch.
    </tei:p>
    <tei:p>
     V Lipovom, kde sa ľud ešte zo včerajších udalostí nezotavil, desná   novina zase zavčas rána znepokojuje mysle.
    </tei:p>
    <tei:p>
     S uhlím a rudou hneď za rána došlí voziari hľadali uhľomerača.   Hľadajú ho doma, hľadajú po obci, hľadajú všade. Všetko, ale všetko   hľadanie je márne. To zase nová hádka, kam sa Ravasy podel.
    </tei:p>
    <tei:p>
     Už veru i v úprimných Jankových priateľoch podozrenie vzniklo, či   ozaj jeho urputný sok Ravasy nezmizol Jankovým pričinením. Ba už i   včerajšiu vraždu s tým do súvislosti uvádzali. No z náklonnosti   oproti prostosrdečnému Jankovi netrúfal si nikto s touto myšlienkou   najavo vystúpiť.
    </tei:p>
    <tei:p>
     Obecný sudca a cechmajster neomeškali zmiznutie Ravasyho vyššej   vrchnosti oznámiť.
    </tei:p>
   </tei:div>
   <tei:div type="chapter">
    <tei:head>
     9
    </tei:head>
    <tei:p>
     Krivý uhliar Rakyta poberá sa do Strunčeného, aby zapálil   košikársku míľu#POZ#34;totiž takú, na ktorú si uhliar sám prichystá   aj nanosí drevo. Za takú míľu potom dostával vyšší plat#-POZ#. S ním   pospolu idú dvaja tovariši a učeň Fafira. Každý z nich zaopatrený je   pílou, sekerou a kyjankou.
    </tei:p>
    <tei:p>
     Na chrbte majú cedilá s potravou, ozdobené dlhými cafrangy.
    </tei:p>
    <tei:p>
     Rakyta má pri boku pušku.
    </tei:p>
    <tei:p>
     Idúcky krátia si čas rozhovorom o včerajších príbehoch.
    </tei:p>
    <tei:p>
     „Ej, pomaly, šuhajci! Jedna noha za dve nevystačí. Včera som ju   ponaťahoval a v noci, ako obyčajne na planú chvíľu lomila má táto   krivuľa, že mi už nebolo do strpenia. Budeme si kus dýchať; ale aby   sme čas darmo nemárnili, môžeme si zapiecť fajky.”
    </tei:p>
    <tei:p>
     Rozkládli „blčiaka”, napchali silno dohánom fajky, povlažili   slinou povrch dohánu napchaného vo fajkách a vložili ich do   pahreby.
    </tei:p>
    <tei:p>
     Rakyta sadol si a šúchal nohu.
    </tei:p>
    <tei:p>
     Jano Opálený, opretý o sekeru, hľadel bokom naňho.
    </tei:p>
    <tei:p>
     „Ba ozaj, vídavam vás už od viacej rokov, ako pokrivkávate, akoby   ste vše sečku rezali; a predsa neviem, či ste sa už taký prikuľhali   na svet a či ste dakde zo šopy spadli.”
    </tei:p>
    <tei:p>
     „Hm, kto je v peci, myslí, že sú všetci. Oj, synku môj, ešte ti   matka plienky prala, keď sa mi to stalo. Do tých čias som mal nohy   rovné ako sviece, kým som do Klátového grúňa nechodil páliť uhlie.   Práve bude tomu na Nemluvniatka#POZ#35;27. decembra. Tento deň sa   ľudove pokladal za tretí vianočný sviatok#-POZ# dvadsať rokov. Vyjdem   stupkami míľu tlačiť, bola už dohárala. Vrch popustil a ja padnem   tadnu. Našťastie vystrel som ruky, ináč by sa bol na „kvandel”   vypálil#POZ#36;totiž uhlie by sa bolo zle vypálilo, a to by bola   predovšetkým uhliarova škoda. (Ináč kvandel bol štvrť lótu, inak   kvintlík, a rovnal sa 4,37 gramu)#-POZ#. Tu počalo mi v krpcoch dobre   vošky a otlaky ohrievať; volám o pomoc z celého hrdla, tu priskočí z   bočnej míle nebohý, Pán Boh mu daj radosť večnú, majster Šabľatura,   chytí ma za škundry a ťahá ako starý fujtáš z flinty. Kožku natiahol   mi na tri prsty, čert po nej, ale ma vyšplaisoval#POZ#37;(z nem.),   vytrhol, tu skôr vytiahol, pretože padol do horúcej míle#-POZ#. Táto   krivuľa bola mi hodne oškvrkla. Prikladali mi na ňu   výbolen#POZ#38;(liečivá rastlina), užíva sa pri bolení žalúdka#-POZ#,   ranostaj a kolocier#POZ#39;ranostaj a #I#skorocel#-I#), tiež liečivé   rastliny, používané v ľudovom lekárstve#-POZ#. Ležal som na ňu šesť   týždňov. Nuž a hľa, stiahla sa mi ako kľuka.”
    </tei:p>
    <tei:p>
     Jano vytiahol z pahreby zapekačku, z ktorej sa valil horúci dym, a   za ním siahol po svojej fajke i druhý uhliar.
    </tei:p>
    <tei:p>
     „Oj, doparoma, Rakyta, to vás veru dokonale zahartovalo! Vás by už   preto ani nemali zabávať na druhom svete v očistci,” prehovorí Jano,   mrkajúc okom.
    </tei:p>
    <tei:p>
     „No, preto budú na tvojom zlom jazyku míľu páliť,” odsekol mu   Rakyta. A poobzerajúc sa okolo seba dodal: „Ale, hľaďteže, chlapci,   túto sme práve pod tou prťou, kde sme ten slopec na medveďa   postavili. Nože, vybehnime, však je i tak nie ďaleko, i pozrime, či   nám Pán Boh dačo nepožehnal.”
    </tei:p>
    <tei:p>
     „Ba bodaj ma… pravdu máte,” odvetil Kubo. „Ktozná, či dáka potvora   nepodbehla.”
    </tei:p>
    <tei:p>
     A šli tahore prťou.
    </tei:p>
    <tei:p>
     Idú asi na tri strelenia.
    </tei:p>
    <tei:p>
     „Hop, pst!” zavolá predok vodiaci Rakyta. „Bodaj som skamenel,   chlapci, voľačo je tu. Vrchná klada dolu a čosi sa combáľa   pritlačené.”
    </tei:p>
    <tei:p>
     Tovariši kládli na zem a dvíhali ostražité nohy, naťahovali hrdlá   a prisviedčali šeptom.
    </tei:p>
    <tei:p>
     „Uj, bisťuževýbohu, ale je opacha ako kôň!”
    </tei:p>
    <tei:p>
     „Hľa, hľa, ako zuby vyciera!”
    </tei:p>
    <tei:p>
     „Mamľas… kdeže zuby? Či nevidíš, že je zadkom obrátené?”
    </tei:p>
    <tei:p>
     Krivý Rakyta zosňal pozorne z pleca pušku. Druhom kázal, aby   potíšku za ním išli a hrozil sa im prstom, aby nerobili šramot. Sám   vliekol sa bokom napred s nahnutým telom a s puškou pod pazuchou.
    </tei:p>
    <tei:p>
     Kamaráti načúvali vo vytržení, kedy buchne výstrel.
    </tei:p>
    <tei:p>
     Ako sa tak už celkom blízko pritiahol, zastal, zmeravel, oči mu   dupkom stáli, zalomil rukami a kričal, len sa tak ozývalo: „Nuž,   tristo hrmien meden vozov okovaných, ľudia, nuž veď je to   Ravasy!”
    </tei:p>
    <tei:p>
     Chlapci div nepopadali z nôh.
    </tei:p>
    <tei:p>
     Áno, bol to on, ako nám už vedomo, on — ten nešťastník. V   neslýchaných trapiech, bohužiaľ, žil ešte posiaľ.
    </tei:p>
    <tei:p>
     V lese vyrasteným, silnými čuvami obdareným uhliarom dvíhalo   klobúky na hlavách pri tomto hrôzyplnom pohľade.
    </tei:p>
    <tei:p>
     Tvár a ruky nešťastného Ravasyho boli čierne, nepohnuté a len   vypučené oči sa pohybovali. Hovoriť už nevládal a zachrípnutý len   šeptom čosi brblal.
    </tei:p>
    <tei:p>
     Chceli ho drúkmi oslobodiť, ale to nešlo, lebo klada bola   priťažká. Inšie im nepozostalo, ako medzi klady kliny povbíjať. Kladu   prepílili mu na chrbte a prepílenú odvalili.
    </tei:p>
    <tei:p>
     Akonáhle sa to stalo, odpadol poľutovaniahodný Ravasy na zem ako   hnilá hruška.
    </tei:p>
    <tei:p>
     Posunkami dal na vedomie, že má žízeň. Podali mu varechu vody.
    </tei:p>
    <tei:p>
     Počas kriesenia obzeral Kubo slopec i pozoroval, že kôra   poškrabaná bola nechtami. Každý si môže predstaviť nešťastníkovu   veľkú námahu, ako by sa z klepca mohol vyslobodiť.
    </tei:p>
    <tei:p>
     Po krátkej porade vystreli dve cedilá na zem, uložili na ne   nešťastníka i poviazali frumbiere a žrdou pretiahli. Vyložili ho   potom na plecia a tak, ako včera medveďa, niesli ho do Lipového.
    </tei:p>
    <tei:p>
     Ľud sa zhŕkol.
    </tei:p>
    <tei:p>
     Dobehnuvší lekár skúmal raneného. Chrbtová kosť bola prelomená,   vnútornosti celkom dotlačené. Podľa toho znel výrok lekárov, že tu   pomoci niet a že smrť v krátkom čase musí nevyhnutne nasledovať.
    </tei:p>
    <tei:p>
     Ravasy žiadal si sám duchovného a keď ním bol zaopatrený, žiadal   povolať svedkov, menovite Janka a Dymáka. A keď tí zo známych príčin   prísť nemohli, povolal k sebe obecného sudcu, cechmajstra#POZ#40;tu   znamená hutného dielovedúceho#-POZ# a prísažných. Vyznal pred nimi   spáchanú vraždu od počiatku do konca až po vpadnutie do slopca.   Ačkoľvek vyprávanie pre slabosť chorého dlho trvalo a len šeptom sa   dialo, tak pútalo pozornosť svedkov, že takmer dýchať si netrúfali.   Na dôkaz pravdy kázal vytiahnuť z kabáta tobolku s peniazmi a   papiermi, ktorá prislúchala zavraždenému čipkárovi.
    </tei:p>
    <tei:p>
     Žiadal si ešte k smrtnej posteli na potechu Aničku. Stisol jej   úprimne ruku i prosil ju za odpustenie. „Bez vášho odpustenia ťažko   by som zomrel,” šepkal kajúci chromec.
    </tei:p>
    <tei:p>
     Pobožná Anička plakala a zo srdca mu odpustila. Hlboko dojatí   okolostojaci svedkovia doložili vrúcne: „Amen”.
    </tei:p>
    <tei:p>
     A tak dokonal kajúci hriešnik zo zrakom obráteným k nebu a držiac   kríž spásy v ruke.
    </tei:p>
    <tei:p>
     Práve keď na kychte ostatnú šichtu vybili, zaznel umieračik na   malej kaplnke lipovianskej maše.
    </tei:p>
    <tei:p>
     Slepá Jankova matka modlila sa vrúcne za spasenie duše zosnulého   Ravasyho.
    </tei:p>
   </tei:div>
   <tei:div type="chapter">
    <tei:head>
     10
    </tei:head>
    <tei:p>
     Keď Dymák počul vyznanie Ravasyho, bol žiaľom a radosťou hlboko   dojatý. I rozkázal Štefanovi, aby priahal, a čo kone dostačia, tak   rýchlo do mesta uháňal. So Štefanom viezol sa i lekár a večer, hneď   po umretí Ravasyho, vrátil sa v sprievode Jankovom nazad do Lipového.   Následkom úradného vyšetrovania bol totiž Janko za celkom nevinného   vyhlásený.
    </tei:p>
    <tei:p>
     Peniaze čipkárove, ktorý bol bezdetným vdovcom a veľkým skupáňom,   prepadli i so značným majetkom istej chudobnej, ním nepovšimnutej   opustenej vdove a jej deťom — najbližšej to jeho rodine. Aspoň takto   mal krvavý zločin dobré následky.
    </tei:p>
    <tei:p>
     Čipkár pochovaný bol počestne na cintoríne.
    </tei:p>
    <tei:p>
     V ten istý deň pochované bolo i telo Ravasyho — v tichosti síce,   no pri veľkom účastenstve obecenstva. Jeho posledná žiadosť bola   vyplnená, lebo pochovaný bol na tom mieste, kde do slopca upadol. Tam   vykopali mu jamu pod skorušou. Na hrob zavalili mu ohromnú žulovú   skalu, na ktorej vydlabané bolo meno, rok a deň narodenia a zomretia,   no i na kríž preložené kladivá ako banský erb.
    </tei:p>
    <tei:p>
     Pán maše, Dymák, vyhojil sa zo svojich rán, ktoré mu bol   rozpajedený medveď zasadil. I vystrojil nádhernú svadbu ušľachtilému   Jankovi a svojej švárnej chovanici Aničke. I bývajú od toho času s   Dymákom pod jednou strechou.
    </tei:p>
    <tei:p>
     Jankova matka nechcela opustiť svoj domček, v ktorom každý kútik   naspamäť znala. Dobrý Janko s Aničkou i milými svojimi dietkami   navštevujú ju často.
    </tei:p>
    <tei:p>
     A teraz čo sa deje okolo lipovianskej maše?
    </tei:p>
    <tei:p>
     Maša netušene skvitla rozmnoženým železným obchodom.
    </tei:p>
    <tei:p>
     Býva tu často živo, veselo. Jankovi traja synovia, dokonalí   zurvalci, trávia doma školské prázdniny. I potulujú sa často s   puškami utešenými lipovianskými horami. Často vybehujú i v tú stranu,   kde leží pochovaný Ravasy. Vyhorený bán už hodne zarastá. Skoruša   zbujnela nad náhrobníkom. Hrob sa prepadol. Žulový balvan stojí   nepohnutý a stáť bude dlhšie než táto rozprávka.
    </tei:p>
    <tei:p>
     I Štefan sa oženil, vzal si Marku, s ktorou Anička rástla. I oni   už majú kŕdeľ deťúreniec. Najstarší syn Štefan obsluhuje v panskom   dome a sliedi s mladými šuhajci s puškou na pleci po horách a   dolinách čarokrásneho tatranského kraja.
    </tei:p>
    <tei:p>
     Navštív, ctený čitateľ, pralesy horného Pohronia v jesennom čase,   možno sa stretneš dakde s nimi a dobre sa zabavíš na salaši pri   dobrej žinčici, mladom syre, oštiepkoch, alebo i pri kuse barančiny,   varenej v kyslej žinčici. Štefan pochytí bačove gajdy a len tak   ozývať sa budú stráne zádumčivými nápevmi slovenskými.
    </tei:p>
   </tei:div>
  </tei:body>
 </tei:text>
</tei:TEI>
